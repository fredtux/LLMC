[
    {
        "title": "Nouă, constănțenilor, cine ne dă înapoi timpul pierdut?",
        "text": "Anul viitor sunt alegeri. Constanța își va numi primar pentru încă patru ani, până în 2028. Candidați nu prea vedem la ora asta, dar se fac tot felul de combinații, mutări și înțelegeri, astfel că în scurt timp vom avea în față o listă lungă de aspiranți la funcția de edil șef. Ce știm clar este că Vergil Chițac își mai dorește un mandat la primărie, fiind convins că activitatea sa de până acum îl îndreptățește să-și continue proiectele.\n\nNu că ar fi început vreun proiect personal, că n-are, dar cineva răuvoitor îi șoptește constant că e bun, că populația îl iubește , că a făcut lucruri mărețe pentru oraș și mai câștigă un mandat, două. Ceea ce nu e exclus.\n\nSă ne amintim, însă, ce a promis Chițac și ce a făcut.\n\n4 ianuarie 2022: ”Dragi constănțeni, vă prezint proiectul unui nou spațiu verde, pe care îl construim în zona de sud a orașului, între Șoseaua Mangaliei și cartierul Veterani. Vorbim de o suprafață de 4 hectare, rămasă nevalorificată, care va fi transformată în parc”. A rămas la stadiul de prezentare. E adevărat, pozele sunt frumoase, proiectul arată bine, dar doar pe pagina de Facebook a primarului. În realitate nu s-a făcut nimic.\n\n3 mai 2022: Un alt proiect ambițios zguduia din temelii orașul. ”Vergil Chițac vrea un ”Central Park” pe varianta Ovidiu.” A fost dezbatere mare, poze și filmulețe, arhitecți și proiectanți, toată lumea și-a dat concursul. Mult zgomot pentru nimic. Nici parcul ăsta nu există și nici perspective nu se întrevăd.\n\n24 iunie 2022: Primarul posta pe Facebook un text amplu în care ne spunea clar: ”construim un bazin olimpic”. Ne-am bucurat cu toții. Chiar e nevoie de așa ceva în municipiu. A trecut mai bine de un an de când ne-a anunțat că, gata, construiește, și bazinul nu e nicăieri. Nici măcar n-a mai adus vorba despre el.\n\nNimeni nu știe ce se întâmplă cu toate aceste vorbe goale, pentru că Chițac nu dialoghează nici cu constănțenii, nici cu presa. De altfel, discursurile sale publice sunt legate doar de războiul din Ucraina, ignorând complet ”bombardamentele” din orașul pe care îl păstorește.\n\nAvem, totuși, un proiect început în urmă cu câteva zile, motiv de mare mândrie și bucurie pentru Vergil Chițac. Se face spitalul modular, a pornit construcția.\n\nAtât consideră primarul nostru că merităm, un spital de tablă, niște barăci în care să ne tratăm noi și familiile noastre. Evident, nici ăsta nu va fi gata prea curând, că doar nu ne grăbim nicăieri! Despre marele Spital Municipal promis sau despre reabilitarea Spitalului de Boli Infecțioase, care a ars în 2021, nu se mai aude nimic.\n\nȘi mai avem zeci de șantiere începute, lucrări care durează la nesfârșit, făcute anapoda, bani și timp cheltuiți fără pic de cap.\n\nAm mai pierdut patru ani din viață pe mâna lui Vergil Chițac. Timpul este cel mai prețios, timpul nu ni-l mai dă nimeni înapoi. Dacă știi că nu poți să faci nimic bun, du-te și lasă-l pe altul, nu încurca lumea, nu da speranțe aiurea. Dar, este evident, am ales un om incapabil să-și asume eșecul, un monument de vanitate și nepăsare.\n\nVin alegerile, după cum spuneam. Mergeți la vot, dar aveți mare grijă cum puneți ștampila. Deși și aici e o mare problemă, pentru că la cum se prefigurează negocierile sunt șanse mari să nu avem pe cine vota. Ca de fiecare dată.",
        "label": "Dobrogea"
    },
    {
        "title": "Ședință a Consiliului Județean Constanța. Iată ce proiecte s-au aprobat",
        "text": "Consilierii judeţeni s-au reunit astăzi, 31 octombrie 2023, în şedinţă ordinară, pentru a dezbate şi vota cele 22 de proiecte de hotărâre aflate pe ordinea de zi.\n\nDintre acestea, trei au fost retrase, ca urmare a publicării în Monitorul Oficial al României a Legii Nr. 296 din 30 octombrie 2023 privind unele măsuri fiscal-bugetare pentru asigurarea sustenabilității financiare a României pe termen lung, precum și a Ordonanței de Urgență a Guvernului Nr. 90 din 27 octombrie 2023 pentru aprobarea unor măsuri de reducere a cheltuielilor bugetare pe anul 2023 în vederea încadrării în ținta de deficit bugetar asumată prin Programul de convergență, precum și pentru modificarea și completarea unor acte normative. Mai exact, este vorba despre proiectul de hotărâre cu nr. 225 privind modificarea Listei de Investiții pe anul 2023, pentru Biblioteca Județeană “I. N. Roman” Constanța, proiectul nr. 234 privind rectificarea Bugetului de Venituri și Cheltuieli, pe anul 2023, de la Teatrul pentru Copii și Tineret “Căluțul de Mare” Constanța și proiectul nr. 236 privind rectificarea Bugetului de Venituri și Cheltuieli, a Listei de Investiții și a Programului de Evenimente Culturale, pe anul 2023, pentru Centrul Cultural Județean Constanța “Teodor T. Burada”.\n\nPrimul proiect aflat pe ordinea de zi a vizat aprobarea Regulamentului privind asocierea Județului Constanța cu unele unități administrativ teritoriale din județul Constanța în vederea realizării în comun a unor obiective de interes public pentru anul 2024. Regulamentul stabilește cadrul general în care autoritatea publică locală cofinanțează cu sume de la bugetul județului anumite lucrări/investiții pe care le realizează sau achiziționează unitățile administrativ-teritoriale- Consilii Locale din Județul Constanta. Obiectivele de investiții propuse de unitățile administrativ-teritoriale trebuie să se încadreze în următoarele domenii specifice propuse: învățământ, tineret, sport și spații recreere, sănătate, cultură și monumente istorice, infrastructură rutieră – drumuri interioare/străzi interioare. Proiectul poate fi consultat .\n\nPe ordinea de zi de astăzi s-a aflat şi proiectul cu privire la desemnarea unor reprezentanți ai Consiliului Județean Constanța în Consiliul de Administrație al Centrului Școlar pentru Educație Incluzivă „Albatros” Constanța, pentru anul școlar 2023-2024. În urma propunerilor înaintate, au fost desemnați, cu 35 de voturi pentru, un număr de doi reprezentanți, respectiv domnii consilieri județeni Cristian Roșca și Liviu Popa. De asemenea, a fost desemnat, cu 35 de voturi pentru, reprezentantul Consiliului Județean Constanța în cadrul Comisiei pentru Evaluarea și Asigurarea Calității a aceleiași instituții, în persoana doamnei consilier județean, Ciobanu Cristina.\n\nUn alt proiect aflat pe ordinea de zi a vizat modificarea componenței Comisiei pentru Protecția Copilului Constanța, ca urmare a desemnării pe perioadă determinată, a domnului George Dănilă, prin dispoziția președintelui Consiliului Județean Constanța, în funcția publică de conducere vacantă de Director General, gradul II – Direcția Generală de Asistență Socială și Protecția Copilului Constanța. Astfel, consilierii județeni au aprobat noua structură a Comisiei pentru Protecția Copilului Constanța, ce va funcționa până la data de 31.12.2023, după cum urmează: Președinte: Geafar Nesrin, Vicepreședinte: George Dănilă, Membrii: Florin Mangu, Veronica Neguțu, Laura-Monica Constandin, Nicușor Marian Şerban, Venceslau Grosu.\n\nTot în ședința de astăzi, a fost aprobat proiectul referitor la emiterea acordului Consiliului Județean Constanța pentru Spitalul Clinic de Pneumoftiziologie Constanța, în vederea realizării lucrărilor „Construire împrejmuire teren (refacere gard)”, necesar în scopul obținerii autorizației de construire și realizarea lucrărilor. Proiectul poate fi consultat .\n\nAvând în vedere obligativitatea autorităților publice locale pe a căror rază teritorială se află plaje cu destinație turistică, de a organiza și a asigura servicii publice de salvare acvatică, pe ordinea de zi s-a aflat și proiectul privind trecerea unor bunuri imobile, situate pe raza teritorială a U.A.T Oraș Eforie, județul Constanța, din domeniul public al U.A.T Județul Constanța, în domeniul public al U.A.T Oraș Eforie. Demersul vine în scopul realizării proiectului de investiții în turism “Amenajarea unor centre de prevenție, tratament medical primar și a punctelor de salvamar din zona litorală a județului Constanța”. Astfel, consilierii județeni au aprobat trecerea bunului imobil – Centrul de prevenție, tratament medical primar şi Punct de salvamar situat în loc. Eforie Sud, Plaja Eforie Sud-Tronson 2, Lot 2 și a bunului imobil – Centrul de prevenție, tratament medical primar și Punct de salvamar-Baza H”, situat în localitatea Eforie Nord, Plaja Eforie Nord – Tronson 2, Lot 2, din domeniul public al U.A.T Județul Constanța în domeniul public al U.A.T Oraș Eforie.\n\nAprobarea Organigramei, a Statului de funcții şi a Regulamentului de Organizare și Funcționare de la Muzeul de Istorie Națională și Arheologie Constanța a făcut obiectul unui alt proiect de hotărâre. Pentru anul 2023, conducerea instituției muzeale a propus un stat de funcții flexibil și ajustat pe activitățile instituției, cu scopul de a eficientiza activitatea curentă. Numărul posturilor MINAC, finanțate de Consiliul Județean Constanța, este de 85, posturi care se regăsesc într-o structură organizatorică ce nu se schimbă, fiind considerată funcțională, dar care poate fi completată cu personal și posturi corespunzătoare, până la atingerea capacității optime de funcționare a instituției. Mai multe informații puteți accesa .\n\nTot astăzi, consilierii județeni au votat aprobarea proiectului privind emiterea acordului Consiliului Județean Constanța pentru Direcția Generală de Asistență Socială și Protecție a Copilului, în vederea dezmembrării în două loturi a Centrului de Îngrijire și Asistență Poarta Albă. Conform Planului revizuit de restructurare, aprobat prin Hotărârea Consiliului Județean Constanța nr. 33/2022, Centrul de Îngrijire şi Asistență Poarta Albă se reorganizează, prin înființarea a două noi centre: CIAPAD Venus (actualmente pavilionul beneficiarilor bărbați) și CIAPAD Jupiter (actualmente pavilionul beneficiarilor femei).\n\nTotodată, CJC vine în sprijinul tinerilor cu dizabilități din județul Constanța prin aprobarea proiectului „Dotarea cu mobilier, materiale didactice și echipamente digitale pentru CSEI Albatros, CSEI Delfinul, CSEI Maria Montessori și Centrul Județean de Resurse și Asistență Educațională Constanța, în vederea îmbunătățirii actului educațional”. Valoarea totală a proiectului este în cuantum de 2.926.253,61 lei (fără TVA).\n\nUn alt proiect important, dezbătut și aprobat de aleșii locali a fost cel cu privire la aprobarea indicatorilor tehnico-economici faza SF/DALI aferenți proiectului „Reabilitarea și modernizarea drumurilor județene DJ226A tronsonul DN22/Tariverde – Cogealac și DJ226B tronsonul Cogealac – Gradina – Pantelimon – DN2A/Crucea.” Acest obiectiv de investiții este menționat în cadrul Strategiei de Dezvoltare Durabilă a județului Constanța pentru perioada 2021-2027 și vizează reabilitarea și modernizarea acestor sectoare de drum pe un tronson de 33,860 km. Traseul celor două drumuri asigură legătura între două drumuri naționale, respectiv intersecția cu DN2A între Gălbiori și Crucea și intersecția cu DN22 în localitatea Tariverde. Valoarea totală a investiției este de 125.548.310,83 lei fără TVA.\n\nAstăzi au fost aprobați indicatorii tehnico-economici faza SF și în cazul obiectivului: „Construire terasă acoperită, cu închideri perimetrale glisante, în vecinătatea spațiului comercial existent in Pavilionul Expozițional Constanța”. Valoarea totală a investiției se ridică la 540032,63 lei fără TVA din care construcții + montaj (C+M): 412470,63 lei fara TVA. Realizarea terasei are ca obiectiv principal creșterea accesului vizitatorilor și implicit a personalului la serviciile de servit masa într-un cadru adecvat, luând în considerare potențialul de a susține pe termen lung, atât funcționarea și destinația clădirii, cât și posibilitățile de dezvoltare a activităților economice specifice ce se desfășoară în cadrul Pavilionului Expozițional.\n\nPe ordinea de zi s-a aflat și încheierea unui Acord de parteneriat între Agenția pentru Dezvoltare Regionala Sud-Est și UAT Județul Constanța, pentru implementarea proiectului „Eficienta Energetica pentru Clădiri Publice din Regiunea Sud-Est (SEEE-PB)” finanțat prin Instrumentul financiar ELENA (European Local Energy Assistance – Asistența locală Europeană pentru Energie) – Programul Orizont 2020. În contextul în care în Regiunea de Dezvoltare Sud-Est, clădirile publice au o performanță energetică în general slabă, deoarece au fost construite majoritar înainte de anul 1990 și nu au fost renovate până în prezent, Agenția pentru Dezvoltare Regionala a Regiunii de Dezvoltare Sud-Est (ADR SE) a depus o Cerere de Finanțare în cadrul Instrumentului financiar ELENA, gestionat de Banca Europeana de Investiții (BET) prin Programul Orizont 2020, pentru a veni în sprijinul entităților publice din regiune. Obiectul acestui Acord de Parteneriat este acela de a stabili rolurile si responsabilitățile parților în implementarea activităților aferente aestui proiect.\n\nTot în calitate de partener, Consiliul Județean Constanța implementează în prezent, alături de Agenția pentru Dezvoltare Regională Sud-Est, proiectul „Sprijin la nivelul Regiunii Sud – Est pentru pregătirea de proiecte finanțate din perioada de programare 2021-2027 pe domeniile: infrastructură rutieră de interes județean, inclusiv variante ocolitoare și/sau drumuri de legătură, infrastructură și servicii publice de turism, inclusiv obiectivele de patrimoniu cu potențial turistic, centre de agrement/baze turistice (tabere școlare)”, finanțat în cadrul POAT 2014-2020. În vara anului 2023 a fost deschis un nou apel de proiecte în cadrul căruia instituția noastră a participat cu proiectul „Construirea, organizarea și dotarea unui nou Acvariu în cadrul Complexului Muzeal de Științe ale Naturii Constanța”, în valoare de 686.035,00 lei. Având în vedere faptul că, în urma finalizării procesului de evaluare și selecție a fișelor de proiect, fișa CJC a obținut un punctaj de 90 de puncte și va fi inclusă la finanțare în cadrul poiectului POAD 5D, a fost necesară semnarea Actului Adițional Nr. 4 la Acordul de parteneriat dintre cele două entități. Acesta a făcut obiectul unui alt proiect de hotărâre dezbătut și aprobat în ședința de astăzi.\n\nAlte două proiecte de hotărâre au vizat rectificări ale bugetelor de venituri și cheltuieli, în scopul bunei funcționări a instituțiilor aflate în subordinea Consiliului Județean Constanța. Mai exact, vorbim despre o diminuare a bugetului, în cazul Spitalul Clinic de Pneumoftiziologie Constanța, respectiv cu suma de 944.100 lei, de la 43.439.961 lei la 42.495.861 lei și în cazul Spitalului Clinic Județean de Urgență “Sfântul Apostol Andrei” Constanța, unde bugetul a fost diminuat de la 794.655.730 lei la 759.792.370 lei.\n\nNumirea administratorilor provizorii ai Societății „DRUMURI JUDETENE CONSTANTA S.A.” a făcut obiectul ultimului proiect de hotărâre înscris pe ordinea de zi. Cu un număr de 34 de voturi pentru, consilierii județeni au aprobat desemnarea în calitatea de administratori provizorii pentru următoarele cinci luni, cu posibilitatea prelungirii pentru motive întemeiate, a următoarelor persoane: Sorin Lucian Ionescu, Adrian Labeș, Doru Sauciuc, Emilia-Georgeta Țuțui și Nicolae Constantin.\n\nȘedința s-a ținut în regim mixt și au fost prezenți un număr de 37 de consilieri județeni.",
        "label": "Dobrogea"
    },
    {
        "title": "Unelte de pescuit interzise, descoperite în Marea Neagră",
        "text": "În data de 17.06.2016, în jurul orei 09:00 poliţiştii de frontieră din cadrul Gărzii de Coastă au desfăşurat o misiune comună cu inspectori piscicoli A.N.P.A. Constanţa și lucrători din cadrul Grupării de Jandarmi Mobilă Tomis Constanţa cu o ambarcaţiune apartinand A.N.P.A si mijloace terestre proprii, în urma căreia au descoperit, travers de localitatea Jupiter din judeţul Constanţa, o ambarcaţiune în care se aflau cetăţenii români B.M, de 63 ani şi C.P, de 44 ani, ambii domiciliaţi pe raza judeţului Constanţa, care desfăşuraseră activităţi de pescuit comercial, utilizând unelte de pescuit interzise.\n\nÎn urma controlului efectuat au fost ridicate în vederea confiscării 41 kilograme peşte din speciile guvide şi hanus, 57 unelte de pescuit (cuşti de pescuit), precum şi ambarcaţiunea folosită la pescuit.\n\nÎn aceeaşi zi, în jurul orei 11:00 echipa comună de control a efectuat o altă misiune pe Marea Neagră, travers de localitatea Tuzla, în urma căreia a descoperit, la aproximativ 2.000 metri de ţărm, 59 de unelte de pescuit industrial (cuşti metalice de pescuit).\n\nÎn cauză, poliţiştii de frontieră efectuează cercetări sub aspectul săvârşirii infracţiunii de ,,pescuit cu alte unelte sau scule neautorizate”, faptă prevăzută şi pedepsită de art. 64 din O.U.G. 23/2008, modificată şi aprobată prin Legea 317/2009.",
        "label": "Dobrogea"
    },
    {
        "title": "Sistem de semaforizare inteligent la intersecția bulevardului Tomis cu strada Ștefan cel Mare",
        "text": "Primăria Municipiului Constanța, prin SC Confort Urban, va efectua astăzi o traversare cu șanț deschis a bulevardului Tomis, pentru introducerea canalizației destinate cablurilor de semnal necesare implementării unui sistem de semaforizare inteligent la trecerea de pietoni de la intersecția bulevardului Tomis cu strada Ștefan cel Mare.\n\nAceasta va fi dotată cu semafoare suspendate cu LED și un sistem de gestionare a timpilor de semaforizare, acționat prin buton de către pietonii care doresc să traverseze.\n\nDecizia de instalare a acestui sistem de semaforizare a fost adoptată de Comisia de Circulație, ca răspuns la solicitările venite din partea locuitorilor și a celor care tranzitează zona, având drept scop creșterea siguranței rutiere în acest perimetru al orașului.\n\nConducătorii auto sunt rugați să circule cu prudență, să respecte regulile de circulație și semnalizarea rutieră!",
        "label": "Dobrogea"
    },
    {
        "title": "15 constănțeni, amendați pentru inscripționarea neautorizată cu graffiti a clădirilor",
        "text": "Primăria Municipiului Constanța și Direcția Generală Poliția Locală atrag atenția asupra creșterii numărului de acte de vandalism prin inscripționarea neautorizată cu graffiti a clădirilor, echipamentelor stradale și altor bunuri publice și private.\n\nAceste fapte nu doar că afectează aspectul urban, dar și generează prejudicii materiale semnificative pentru remedierea daunelor.\n\nAstfel, în urma intensificării acțiunilor de monitorizare și control ale polițiștilor locali : au fost identificate 15 persoane implicate în astfel de fapte (8 adulți și 7 minori) și au fost aplicate 12 sancțiuni contravenționale, conform Legii nr. 61/1991, în valoare totală de 18.400 lei.\n\nEchipele municipalității intervin pentru curățarea și refacerea suprafețelor vandalizate. Costurile pentru refacerea suprafețelor vandalizate vor fi imputate făptașilor identificați sau, în cazul minorilor, reprezentanților legali ai acestora.\n\nAtragem atenția părinților asupra responsabilității pe care o au față de acțiunile copiilor lor. Conform legislației în vigoare, aceștia pot fi trași la răspundere pentru faptele minorilor și obligați să suporte costurile pentru remedierea prejudiciilor.\n\nConform art. 2, pct. 14 din Legea 61/1991, inscripționarea neautorizată a domeniului public și privat este sancționată cu amendă între 3.000 și 6.000 lei.\n\nFacem apel la cetățeni pentru a preveni aceste fapte antisociale, este esențial ca toți constățenii să contribuie la protejarea orașului. Vă rugăm să sesizați orice act de vandalism la următoarele numere de telefon ale Direcției Generale Poliția Locală Constanța: 0241 484 205 sau 0341 922.",
        "label": "Dobrogea"
    },
    {
        "title": "Avarie RAJA - Lipsă apă în localitatea Mihail Kogălniceanu",
        "text": "Echipele Raja intervin pentru remedierea unei avarii survenite astăzi – 17 noiembrie 2024, pe conducta de alimentare cu apă, cu diametrul de 315 mm, de pe strada Mircea cel Bătrân, din comuna Mihail Kogălniceanu, județul Constanța.\n\nPentru desfășurarea lucrărilor de reparații se impune sistarea furnizării apei potabile, în intervalul 08:00 – 16:00, în toată localitatea.",
        "label": "Dobrogea"
    },
    {
        "title": "Spectacol inedit în Piața Civică din Tulcea: Opereta Ana Lugojana, sâmbătă, de la ora 20.00",
        "text": "Administratorul public al județului, Dumitru Mergeani, a participat vineri, 2 august 2024, la conferința de lansare a proiectului „Turneul Național Ana Lugojana de Filaret Barbu, eveniment unic în România“, inițiat de Asociația Divas.\n\nEste vorba de un proiect cofinanțat de Consiliul Județean Tulcea în contextul aplicării Legii nr. 350/2005 privind regimul finanțărilor nerambursabile din fonduri publice alocate pentru activități nonprofit de interes general.\n\n„Suntem mândri că reușim să cofinanțăm astfel de evenimente culturale în Tulcea. Adevărul este că, în acest week-end, municipiul va găzdui mai multe evenimente, știut fiind că în perioada estivală încep festivalurile și în municipiu, și în județ.\n\nNe bucurăm că am reușit să fim parte din acest proiect, eveniment care va avea loc sâmbătă, 3 august, începând cu ora 20.00, în Piața Civică, un loc care găzduiește în premieră un spectacol de operetă.\n\nLansăm astfel o invitație pentru tulceni să participe la acest spectacol, pentru că este un eveniment unic în Tulcea și sperăm și la alte colaborări de acest gen“, a declarat cu acest prilej administratorul public al județului, Dumitru Mergeani.\n\n„Mulțumesc pentru încrederea acordată acestui proiect foarte drag sufletului meu. Opereta Ana Lugojana nu s-a mai jucat nicăieri din anul 2013 și este păcat să avem o asemenea bijuterie muzicală și teatrală și să nu fie exploatată.\n\nAnul trecut s-au împlinit 120 de ani de la nașterea compozitorului Filaret Barbu, an în care mi-a venit ideea de a face acest proiect la Tulcea. Mă bucur că am reușit să accesez aceste fonduri nerambursabile și că ați avut încredere în acest proiect în care sunt implicați foarte mulți tineri.\n\nDe asemenea, în spectacol sunt implicați aproximativ 50 de artiști, printre care și tulceni, inclusiv dansatori de la Ansamblul Artistic Baladele Deltei și avem foarte multă muzică frumoasă, dansuri, actorie și multă voie bună“, a declarat președintele Asociației Divas, Lăcrămioara Crihană.",
        "label": "Dobrogea"
    },
    {
        "title": "Modernizare și noi investiții la Cernavodă: alte trei locuri de joacă vor avea o nouă față",
        "text": "Modernizare și noi investiții la Cernavodă: alte trei locuri de joacă vor avea o nouă față. Administrația Publică Locală din Cernavodă continuă să investească în modernizarea locurilor de joacă din oraș.\n\nAcestea se află pe străzile I.D. Chirescu, Prelungirea Seimeni și Tabăra ACH. Lucrările de execuție au început deja la două dintre ele, respectiv I.D. Chirescu și Prelungirea Seimeni.\n\nLa aceste locuri de joacă, se realizează o modernizare completă, cu amenajarea de alei pietonale, montarea echipamentelor de joacă pe platforme de tartan și adăugarea diverselor facilități precum balansoare cu arc, leagăne, ansambluri de cățărare, tobogane etc. De asemenea, sunt prevăzute și bănci de odihnă, stâlpi de iluminat cu panouri solare, coșuri de gunoi și cișmele cu apă.\n\nLocul de joacă de pe strada I.D. Chirescu va include și echipamente de fitness pentru adolescenți și adulți, pentru cei interesați să facă exerciții în aer liber. Aceste echipamente vor fi, de asemenea, montate pe o platformă de tartan.\n\nÎn plus, în ultima perioadă, alte opt locuri de joacă din Cernavodă au fost deja reabilitate și modernizate pentru siguranța copiilor, pe străzile N. Titulescu, T. Vladimirescu, Mircea cel Bătrân, Viorelelor, Liliacului, Medgidiei, N. Iorga (Cartierul Nou) și 24 Ianuarie.",
        "label": "Dobrogea"
    },
    {
        "title": "CSM Constanța este, în forma actuală, prea mare pentru a fi susținut din bugetul local?",
        "text": "Problemele financiare lovesc din plin Clubul Sportiv Municipal Constanța (CSM). Salariile sportivilor și antrenorilor sunt neplătite de câteva luni, iar această situație a adus în discuție posibilitatea regândirii anvergurii și rolului acestuia.\n\nAm stat de vorbă despre acest subiect cu Ionuț Rusu, viceprimarul muncipiului Constanța.\n\n📌Care este situația în acest moment?\n\n🔹Un grup de consilieril locali au propus ca Primăria Constanța să acorde CSM un împrumut\n\n\n\n👉„Trebuie să ne hotărâm dacă vrem sport de masă, sport de performanță sau ambele. Trebuie să vedem care sunt resursele financiare, de unde vin ele și cât de mari pot fi”, a spus viceprimarul Rusu, pentru Dezvăluiri.\n\n\n\n👉„Este clar că trebuie să reașezăm obiectivele clubului. Vorbim despre viitorul sportiv al copiilor de toate vârstele, mai ales al celor care vor să facă performanță. Trebuie să avem o discuție serioasă, astfel încât să nu mai ajungem în punctul în care suntem acum”, a mai spus Rusu.\n\n\n\n👉„Astăzi mi se pare că este o ruptură de logică. Atâta timp cât CSM este finanțat într-o proporție covârșitoare de Primărie, nu împrumutăm ceva ce deja finanțăm. De ce ar trebui Primăria să împreumute o entitate pe care oricum o finanțează?”, consideră viceprimarul Ionuț Rusu.\n\n👉„Populismul nu ajută. Vrem soluții reale, nu demersuri de imagine. Românii au înțeleș că populismul face mai mult rău decât bine”, a adăugat viceprimarul.",
        "label": "Dobrogea"
    },
    {
        "title": "ANM: Temperaturile vor scădea în aprilie, iar luna mai va fi una ploioasă",
        "text": "Temperaturile vor scădea în aprilie, în timp ce luna mai va fi una ploioasă în cea mai mare parte a țării, a declarat, vineri, directorul executiv al Administraţiei Naţionale de Meteorologie, Florinela Georgescu.\n\nVremea va fi caldă zilele acestea, fiind posibil ca în weekend temperaturile maxime să depăşească 22 şi chiar 24 de grade în sudul şi vestul ţării.\n\nPotrivit Florinelei Georgescu, acest ucru constituie o abatare faţă de norma climatologică a aceste perioade, de până la 10 grade în sus.\n\nEa a atras atenţia că această perioadă nu va dura mult, pentru că de duminică sunt aşteptate ploi în vestul, nordul şi centrul ţării, iar temperaturile vor înregistra o scădere în medie de 6-8 grade, ajungând la cele normale pentru această perioadă.\n\nÎn luna aprilie se vor înregistra temperaturi apropiate de norma climatologică (maxime 20-25 de grade), posibil mai coborâte în regiunile sudice, astfel că de Paşte nu sunt aşteptate temperaturi atât de ridicate ca în aceste zile, iar deocamdată nu există vreun semnal că se vor produce evenimente deosebite.\n\nDirectorul ANM a afirmat că nici luna mai nu va aduce temperaturi foarte ridicate, acestea fiind de asemenea aproape de normal şi mai scăzute în nord şi centru.\n\nDin punct de vedere al precipitaţiilor, în luna aprilie se va înregistra un excedent în special în vestul şi centrul ţării, iar luna mai se anunţă ploioasă în mare parte a ţării.\n\nÎn ceea ce priveşte perioada verii, primul semnal nu este foarte încurajator, întrucât se pare că nu vor fi foarte multe precipitaţii şi este posibilă instalarea secetei în diverse regiuni.\n\nTotodată, Florinela Georgescu a precizat faptul că există posibilitatea unor perioade de vreme caniculară în unele zone ale ţării, de obicei fenomenul înregistrându-se în regiunile de câmpie din sudul şi vestul ţării.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "Se oprește apa pe mai multe străzi din municipiul Mangalia. Marți – 19 martie 2024, se vor executa lucrări de racordare a conductelor nou înființate la sistemul centralizat de alimentare cu apă, de la intersecția străzilor Ștefan cel Mare cu Vânători din municipiul Mangalia.\n\nAstfel, în intervalul orar 08.00 – 18.00, vor fi afectați de lipsa apei consumatorii de pe străzile: Vânători, Ștefan cel Mare, I.C. Brătianu, Mircea cel Bătrân, precum și Centrul de Dializă și Policlinica Mangalia.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "Sistemul de canalizare din Lipnița începe să devină realitate",
        "text": "Sistemul de canalizare din Lipnița începe să prindă contur, odată cu demararea lucrărilor de proiectare. Pe 3 septembrie, primarul Dinu Nicolae-Florin a semnat contractul de proiectare și execuție a canalizării pentru satul reședință a Comunei Lipnița. Conform contractului, perioada până în luna decembrie a acestui an a fost rezervată definitivării proiectului. Pentru execuția efectivă a lucrărilor au fost prevăzute 12 luni, implementarea sistemului de canalizare la Lipnița urmând a se face până la finalul anului 2025.\n\nConstituirea sistemului de canalizare este cel mai mare proiect implementat vreodată la nivelul Comunei Lipnița. Pentru realizarea sa au fost bugetate 14,3 milioane de lei, din care 13,7 milioane decontate de Ministerul Dezvoltării, prin PNI Anghel Saligny. Pentru obținerea acestei finanțări, primarul Dinu Nicolae-Florin și restul angajaților din primărie au muncit aproape trei ani – pentru completarea documentației, obținerea avizelor etc.\n\nMotivul pentru care administrația din Lipnița a dedicat atât timp acestui proiect este unul simplu: Administrațiile care nu au definitivat sistemul de canalizare nu pot accesa fonduri pentru lucrări supraterane de anvergură. De exemplu, asta înseamnă că nu se pot asfalta din interiorul comunei, cu bani obținuți din finanțări europene sau guvernamentale.\n\nOdată implementat sistemul de canalizare, acest obstacol va fi înlăturat, iar primăria Lipnița va putea aplica cu succes pentru alte finanțări, care să permită aducerea infrastructurii comunei la standarde moderne.",
        "label": "Dobrogea"
    },
    {
        "title": "Unităţile de învăţământ din oraşul Cernavodă au fost dotate cu echipamente digitate din fonduri europene",
        "text": "Prin proiectul “Dotarea cu mobilier, materiale didactice și echipamente digitale a unităților de învățământ preuniversitar din orașul Cernavodă, Administraţia Publică Locală a accesat fonduri europene prin PNRR, în vederea creşterii calităţii actului educaţional de pe raza oraşului prin punerea la dispoziție a tuturor dispozitivelor digitale de ultimă generație necesare.\n\nAstfel, în ziua de 24 iulie, au fost receptionate echipamentele digitale și toate instituțiile de învățământ au fost dotate cu: imprimante 3D, table interactive, sisteme de sunet, imprimante multifuncționale, camere pentru videoconferință, ochelari VR, sisteme de tip desktop cu monitor, sisteme all-in-one, laptopuri, scannere documente potabile, routere wi-fi, etc.\n\n\n\nÎn curând, în cadrul unităților de învâțământ vor ajunge materialele didactice și piesele de mobilier pe care Administraţia Publică Locală în colaborare cu cadrele didactice le-a solicitat pentru exercitarea actului educațional în condiții optime.\n\nValoarea totală a acestui proiect este de 5.257.605,62 lei TVA inclus și finanțarea obținută este în procent de 100% din fonduri europene nerambursabile prin Planul Național de Redresare și Reziliență.",
        "label": "Dobrogea"
    },
    {
        "title": "Ziua Armatei Române, marcată la Tulcea",
        "text": "Profesorul Ştefan Coman, consilierul preşedintelui Consiliului Judeţean Tulcea, Horia Teodorescu, a participat vineri, 25 octombrie 2024 la ceremonialul militar și religios organizat de Instituția Prefectului – Județul Tulcea și Garnizoana Tulcea pentru a marca Ziua Armatei Române.\n\nMarcată în fiecare an pe data de 25 octombrie, Ziua Armatei Române amintește de anul 1944, atunci când, după eliberarea oraşului Carei, se atingea obiectivul major al românilor, și anume eliberarea întregului teritoriu de sub ocupaţia germano-maghiară şi anularea consecinţelor dictatului de la Viena din 30 august 1940.\n\n„25 Octombrie 1944, ziua eliberării ultimei palme de pământ românesc de sub ocupaţia străină, a avut şi continuă să aibă valoare de simbol pentru oştirea şi poporul român. Datorăm profund respect soldatului român care a luptat cu toată fiinţa şi puterea sa, propulsat de flacăra lăuntrică a patriotismului şi sentimentul datoriei. A rămas de multe ori anonim, pentru că întotdeauna numele său s-a contopit cu cel al Ţării, cu cel al Poporului, acesta devenind, emblematic, DATORIE şi SACRIFICIU. Marcată anual, începând din 1959, ziua de 25 octombrie a devenit un reper moral în ceea ce înseamnă respectul pentru armata română, pentru jertfa ostașilor noștri pe altarul istoriei zbuciumate a poporului român, precum și pentru tinerii soldați care i-au lăsat în urmă pe cei dragi și se află în misiuni departe de hotarele ţării, dar şi pentru dumneavoastră, cei prezenţi aici, de sprijinul şi încrederea cărora Armata României are nevoie.\n\nPentru toate acestea, noi, cei din administrația locală, în numele cetățenilor acestui județ, ne plecăm frunțile în semn de respect pentru toți ostașii români“, a transmis, în cadrul ceremonialului, prof. Ştefan Coman.",
        "label": "Dobrogea"
    },
    {
        "title": "Avarie RAJA la intersecția străzilor Plantelor cu Traian din orașul Hârșova",
        "text": "Astăzi – 24 septembrie 2024, s-a înregistrat o avarie pe conducta de alimentare cu apă, cu diametrul de 250 mm, de la intersecția străzilor Plantelor cu Traian din orașul Hârșova.\n\nPentru remedierea acesteia se sistează furnizarea apei potabile, în intervalul orar 06.00 – 15.00, consumatorilor din orașul Hârșova, județul Constanța.",
        "label": "Dobrogea"
    },
    {
        "title": "Începe OVIDIU SYMPHONY (ediția a II-a). Paula Seling și Ozana Barabancea vor concerta la Castru Roman",
        "text": "Primăria orașului Ovidiu vă invită pe data de 27 iulie 2024 la OVIDIU SYMPHONY (ediția a II-a).",
        "label": "Dobrogea"
    },
    {
        "title": "Primăria comunei Comana – Anunț de interes public",
        "text": "PNRR: Fonduri pentru România modernă și reformată – „Dotarea cu mobilier, materiale didactice și echipamente digitale a unităților de învățământ preuniversitar din comuna Comana, județ Constanța”\n\nComuna Comana, în calitate de Beneficiar, a semnat în data de 25.08.2023, Contractul de Finanțare pentru proiectul „DOTAREA CU MOBILIER, MATERIALE DIDACTICE ȘI ECHIPAMENTE DIGITALE A UNITĂȚILOR DE ÎNVĂȚĂMÂNT PREUNIVERSITAR DIN COMUNA COMANA, JUDEȚ CONSTANȚA”, în cadrul Planului Național de Redresare si Reziliență, Componenta C15: Educatie / Reforma 5 – Adoptarea cadrului legislativ pentru digitalizarea educatiei / Investitia 9 – Asigurarea echipamentelor si a resurselor tehnologice digitale pentru unitatile de invatamant / Reforma 6 – Actualizarea cadrului legislativ pentru asigurarea standardelor ecologice de proiectare, constructie si dotare in sistemul de invatamant preuniversitar / Investitia 11 – Asigurarea dotarilor pentru salile de clasa preuniversitare si laboratoarele / atelierele scolare.\n\nApel de proiect: F-PNRR-Dotări-2023-6711, în baza contractului de finanțare nr. 1474DOT/25.08.2023, încheiat cu Ministerul Educației.\n\nObiectul general al proiectului vizează combaterea accesului limitat la educație, crearea unui sistem de educație echitabil, creșterea capacității de reziliență a sistemului educațional prin modernizarea infrastructurii educaționale și a dotării aferente, în corelare cu nevoile prezente și viitoare ale pieței forței de muncă, în vederea asigurării participării la un proces educațional de calitate, modern și incluziv.\n\nValoarea totală a proiectului: 669,639.37 Lei, din care valoarea eligibila din PNRR este in cuantum de 562,722.16 Lei, valoarea TVA eligibila aferenta este de 106,917.21 Lei, iar valoarea sumelor neeligibile este de 0,00 Lei.\n\nIn urma implementarii proiectului, au fost achizitionate, livrate, montate si puse in functiune, mobilier, materiale didactice si echipamente IT, pentru Scoala Gimnaziala nr. 1 Comana. Au fost astfel dotate 1 laborator de informatica, 8 sali de clase, 1 laborator multidisciplinar.",
        "label": "Dobrogea"
    },
    {
        "title": "Intervenție RAJA pe aleea Nalbei din orașul Constanța",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 150 mm, de pe aleea Nalbei din municipiul Constanța, echipele RAJA sistează furnizarea apei potabile, astăzi – 22 mai 2024.\n\nAstfel, în intervalul orar 08.30 – 15.00, sunt afectați de lipsa apei consumatorii din zona Casa de Cultură și cei din perimetrul delimitat de străzile: Ale. Nalbei – Poporului – Baba Novac – I.L. Caragiale – Ale. Nalbei, cu străzile adiacente și punctele termice din zonă.",
        "label": "Dobrogea"
    },
    {
        "title": "Tulcea își dezvoltă infrastructura medicală cu fonduri europene",
        "text": "Tulcea își dezvoltă infrastructura medicală – Primăria Municipiului Tulcea a obținut o finanțare europeană semnificativă pentru dezvoltarea infrastructurii medicale prespitalicești, cu scopul de a îmbunătăți accesul la servicii medicale și sociale pentru locuitorii orașului. Un proiect major, Centrul Medical Comunitar Integrat Neptun, a primit o finanțare în valoare de 2.475.762,56 lei (aproximativ 500.000 de euro) în cadrul Componentei 12 – Sănătate, Dezvoltarea infrastructurii medicale prespitalicești.\n\nProiectarea centrului medical este deja finalizată și vizează transformarea zonei Punctului termic dezafectat de pe Aleea Mugurel – Eternității – Miron Costin într-un spațiu medical modern. Licitația pentru execuția lucrărilor este programată să aibă loc în acest an, cu termenul de finalizare stabilit pentru 1 mai 2025.\n\nPrimarul Municipiului Tulcea, Ștefan Ilie, a subliniat importanța acestui proiect pentru comunitate: „Astăzi suntem gata cu proiectarea, care va transforma zona Punctului termic dezafectat – Aleea Mugurel – Eternității – Miron Costin, într-un spațiu medical modern, care va fi pus la dispoziția tuturor locuitorilor.”\n\nNoul centru medical integrat va furniza o gamă largă de servicii, inclusiv servicii medicale primare și de specialitate, asistență socială și servicii educaționale. Acesta este destinat să ajute persoanele aflate în dificultate și pe cele vulnerabile, contribuind astfel la reducerea aglomerării Unității de Primiri Urgențe din cadrul Spitalului Județean Tulcea.\n\nȘtefan Ilie a explicat rolul important al centrului în sistemul medical local: „Centrul integrat va furniza servicii medicale primare și de specialitate, servicii de asistență socială și servicii educaționale persoanelor aflate în dificultate, persoanelor vulnerabile și va contribui la degrevarea aglomerării Unității de Primiri Urgențe din cadrul Spitalului Județean Tulcea”.\n\nPe lângă Centrul Medical Comunitar Integrat Neptun, Primăria Municipiului Tulcea a obținut finanțare și pentru alte proiecte similare. Un alt centru medical va fi construit pentru zonele Dallas-Vărărie Bălta, iar un punct medical de lucru va fi amplasat în Tudor Vladimirescu. Aceste inițiative sunt susținute prin fonduri obținute de Grupurile de Acțiune Locală „Viitor pentru Tulcea” și „Restart Neptun”, în valoare totală de 11.200.000 de euro.\n\nPrimarul Ștefan Ilie a adus mulțumiri echipei și partenerilor implicați: „Mulțumesc tuturor colegilor și partenerilor, care și-au dat aportul pentru obținerea finanțării acestor obiective deosebit de importante pentru devoltarea serviciilor de sănătate ale orașului nostru”.",
        "label": "Dobrogea"
    },
    {
        "title": "Avarie RAJA în cartierul Coiciu",
        "text": "Pentru remedierea avariei survenite la nivelul conductei de alimentare cu apă de pe strada Fulgerului din municipiul Constanța, echipele de intervenție sunt nevoite să sisteze din nou furnizarea apei potabile consumatorilor din cartierul Coiciu, astăzi – 21 noiembrie 2024, în intervalul orar 10.00 -18.00.\n\nÎn acest timp se vor executa lucrări ample de reabilitare a instalației afectate precum și conectarea noilor tronsoane înlocuite la sistemul centralizat de distribuție. Vă asigurăm că angajații RAJA fac tot ce este omenește posibil ca furnizarea apei potabile către abonații afectați de această lucrare complexă, să fie reluată într-un timp cât mai scurt.",
        "label": "Dobrogea"
    },
    {
        "title": "OMD Mamaia Constanța lansează competiția de design cu premii de 10.000 de EUR, “Identitatea vizuală Constanței – Orașul îmbrățișat cu marea”",
        "text": "Organizația de Management al Destinației Mamaia-Constanța (OMD) și IQads lansează astăzi competiția “Identitatea vizuală a Constanței – Orașul îmbrățișat cu marea,” o provocare adresată designerilor și creativilor din întreaga țară. Scopul este crearea unui logo original pentru Municipiul Constanța, care să surprindă frumusețea și diversitatea orașului dată de moștenirea sa istorică și culturală.\n\nConstanța este unul dintre cele mai vizitate orașe din România și totodată o veritabilă “Capitală a litoralului.” Având o istorie multimilenară, un amestec unic de influențe culturale și potențial de creștere turistică în orice anotimp, Constanța își propune să-și redefinească identitatea vizuală pentru a-și comunica mai bine valorile și avantajele.\n\nDesignerii participanți vor avea de integrat în propunerea lor elemente emblematice – precum Cazinoul – și de exprimat personalitatea caldă și relaxantă a orașului, îmbrățișat de marea ce-i conferă o energie aparte. Logo-ul trebuie să fie original, memorabil, ușor de adaptat pentru numeroase direcții de comunicare (evenimente culturale, rute turistice, arhitectură, gastronomie etc.) și să transmită combinația de modernitate și spirit ospitalier ce definește Constanța.\n\nPremii de 10.000 EUR și oportunitatea de a crea o identitate vizuală pentru orașul cu cea mai lungă istorie din România\n• 3 premii (a câte 2.000 EUR fiecare) acordate celor mai bine cotate trei propuneri, conform votului publicului și al juriului.\n• Premiul special de 4.000 EUR pentru finalizarea brandbook-ului și adaptarea propunerii de logo într-o identitate coerentă.\n\nCâștigătorul final va fi desemnat în urma unei colaborări cu OMD Mamaia-Constanța pentru realizarea manualului de brand, până la data de 15 mai 2025.\n• Premiul special (finalizarea brandbook-ului): până la 15 mai 2025\n\nLucrările înscrise vor fi analizate atât de public (30% din media finală), cât și de un juriu profesionist (70%). Acesta reunește 11 specialiști în branding și design, profesioniști din turism, arhitecți, reprezentanți ai comunității constănțene și experți în marketing.\n\n3. Portabilitate (30%) – ușurința de a adapta designul pe diverse materiale și rezistența în timp.\n\nPrin această competiție, OMD Mamaia-Constanța și IQads doresc să stimuleze creativitatea pentru a oferi Constanței o identitate vizuală unitară, inspirată de trecutul său bogat și deschiderea spre viitor. De la arhitectura vechiului Tomis până la multiculturalismul și gastronomia locală, noul logo al orașului trebuie să reflecte spiritul cosmopolit și vibrant care transformă Constanța într-o destinație atractivă dincolo de sezonul estival.\n\nToate detaliile privind înscrierea, brieful complet, criteriile de eligibilitate și formatul lucrărilor sunt disponibile pe platforma TheCreator de pe site-ul IQads, unde participanții pot încărca direct propunerile lor:\n\nOrganizația de Management al Destinației Mamaia-Constanța (OMD Mamaia Constanța) reunește autorități locale, operatori din domeniul turismului și antreprenori din zonă, cu scopul de a dezvolta și promova în mod unitar potențialul turistic al litoralului românesc. Prin proiecte strategice și acțiuni de marketing, OMD urmărește crearea unei identități puternice pentru destinație și creșterea calității serviciilor turistice.\n\nTheCreator este platforma de branded user-generated content a IQads.\n\nPrin intermediul TheCreator, brandurile dau briefuri comunitatii creative IQads, obtinand sute de rezolvari creative, mii de interactiuni si sute de mii reach. Brandurile obtin solutii pe care le pot implementa si continut branded pe care il pot folosi in social media. Prin intermediul TheCreator, IQads a dezvoltat si derulat zeci de competitii creative de design, scurtmetraje, benzi desenate, spoofuri, filme, ilustratii etc pentru companii precum AVON, BCR (George), Heineken (Desperados, Ciuc), Unilever (AXE, Dove, DERO), PUMA (Jacheta T7), Nokia, Leroy Merlin, Mondelez (Milka), Carrefour, Samsung, Ursus Breweries (Timisoreana, Ursus), Honda Romania (Honda Civic), EPSON, Nestle (Nescafe Dolce Gusto, Nescafe Alegria, JOE), TELEKOM, Orkla Food (Ardealul), Bergenbier.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "La nivelul sistemului centralizat din municipiul Constanța se vor executa lucrări de conectare la rețeaua existentă a noilor conducte magistrale. Aceste operațiuni sunt prevăzute în cadrul contractului – CL 34 “Reabilitare conducte magistrale, tronson 3 – municipiul Constanța”, în valoare de aproximativ 38 milioane lei, derulat prin Programul Operațional Infrastructură Mare (POIM).\n\nAstfel, începând din noaptea de luni spre marți – 29 octombrie 2024, ora 00:00, până miercuri – 30 octombrie 2024, ora 16:00, se va sista furnizarea apei în următoarele zone:\n\nÎn aceeași perioadă, se va furniza apă cu presiune scăzută în zonele Badea Cârțan, Gară, Abator, Far și Km 4. În funcție de topografia rețelei și de consum, cu preponderență la etajele superioare ale imobilelor, se poate înregistra lipsa apei la robinete și în aceste sectoare.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului -“Realizare cămine și instalație mecano hidraulică pentru modernizare și sectorizare pe rețele de distribuție apă – LOT 1, LOT 2, LOT 3”, din municipiul Constanța.\n\nAstfel, joi – 21 martie 2024, în intervalul orar 08.30 – 17.00, se va sista furnizarea apei în următoarele zone:\n• Bd. Mamaia – tronsonul cuprins de str. Alexandru cel Bun și Pavilionul Expozițional, cu străzile adiacente;\n\nÎn același timp, se va înregistra apă cu presiune redusă în cartierul Piața Chiliei.",
        "label": "Dobrogea"
    },
    {
        "title": "Apel pentru ajutorarea sinistraților din Galați",
        "text": "Primăria Ceamurlia de Jos a lansat un apel pentru ajutorarea sinistraților din Galați, susținând campania demarată de Crucea Roșie Galați, ce vizează sprijinirea persoanelor afectate de inundațiile din județele Galați și Vaslui. Această inițiativă este sprijinită de Consiliul Județean Tulcea, în urma solicitării venite de la Instituția Prefectului Județul Tulcea.\n\nCampania Crucii Roșii Române, Filiala Galați, vine în ajutorul celor peste 5.000 de gospodării afectate de ciclonul Boris, care a produs pagube semnificative în județele Galați și Vaslui, unde sute de oameni au fost evacuați din casele lor. Pentru **ajutorarea sinistraților din Galați**, sunt necesare donații materiale, precum utilaje de șantier, echipamente de curățenie și igienizare, alimente și apă.\n\nPrimăria Ceamurlia de Jos și Consiliul Județean Tulcea îndeamnă cetățenii să contribuie la această campanie prin donații de alimente greu perisabile și produse de igienă, care pot fi aduse la centrele de colectare din județ. De asemenea, se acceptă și contribuții financiare, direcționate către conturile deschise de Crucea Roșie. Resursele colectate vor fi utilizate transparent pentru a sprijini persoanele sinistrate din Galați și Vaslui.\n\nMai multe transporturi de ajutoare, incluzând alimente, produse de igienă și echipamente esențiale, au ajuns deja în zona afectată. Ajutoarele, evaluate la peste 110.000 de euro, au fost depozitate în comuna Pechea, Galați, și urmează să fie distribuite celor afectați.\n\nCrucea Roșie Română a mobilizat și sprijin din partea partenerilor săi tradiționali, care au donat bani, apă și mâncare caldă. „Suntem recunoscători pentru sprijinul primit din partea companiilor care s-au implicat activ în această campanie”, a precizat un reprezentant al Crucii Roșii Galați.",
        "label": "Dobrogea"
    },
    {
        "title": "Noi reguli de circulație au fost introduse pe două străzi din municipiul Constanța",
        "text": "Traficul rutier a fost resistematizat pe străzile Micșunelelor și Dorobanți pentru a asigura simultan condiții optime pentru circulația pietonilor pe trotuare și o fluidizare a circulției. Odată cu instituirea regimului de sens unic pe aceste străzi, conducătorii pot staționa și parca pe carosabil.\n\n- pe strada Micșunelelor, circulația autovehiculelor este permisă dinspre strada Sergent Nicolae Grindeanu spre strada Mugurului;\n\n- pe strada Dorobanți, se circulă dinspre strada Pescarilor spre strada Unirii.\n\nProiectele de reorganizare a traficului rutier pe aceste două străzi au fost avizate favorabil de Comisia de Circulație și Inspectoratul de Poliție Județean Constanța- Serviciul Rutier, fiind realizate la cererea locuitorilor din zonă și în urma consultărilor cu aceștia.\n\nConducătorii auto sunt rugați să respecte regulile de circulație și semnificația mijloacelor de semnalizare rutieră.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "La nivelul sistemului de alimentare cu apă din municipiul Mangalia, județul Constanța, se vor executa lucrări de racordare a noilor conducte de pe mai multe străzi la sistemul centralizat existent. Pentru realizarea acestor operațiuni, RAJA S.A. va sista furnizarea apei potabile miercuri – 09 octombrie 2024.\n\nAstfel, în intervalul orar 07.00 – 21.00, vor fi afectați de lipsa apei consumatorii de pe străzile: Șoseaua Constanței (de la sensul giratoriu până la ieșirea din oraș, către stațiunea Saturn), Rozelor, Vasile Pârvan, Muncelului, Pictor Tonitza, Nicolae Iorga, Peleș, Ion Creangă și Matei Basarab, cu străzile adiacente acestora. Totodată, va fi afectat de lipsa apei și Spitalul Municipal Mangalia și zona din imediata proximitate a acestuia.\n\nInvestiția face parte din cadrul ”Proiectului regional de dezvoltare a infrastructurii de apă și apă uzată în aria de operare a societății RAJA S.A. Constanța în perioada 2014-2020”, CL 16 – ”Rețele apă și canalizare Mangalia, în valoare de aproximativ 42 milioane lei.",
        "label": "Dobrogea"
    },
    {
        "title": "Peste un milion de euro vor fi investiţi în renovarea Policlinicii Spitalului Municipal Medgidia",
        "text": "Agenția de Cooperare și Coordonare Turcă (TIKA) în parteneriat cu Primăria Municipiului Medgidia a semnat protocolul de începere a lucrărilor în cadrul proiectului “Renovarea Policlinicii Spitalului Municipal Medgidia”.\n\nAstăzi, 14.12.2016, a avut loc la Medgidia semnarea protocolului între Agenția de Cooperare și Coordonare Turcă (TIKA), Primăria Municipiului Medgidia și Spitalul Municipal Medgidia, ce are ca obiect stabilirea procedurilor care urmează a fi aplicate în vederea implementării proiectului “Renovarea Policlinicii Spitalului Municipal Medgidia”. \n\n İnvestiția, a carei valoare se va ridica la peste un milion de euro, vizează reabilitarea Policlinicii Spitalului Municipal Medgidia care deservește peste 140.000 de cetățeni, atât din municipiul Medgidia cât și din zonele limitrofe.\n\nLucrările de reabilitare vor fi demarate la începutul anului următor urmând a fi finalizate în cursul anului 2017.\n\nSemnarea protocolului s-a facut de către domnul Hacı Ahmet Daștan, coordonator al Agenției de Cooperare și Coordonare Turcă (TIKA), primarul Municipiului Medgidia, Valentin Vrabie și de managerul Spitalului Municipal Medgidia, domnul doctor Stere Bușu.\n\nSubliniind însemnătatea pe care proiectul o are pentru locuitorii Municipiului Medgidia, primarul Valentin Vrabie a declarat : “Mulțumesc Guvernului Republicii Turcia dar și reprezentanților Agenției de Cooperare și Coordonare Turcă (TIKA) pentru finanțarea unui proiect atât de important pentru comunitatea din inima Dobrogei. Sper ca această colaborare să nu se oprească aici și pe viitor să mai existe astfel de proiecte în municipiul Medgidia.”\n\n”TIKA îşi desfășoară activitatea în România de aproximativ doi ani, timp în care în colaborare cu prietenii și partenerii noștri români ne-am pus semnătura pe o serie de proiecte din diferite sectoare. Astăzi, semnarea protocolului de renovare a Policlinicii Spitalului Municipal Medgidia are o însemnătate deosebită pentru noi. De asemenea, în anul ce urmează ne propunem să dezvoltăm un nou proiect în domeniul sănătății care se adresează de aceasta dată secției de chirurgie a Spitalului Marie Curie din București, în acest moment aflându-ne în stadiul de proiectare a lucrărilor ce urmează a fi efectuate. Mulțumim partenerilor români pentru sprijinul activ de care am beneficiat din partea lor pe parcursul realizării acestor proiecte. Proiectele de succes realizate împreună cu partenerii români în scurta perioadă de timp de la demararea activităților TIKA, au condus la consolidarea relațiilor umane și vor rămâne în istorie ca dovadă a prieteniei strașnice dintre cele două popoare. Suntem hotărâți să ne continuăm activitatea fără întrerupere.” a afirmat Hacı Ahmet Daștan, Coordonator al Agenției de Cooperare și Coordonare Turcă (TIKA).",
        "label": "Dobrogea"
    },
    {
        "title": "SC Confort Urban SRL reamenajează mai multe străzi din cartierul Baba Novac",
        "text": "Vești bune pentru locuitorii din cartierul Baba Novac! Primăria Municipiului Constanța continuă programul de investiții în trama stradală.\n\nSe toarnă mai multe straturi de piatră pentru a consolida infrastructura terenului și a fi turnat covorul asfaltic.\n\nStrăzile de pământ vor fi construite de la zero pentru ca traficul rutier să se realizeze în cele mai bune condiții.\n\nPentru a nu îngreuna intervenția utilajelor, locuitorii orașului sunt rugați să nu parcheze autoturismele în zona în care se execută lucrări.",
        "label": "Dobrogea"
    },
    {
        "title": "SC Confort Urban continuă procesul de modernizare a trotuarelor pe bulevardul Tomis",
        "text": "Primăria Municipiului Constanța, prin SC Confort Urban SRL, continuă procesul de modernizare a trotuarelor pe bulevardul Tomis, tronsonul cuprins între strada Poporului și strada Nicolae Iorga.\n\nSuprafața uzată a zonei pietonale este decopertată. Aspectul spațiului public urban va fi îmbunătățit prin montarea de borduri noi și amplasarea de pavele.\n\nPentru ca intervențiile să se desfășoare în condiții optime, locuitorii orașului sunt rugați să nu parcheze autoturismele pe trotuar.\n\nFacem apel către conducătorii auto să respecte regulile de circulație și semnificația mijloacelor de semnalizare rutieră și să manifeste atenție sporită în zona în care se reabilitează trama stradală.",
        "label": "Dobrogea"
    },
    {
        "title": "Florin Mitroi, președinte CJC: “Nimeni nu este de neînlocuit și nimeni nu are postul garantat”",
        "text": "Președintele Consiliului Județean Constanța, Florin Mitroi, a desfășurat astăzi o serie de vizite de lucru la instituțiile subordonate Consiliului Județean Constanța cu scopul de a verifica situația reală din teren.\n\n“Nimeni nu este de neînlocuit și nimeni nu are postul garantat. Fiecare instituție are nevoie de un management eficient, capabil să pună în aplicare soluții concrete. Acesta este principiul pe care îl aplic inclusiv în cazul persoanelor numite de mine recent în funcții.\n\nAstăzi am vizitat mai multe instituții aflate în subordinea CJC pentru a analiza stadiul lor actual și pentru a discuta pașii necesari pentru îmbunătățirea și dezvoltarea acestora. Prima oprire a fost la Spitalul de Ortopedie, Traumatologie și Recuperare Medicală din Eforie Sud, continuând cu Unitatea de Asistenţă Medico-Socială Agigea și Secția TBC Osteoarticular – Secție Exterioară a SCJU Constanța. Ce pot să vă spun despre aceste unități medicale este că avem mult de muncă! Unele dintre ele sunt departe de orice standarde de îngrijire și eficiență.\n\nÎn schimb, la Complexul Muzeal de Științe ale Naturii se lucrează la extinderea Delfinariului, iar la Microrezervație lucrurile vor intra pe un făgaj normal. Noul manager are la dispoziție o lună de zile să arate că este un bun gospodar si că lucrurile se îndreaptă în direcția corectă.\n\nUltima oprire a fost la Văleni, în comuna Dobromir, unde am vizitat mai multe obiective. Cea mai stringentă necesitate a acestei comunități fiind alimentarea cu apă curentă. Împreună cu directorul RAJA, Aurel Presură, vom găsi solutii pentru a remedia această problemă.”",
        "label": "Dobrogea"
    },
    {
        "title": "Iluminat public modern în Agigea și Lazu - facturi mai mici și un mediu mai curat",
        "text": "Comuna Agigea își modernizează iluminatul public printr-un proiect care aduce beneficii semnificative comunității. Într-o inițiativă ambițioasă, finanțată cu aproape 2 milioane de lei, se urmărește creșterea eficienței energetice în infrastructura de iluminat public din Agigea și Lazu.\n\n💡 Ce presupune proiectul?\n\nProiectul, depus la Administrația Fondului pentru Mediu, include două componente majore:\n\n🔹 Înlocuirea a 460 de corpuri de iluminat existente cu modele moderne, cu tehnologie LED, care vor reduce considerabil consumul de energie.\n\n🔹 Implementarea unui sistem de telegestiune performant, ce permite monitorizarea și controlul în timp real al iluminatului public.\n\n📌 Unde vor avea loc schimbările?\n\nModernizarea se va desfășura pe:\n\nCare sunt beneficiile pentru comunitate?\n\nPrimarul Cristian Cîrjaliu a explicat: „Proiectul nostru are mai multe obiective clare: reducerea consumului de energie electrică, scăderea costurilor de întreținere, oferirea unui iluminat public mai bun și, nu în ultimul rând, protejarea mediului înconjurător.”\n\n💡 De ce este important acest proiect?\n\n🔹Reducerea consumului de energie electrică va ajuta bugetul local și va contribui la un mediu mai curat.\n\n🔹Tehnologia LED asigură o durată de viață mai lungă și o lumină mai intensă, ceea ce crește siguranța cetățenilor pe timp de noapte.\n\n🔹Sistemul de telegestiune permite identificarea rapidă a problemelor și intervenția eficientă.\n\nCe urmează?\n\nDupă ce proiectul va fi aprobat, Agigea și Lazu vor beneficia de un sistem de iluminat public modern și sustenabil, care va deveni un model pentru alte comunități din județul Constanța.\n\nModernizarea iluminatului public în Agigea și Lazu reprezintă un pas important pentru dezvoltarea comunității. Acest proiect nu doar că îmbunătățește calitatea vieții locuitorilor, dar demonstrează și angajamentul administrației locale față de un viitor sustenabil.",
        "label": "Dobrogea"
    },
    {
        "title": "De ziua Dobrogei, să ne aducem aminte de Panait Cerna, poetul-simbol al istoriei Dobrogene",
        "text": "Ilustru fiu al Comunei Cerna, poetul Panait Cerna s-a născut dintr-un tată bulgar pe nume Stanciof (sau Stanciov) și mamă româncă. Rămasă văduvă înainte de nașterea copilului, mama lui Panait Cerna s-a recăsătorit cu un agricultor român din localitate, tânărul Panait fiind crescut într-o familie românească.\n\nÎn ciuda posibilităților materiale reduse, familia a reușit să îl ducă să studieze la liceul Nicolae Bălceascu din Brăila, unde tânărul care încă se mai recomanda ca Panait Stanciof a demonstrat aplecare spre literatura universală și limbile franceză și germană.\n\nDebutul literar și l-a făcut în revista „Foaie Interesantă”, fondată de George Coșbuc. Literar, stilul său, descris adesea ca minimalist, romantic, sau tradiționalist, a fost influențat îndeosebi de cel al lui Mihai Eminescu.\n\nBotezat în Biserica Greco-catolică Bulgărească, Panait Cerna vorbea fluent limba bulgară, dar în același timp scria fluent și cu talent în limba română.\n\nPersonalitate complexă a începutul de veac XX, Panait Cerna e un poet unic, fiind încadrat de unii critici ca reprezentant al romantismului târziu, de alții ca simbolist, sau chiar ca tradiționalist. Un alt aspect special vine din viața sa, Cerna însușindu-și numele satului în care s-a născut (fapt unic, într-o țară plină de localități redenumite după personalitățile marcante, iar nu invers!)\n\nÎn zilele noastre, numele lui Panait Cerna este purtat de Biblioteca Județeană din Tulcea, de concursul literar organizat în acest județ anual, precum și de un liceu teoretic din Brăila. Totodată, mai multe orașe din România au străzi denumite „Panait Cerna”, ca dovadă a recunoașterii peste timp a valorii și importanței poetului tulcean.",
        "label": "Dobrogea"
    },
    {
        "title": "Au început lucrările la spitalul ”Mama și Copilul”. Unitatea medicală va avea nouă etaje",
        "text": "Faza pregătitoare pentru realizarea pereților mulați este aproape finalizată, iar de astăzi începe o etapă esențială: săpăturile, montarea armăturilor și turnarea betonului.\n\nPentru a acoperi întreg perimetrul vizat, se estimează un termen de aproximativ trei luni. Ulterior, se va trece la săpătura generală necesară construirii fundației clădirii, care va susține trei niveluri subterane și alte nouă supraterane.\n\nPrin acest proiect, județul Constanța va beneficia de un spital modern, dedicat sănătății mamelor și copiilor, conceput să ofere servicii medicale la cele mai înalte standarde.",
        "label": "Dobrogea"
    },
    {
        "title": "„STOP! Nu tăiați aripile turismului românesc!” OMD-urile de pe litoral protestează împotriva eliminării voucherelor de vacanță",
        "text": "Turismul românesc de pe litoral, o industrie cu peste 150.000 de structuri de cazare și pilon al economiei naționale, se află într-un moment critic. Organizațiile de Management al Destinației (OMD) din Constanța, Mamaia, Mangalia și Mamaia Nord trag un semnal de alarmă cu privire la intenția Guvernului de a elimina voucherele de vacanță – un instrument economic esențial care a susținut dezvoltarea turismului și a economiei locale.\n\nAceastă decizie riscă să producă efecte devastatoare: scăderea veniturilor din turism cu până la 40%, stoparea investițiilor în infrastructură, pierderea locurilor de muncă și reducerea accesului familiilor românești la vacanțe.\n\nApelăm la responsabilitate și viziune strategică din partea autorităților! Voucherele de vacanță nu sunt doar un beneficiu pentru cetățeni – ele reprezintă o investiție în viitorul economic al României.\n\nOMD-urile de pe litoral își unesc vocile pentru a susține păstrarea acestui instrument vital și pentru a proteja turismul românesc, un motor al creșterii economice și al dezvoltării regionale.\n\nIată mai jos apelul comun al OMD-urilor către Guvernul României:\n\nMediul de afaceri din turismul de pe litoral ( peste 150 mii structuri de cazare de primire turistică, destinație principală de vacanță de turism și tratament a României), își exprimă îngrijorarea față de intenția Guvemului de a elimina voucherele de vacanță, măsură ce va avea un impact negativ, major în sectorul turistic și cu efecte în lanț în economia națională.\n\nOMD Județean Constanța împreună cu OMD Mangalia, OMD Mamaia, OMD Mamaia Nord, în calitate de organizații reprezentative ale industriei turismului, fac apel la Guvernul României să reevalueze această decizie, să prioritizeze deciziile strategice privitoare la bugetul de stat și să păstreze un cadru legislativ stabil, care să asigure dezvoltarea susținută a turismului românesc.\n\nVoucherele de vacanță – un motor al dezvoltării turismului!\n\nIntroduse ca o politică de stimulare economică, voucherele de vacanță au demonstrat în ultimii ani că reprezintă un instrument vital pentru dezvoltarea turismului românesc.\n\nAcestea au contribuit la:\n• Creșterea investițiilor în infrastructura turistică. Multe hoteluri de 4 și 5 stele, aflate în construcție sau modernizare, au fost posibile datorită acestui stimulent financiar.\n• Mentinerea voucherelor în circuitul turistic, generează de altfel, venituri la buget recuperându-se peste 60% din valoarea lor prin TVA, structura impozitelor etc.\n• Menținerea resurselor financiare în Romînia, reducând scurgerile valutare către alte destinații precum Grecia, Turcia sau Bulgaria cu impact în deficitul bugetar.\n\nRenunțarea la această politică ar avea consecințe semnificative:\n• Reducerea cu 30-40% a veniturilor din turism, un sector care contribuie semnificativ la economia nationala.\n• Acces limitat la vacanțe și tratamente pentru românii cu venituri\n\nmodeste și familii cu copii, care, datorită acestor vouchere, au avut pentru prima dată șansa de a se bucura de concedii, vacanță și sănătate.\n• Inghețarea investiților, creșterea șomajului, pierderea încrederii investitorilor privați pe fondul lipsei de coerență și predictibilitate în deciziile economice.\n• Impact negativ asupra industriilor conexe, precum transportul, alimentatia publică, cultură și agrementul, care depind de turism pentru a-i menține activitatea.\n\nÎn timp ce alte state europene alocă resurse pentru susținerea turismului, Guvernul României pare să ignore importanța acestui sector strategic, punând în pericol progresele realizate în ultimii ani.\n\n,,Eliminarea voucherelor de vacanță este echivalentă cu tăierea aripilor unui sector care, prin fiecare investiție și fiecare turist atras, contribuie semnificativ la creșterea economică a României. Voucherele sunt mai mult decât un beneficiu” – sunt o investiție strategică care stimulează economia, menține banii în țară și contribuie la un climat socio-economic sănătos.",
        "label": "Dobrogea"
    },
    {
        "title": "Pentru domnii din Primăria Constanța: jenant, bă băieți, de-a dreptul rușinos!",
        "text": "Zeci de familii de constănțeni găzduiesc în aceste zile refugiați ucraineni. Oameni care au fugit din calea unui război dement și lipsit de sens. Sute de constănțeni merg la Pavilionul Expozițional și donează ce pot pentru ei.\n\nÎn tot acest timp, primarul și echipa lui de deștepți pregăteau un eveniment de înfrățire cu municipiul Chișinău, al cărui primar este un pro-rus declarat.\n\nAbia după ce au trimis invitații la înfrățire, inteligenții din primărie au văzut reacția oamenilor și s-au dumirit. Au anunțat că anulează reuniunea, în ultima clipă.\n\nEu știu că orice om, cu o gândire sănătoasă, atunci când are de luat o decizie importantă cântărește de 100 de ori. Ia în calcul toate urmările ei.\n\nNu trebuie să fii mare analist ca se te gândești ce se va întâmpla dacă faci chestia asta?! Care vor fi efectele? E o treabă de minim bun simț.\n\nVasăzică, domnul primar putea să raționeze logic și să se întrebe, ca orice om zdravăn la cabină: ”ce se va întâmpla dacă mă înfrățesc cu un primar pro-rus în vreme ce rușii bombardează Ucraina?” Nu s-a întrebat nimic. Numai proștii pun întrebări.\n\nNu s-au întrebat nici consilierii lui, ăia mulți și deosebit de intelectuali.\n\nNici ăia care au pregătit în detaliu evenimentul nu s-au obosit să înțeleagă despre ce este vorba. Nici măcar cei care au scris și au trimis invitația către public n-au ridicat ușor mânuța să spună că nu e chiar momentul oportun pentru o astfel de înrudire.\n\nNimic. Zero barat. Dacă așa a zis primarul, așa facem, că știe el mai bine!\n\nNoroc cu constănțenii că s-au sesizat rapid. Și uite așa, armata de consilieri, unul mai deștept ca altul, s-a văzut nevoită să anuleze marea cumetrie.\n\nDacă așa faceți și când implementați marile proiecte de reabilitare a orașului, e clară treaba!",
        "label": "Dobrogea"
    },
    {
        "title": "Scandal monstru la Hârşova: viceprimarul Ionel Dia îl acuză pe Gheorghe Dragomir că a vândut filiala PNL",
        "text": "“Evenimentele din ultimele săptămâni, care au avut în centrul atenției contestarea de către propriul partid a numirii mele în funcția de viceprimar al oraşului Hîrşova, mă obligă la expunerea unor elemente menite să facă lumină în acest caz.\n\nPe mai multe platforme media circulă informaţii despre intenția conducerii PNL Constanța, reprezentată prin domnul preşedinte Gheorghe Dragomir, de excludere a mea şi a consilierilor PNL Hîrşova din partid, fiind acuzați de faptul că ne-am înțeles cu PSD-ul în vederea stabilirii unei alianțe politice la Hîrşova.\n\nAcest lucru este complet neadevărat, în fapt reprezentând pretextul satisfacerii unor interese personale obscure ale primarului din Hîrșova.\n\nSunt membru PNL de 16 ani şi m-am dedicat în totalitate acestui partid.\n\nAm condus organizația PNL Hîrşova timp de 4 ani și am avut alături de mine în tot acest timp o echipă formată din oameni integri, oameni care au pus demnitatea mai presus de interesele personale şi nu au cedat şantajului exercitat asupra lor de către primarul ALDE – Viorel Ionescu, prin intermediul domnului preşedinte Gheorghe Dragomir, fiind amenințați cu „decapitarea” organizației locale a PNL-ului de la Hîrșova în cazul în care vor refuza să-i ofere un sprijin total şi necondiţionat primarului ALDE, lucru care presupunea și votarea unui viceprimar propus de ALDE.\n\nÎn schimb, domnul Ionescu ar fi urmat să răsplăteasca susținerea preşedintelui PNL Constanța cu voturi la alegerile parlamentare din toamnă.\n\nSe pare însă că negocierea voturilor din toamnă este împiedicată de faptul că am fost ales eu viceprimar, motiv pentru care cei doi au pus la cale un plan ticălos privind dizolvarea Biroului Politic Local PNL Hîrșova și excluderea mea din Partidul Național Liberal, urmând ca PNL-ul la Hîrșova să se afle sub controlul total al primarului ALDE.\n\nÎn acest sens, conducerea PNL Constanța a decis deja dizolvarea Biroul Politic Local PNL Hîrșova, fiind înlocuit de un birou interimar format din foști membri și susținători ALDE, care s-au înscris deodată în PNL pentru a prelua controlul asupra organizației.\n\nAcest birou este controlat în prezent de către actualul primar prin intermediul familiei Stancu, oameni care și-au regăsit vocația politică după eșecul din mandatele domnului Chiriță și care se pare ca s-au aflat tot timpul în spatele domnului Ionescu.\n\nRelația dintre domnul Dragomir şi domnul Ionescu este una mai veche, însă aceasta se află dincolo de orice logică politică.\n\nUn preşedinte al unei organizații județene a PNL susține un primar ALDE (un partid aflat atât la nivel județean cât şi la nivel național în alianță cu PSD) şi îşi SACRIFICĂ propriii membri, VÂNZÂND practic partidul pentru interese strict personale, spre satisfacția alianței politice naționale PSD -ALDE.\n\nAm fost loial PNL-ului şi am un respect deosebit pentru oamenii care îl compun, dar consider că un asemenea gest este inadmisibil.\n\nEste nedrept față de oamenii care au muncit, au construit şi au crezut în şansa lor de a schimba în bine destinele acestui oraş şi totodată față de aceia care au votat, fiind încrezători că interesele lor vor fi reprezentate corect.\n\nNu înțeleg ambiția dusă la extrem a unui primar al oraşului Hîrşova, în fapt al alianței PSD-ALDE, de a prelua Organizația PNL Hîrşova, un lucru care, pe de o parte nu reflectă voința electoratului, iar pe de altă parte nu face altceva decât să ridice serioase semne de întrebare asupra intențiilor noii conduceri locale.\n\nPersonal i-am exprimat de la început primarului sprijinul PNL pentru toate proiectele benefice oraşului nostru. Însă, pentru a avea garanția unei colaborări bazate pe respect reciproc, ci nu pe o obediență necondiționată, Biroul Politic Local al PNL Hîrșova a decis candidatura subsemnatului pentru funcția de viceprimar.\n\nDupă alegerea mea ca viceprimar, ne-am reafirmat sprijinul și disponibilitatea de colaborare cu primarul ALDE și consilierii ALDE în cadrul consiliului local, votând până în acest moment toate proiectele inițiate de aceștia.\n\nPropunerea noastră de colaborare a fost însă refuzată, dorindu-se coagularea întregii puteri de decizie în jurul unui singur om, fără a se respecta voința exprimată în mod democratic de către cetățeni, sacrificându-se astfel interesele comunității în favoarea intereselor proprii.\n\nConsider că membrii PNL Hîrșova sunt victimele unui abuz menit să satisfacă orgoliile și interesele personale ale unor oameni care, fără a ține cont de voința electoratului hîrșovean, au ales să compromită întreaga Organizație PNL Hîrșova.”",
        "label": "Dobrogea"
    },
    {
        "title": "Culisele semieșecului de la referendumul din Moldova",
        "text": "După (aproape) eșecul referendumului organizat în Republica Moldova cu privire la aderarea la Uniunea Europeană, spațiul public a fost inundat de o serie întreagă de văicăreli și alte cugetări demne de babele din piață: Că moldovenii sunt proști și sclavi obișnuiți să fie striviți sub talpa Imperiului Țarist. Că nu au simțiri democratice. Și – bineînțeles – că și-a vârât dracul (adică rusul) coada, și de aia nu au venit moldovenii să soarbă Milcovul și Referendumul dintr-o sorbire.\n\nReferitor la teoria fraudării referendumului din Moldova, sunt de menționat două aspecte: 1) Referendumul s-a terminat, dar alegerile – nu. Maia Sandu, echipa ei și presa prietenoasă o să o joace această carte, la fel cum a jucat Traian Băsescu cartea fraudării alegerilor din 2004. După turul II al prezidențialelor, subiectul se va evapora. 2) În spatele teoriei stă o realitate mult mai complexă decât aceea a unor moldoveni disperați după un pumn de ruble. Voi încerca în continuare să prezint niște aspecte pe care slabă șansă să le vedeți la jurnalele de știri:\n\nLecția ucraineană. În 2014, Ucraina a virat decisiv către Vest. Cel puțin nominal, revoluția (după unii) sau lovitura de stat (după alții) din februarie 2014 a venit ca rezultat al dorinței unei părți din cetățenii ucraineni de a se alătura Uniunii Europene. În 2014, Ucraina a întors spatele asocierii economice cu Rusia și restul țărilor fost sovietice. Rezultatul imediat a fost acela că mărfurile ucrainene, fiind acum taxate la intrarea pe această piață, au devenit necompetitive. Suplimentar, importatorii ruși și-au pierdut încrederea în furnizorii strategici ucraineni: De exemplu, până în 2014, toate elicopterele rusești erau echipate cu motoare ucrainene. După 2014, rușii și-au făcut propria fabrică de motoare, iar ucrainenii au rămas cu ale lor nevândute. De partea cealaltă, iată că au trecut 10 ani de când Ucraina a divorțat de Rusia ca să fie cu UE, iar din partea UE Ucraina primește în continuare doar jurăminte de iubire (și niciun inel). Ieșirea din parteneriatul cu rușii nu a fost urmată de un parteneriat cu UE, Ucraina rămânând practic izolată între două alianțe economice, taxată și de o parte și de alta, forțată să își pună pe butuci și să vândă pe nimic toată industria, toată economia. Spre deosebire de cetățenii României, cei ai Republicii Moldova sunt de 100 de ori mai atenți la ce se întâmplă în Ucraina. Și – spre deosebire de noi – ei înțeleg de 1.000 de ori mai bine evenimentele din această țară. La fel, înțeleg că nu e suficient să bați din palme și să ciocănești la ușa UE, pentru a ți se deschide. Mai trebuie doar să menționăm că aderarea Moldovei a fost deja pusă la pachet cu aderarea Ucrainei – un semn de rău augur, ca atunci când ești pus în același salon de spital cu acel pacient care așteaptă de zece ani să se însănătoșească și să fie dat acasă…\n\nVrabia din mână versus cioara de pe gard. De cele mai multe ori, când se vorbește de aderarea la UE, sunt rostogolite cuvinte mari: Democrație, libertate, libertatea de mișcare etc. Economia nu e pomenită aproape niciodată – lucru deloc de mirare dacă luăm în considerare că de 80 de ani fluxurile de mărfuri ale Moldovei au fost construite către est. În perioada sovietică, Rusia și Ucraina trimiteau Moldovei tractoare, iar Moldova trimitea acestora vin și răchiu. Odată intrată Moldova în UE, vinul moldovean va ajunge pe raft, la Moscova, la același preț cu cel din Spania. Ba chiar putem bănui că firmele spaniole – cu mai multă vechime, mai mult capital, acces la transport ieftin și de mare volum, pe mare etc. – ar putea să vândă mai ieftin. Pe urmă, mai este și piața muncii. În ciuda războiului, Rusia are o creștere economică peste majoritatea țărilor din UE, iar moldovenii vorbitori de limbă rusă sunt doriți și rapid integrați ca forță de muncă în Rusia. Circa 200.000 de moldoveni trăiesc și muncesc oficial și legal în Rusia, cu o estimare neoficială de vreo 400.000. Odată schimbat sistemul de alianțe, toți aceștia, banii pe care ei îi trimiteau acasă și posibilitatea ca ei să-și viziteze rudele ar putea fi afectate. În rezumat, abandonarea legăturilor cu Rusia reprezintă eliberarea vrabiei din mână, pentru o cioară de pe gardul UE – care deocamdată e frumoasă și vopsită în culorile democrației și libertății – dar care așa cum arătam mai sus, s-ar putea să fie cam la (vreo 10 ani) distanță…\n\nPrea mult băț – și doar un morcov mic! Pentru a fi eficientă, orice tentativă de convingere trebuie să conțină, pe lângă constrângeri, și recompense. În cazul de față, cea mai facilă recompensă bălăngănită de politicieni pe la nasul moldovenilor nehotărâți e garanția că aceștia vor putea să o zbughească în secunda doi, la muncă în Europa. Din păcate, e doar o recompensă palidă – pentru un public inexistent: De zeci de ani România a acordat cetățenie moldovenilor, care au putut astfel să iasă din țară, să muncească în UE și să descopere avantajele europenizării. Acum însă vedem reversul monedei – peste un milion de moldoveni au trecut granița, și-au luat domiciliu câte 1.000-2.000 de inși în aceeași garsonieră din Dorohoi, apoi au zbughit-o la muncă în UE. Nu o spun eu, o spun statisticile: În România trăiesc acum 20.000 de moldoveni, în timp ce doar în Italia sunt 300.000. Cine își dorea să meargă la muncă în UE, e deja acolo, cu pașaport românesc (pe lângă cel moldovenesc). Suplimentar, UE – în plină criză economică și pe urma valului de imigranți din ultimii zece ani (Sărumâna, Doamna Merkel!), numai de încă vreo 100-200.000 de moldoveni nu mai ducea lipsă…\n\nÎn concluzie, având în vedere situația deloc roz, putem spune că moldovenii s-au mobilizat exemplar pentru referendum. Și că cei care i-au certat sau le-au făcut teoria chibritului despre URSS și democrație sunt ignoranți. Ca să nu spun – idioți.\n\nEuropa spre care se îndreaptă Moldova e bolândă. Economic, politic, moral. În Anglia sunt închiși pentru delicte de Facebook, anual, de trei ori mai mulți inși decât în Rusia. UE e condusă de aceeași persoană ca data trecută, o persoană pe care nu a votat-o nimeni, și care a recunoscut zâmbind că a cumpărat inutil vaccinuri de 100 miliarde, de pe telefonul personal, pe banii europenilor. Cât despre cei care au refuzat să voteze cu partidele care o susțin, ei sunt, deocamdată, etichetați ca extremiști. Deocamdată. Deci, la drept vorbind, nici măcar la capitolul „democrație” între UE și URSS nu mai e mare distanță…\n\nÎn condițiile astea, proști sunt rușii care au trimis bani la referendum: A fost cel mult un bonus, și fără banii lor moldovenii probabil ar fi votat la fel…",
        "label": "Dobrogea"
    },
    {
        "title": "Biserica Sfântul Nicolae din Nistorești (Pantelimon) va fi restaurată",
        "text": "Un proiect amplu de restaurare și punere în valoare a Bisericii Sfântul Nicolae din Nistorești a fost aprobat și va fi finanțat prin Fondul Timbrul Monumentelor Istorice, sesiunea IV – Edificii de cult. Această inițiativă vizează consolidarea, reabilitarea și restaurarea bisericii, un simbol istoric și spiritual important pentru comunitate.\n\nProiectul face parte din subprogramele destinate proiectării și restaurării monumentelor istorice și are ca obiectiv principal protejarea patrimoniului cultural național. Restaurarea acestei biserici va asigura rezistența, funcționalitatea și frumusețea autentică a lăcașului de cult, valorificând moștenirea culturală, transmite primarul Costel Armășescu.\n\n🔺 Consolidarea structurii – Intervenții tehnice pentru a crește rezistența în fața factorilor de mediu și a trecerii timpului.\n\n🔺Păstrarea autenticității – Toate intervențiile se vor face respectând caracteristicile originale ale monumentului, pentru a menține autenticitatea arhitecturală și istorică.\n\nDe ce este importantă restaurarea bisericii?\n\nBiserica Sfântul Nicolae din Nistorești este un reper istoric și spiritual pentru comunitate. De-a lungul timpului, aceasta a fost martoră la evenimente locale importante și a servit drept spațiu de rugăciune și de comuniune pentru localnici.\n\n🔺 Creșterea implicării comunității – Restaurarea bisericii va stimula implicarea localnicilor și va genera un sentiment de mândrie pentru patrimoniul local.\n\nPrimarul comunei Pantelimon, Costel Armășescu, a transmis un mesaj de mulțumire tuturor celor implicați în acest proiect.\n\n👉„Am deosebita plăcere de a vă anunța aprobarea proiectului «Consolidare, reabilitare, restaurare și punere în valoare a Bisericii Sfântul Nicolae din Nistorești» – finanțat prin Fondul Timbrul Monumentelor Istorice, sesiunea IV – Edificii de cult. Le mulțumesc tuturor celor implicați în realizarea acestui proiect important, care va contribui la conservarea identității culturale și la îmbogățirea moștenirii noastre istorice”, a declarat Costel Armășescu.",
        "label": "Dobrogea"
    },
    {
        "title": "Consilierii județeni tulceni au depus jurământul în ședința de constituire a C. J. Tulcea 2024-2028",
        "text": "Președintele Consiliului Județean Tulcea, Horia Teodorescu, și consilierii județeni ale căror mandate au fost validate au depus astăzi, 8 noiembrie 2024, jurământul de credință pentru mandatul 2024-2028.\n\n„Vreau să mulțumesc, cu această ocazie, cetățenilor județului Tulcea pentru că au avut încredere în noi și au dat votul cu credință, pentru fiecare dintre noi, că vom putea face lucruri importante pentru județul Tulcea.\n\nSper să lucrăm cel puțin la fel de bine cum am lucrat cu Legislativul județean din mandatul anterior pentru că, chiar dacă au existat anumite asperități, atunci când a fost în față interesul județului Tulcea, ne-am raliat cu toții și am mers mai departe. Unitatea noastră, sinceritatea și disponibilitatea noastră sunt calități care ne vor ajuta să facem ceea ce ne propunem. Cred că multe investiții pe care ni le asumăm ar putea fi realizate printr-un parteneriat sincer și deschis între autoritățile administrației publice.\n\nNu urmează niște ani ușori, dar dacă rămânem uniți, multe dintre greutățile pe care le vom întâlni pe traseu vor putea fi depășite.\n\nEste important să dezvoltăm județul Tulcea unitar și uniform, iar peste patru ani vom putea încheia mandatul cu fața sus“, a transmis, în cadrul evenimentului, președintele Consiliului Județean Tulcea.\n\nLista consilierilor județeni care au depus astăzi jurământul:",
        "label": "Dobrogea"
    },
    {
        "title": "Informare RAJA - Situație ploi",
        "text": "În urma atentionarilor meteo, cu precipitații însemnate cantitativ si intensificari de vant, la nivelul RAJA SA s-a prelungit activitatea Comandamentului pentru Situații de Urgență până mâine – 02 octombrie, ora 08.00. În toată această perioadă, în județul Constanța activează și asigură permanența 29 de echipe de intervenție, cu 141 de angajați, ce au în dotare 14 autospeciale tip womă, vidanje și 31 motopompe de mare putere și autoutilitare. În municipiul Constanța acționează 11 echipe, ce răspund gradual la toate solicitările primite, dar asigură și monitorizarea și intervenția în zonele predispuse la inundații: Dacia, Delfinariu, Bdul Mamaia, asigurând permanența în toată această perioadă. Începând de ieri seară, de la ora 20.00 și până acum, la dispeceratul societății s-au primit 48 de reclamații. Cele mai multe au venit din municipiul Constanța, zonele Delfinariu – Piața Chiliei, cartierul Coiciu, b-dul Tomis, dar și din stațiunea Mamaia. Sesizări sunt și din zona Mamaia Sat, de pe străzile M20, D3 și D4. De la nivelul județului, s-au primit reclamații din localitățile Agigea, Cumpăna, Lumina, Ovidiu și cele mai multe – 11 au venit din Medgidia.\n\nToate echipele de intervenție RAJA sunt mobilizate pe teren pentru a diminua efectele cauzate de ploile torențiale și răspund prompt la toate solicitările primite. De asemenea, se intervine și pentru degajarea tramei stradale, în special pentru curățarea grătarelor de preluare a apelor pluviale, blocate cu diverse gunoaie și resturi vegetale specifice acestei perioade. Subliniem faptul că, sistemul stradal de colectare și evacuare a apelor meteorice este proiectat conform reglementărilor tehnice în vigoare, pentru preluarea cantităților de apă calculate conform unor date standardizate, pentru ploi de intensitate, durată și frecvență medii.\n\nPentru a se asigura funcționarea sistemului pluvial și de canalizare în condiții corespunzătoare, echipe din cadrul companiei, desfășoară periodic lucrări de curăţare şi decolmatare a gurilor de scurgere-colectare a apelor meteorice şi stradale, a rigolelor și a căminelor de vizitare.\n\nAngajații societății vor depune toate eforturile pentru menținerea serviciilor de alimentare cu apă și de preluare/tratare a apelor uzate la parametri optimi. Singurele probleme care pot apărea în funcționarea acestora, care nu țin de operativitatea echipelor noastre, sunt cele legate de lipsa energiei electrice (căderi de tensiune sau cabluri și fire de înaltă tensiune smulse de vânt). În aceste condiții, rugăm toți abonații să dea dovadă de înțelegere, pentru că RAJA SA va face tot ce este necesar pentru reluarea serviciilor imediat ce vor fi remediate avariile survenite pe rețeaua de furnizare a energiei electrice.\n\nTotodată, consumatorii care înregistrează deficiențe la nivelul sistemului de distribuție apă potabilă sau de canalizare, pot sesiza avariile apărute la dispeceratul societății, la numărul de telefon 0241.924, tasta 3, pentru remedierea acestora într-un timp cât mai scurt.\n\nÎn funcție de informațiile primite pe parcurs de la Administrația Națională de Meteorologie, activitatea comandamentului se poate prelungi.",
        "label": "Dobrogea"
    },
    {
        "title": "Se oprește apa în mai multe cartiere din Constanța",
        "text": "Se oprește apa în mai multe cartiere din Constanța deoarece echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă, din municipiul Constanța”.\n\nCa urmare, se va sista furnizarea apei potabile joi – 25 aprilie 2024, în intervalul orar 08.30 – 17.00, în următoarele zone:",
        "label": "Dobrogea"
    },
    {
        "title": "EXCLUSIV! Notarul Florin Vişan a fugit din ţară",
        "text": "De mai bine de o lună şi jumătate, biroul notar public Florin Vişan, situat pe b-dul Tomis nr.218, bl. TD5, parter, este închis.\n\nDeşi procedura de suspendare a unei activităţi notariale este una destul de complexă, în cazul de faţă, Florin Vişan a sărit peste etape, şi-a concediat angajaţii, care nu şi-au mai primit salariul de ceva vreme, şi a pus lacătul pe uşă.\n\nFlorin Vişan era unul din cei mai solicitaţi notari publici din Constanţa având relaţii contractuale cu oameni de afaceri influenţi din judeţ dar şi cu o serie de instituţii publice.\n\nToate astea s-au terminat într-o zi când notarul a închis, fără prea multe explicaţii, biroul.\n\nÎn fapt, acesta a depus o serie de documente la Camera Notarilor Publici Constanţa din care reiese faptul că ar suferi de mai multe de boli motiv pentru care solicită o suspendare a activităţii până la data de 1 martie 2016.\n\nConform mai multor surse, realitatea este cu totul alta: Florin Vişan a fugit din ţară pentru că este acuzat de o fraudă de cinci milioane de euro.\n\nAceleaşi surse spun că notarul se află într-un stat arab care nu are acord de extrădare cu România şi că nici nu se gândeşte să se mai întoarcă acasă.\n\nPe uşa biroului notarial este lipită o înştinţare venită de la Camera Notarilor Publici Constanţa prin care Vişan este invitat mâine, 3 martie, ora 14, la sediu pentru a fi cercetat conform art. 202, alin. 2 din Regulamentul de aplicare a Legii Notarilor Publici.\n\nEste o citare în dosarul de cercetare prealabilă nr.3/2015.\n\nArticolul 202., alin 2, prevede următoarele: “În cadrul cercetării prealabile se stabilesc faptele şi urmările acestora, împrejurările în care au fost săvârşite, precum şi orice alte date concludente din care se poate aprecia asupra existenţei sau inexistenţei vinovăţiei care atrage răspunderea disciplinară. Ascultarea şi verificarea apărărilor notarului public cercetat sunt obligatorii. Refuzul notarului public cercetat de a face declaraţii ori de a se prezenta la cercetări se constată prin proces-verbal şi nu împiedică încheierea cercetării. Notarul public cercetat are dreptul să cunoască toate actele cercetării şi să solicite probe în apărare.”\n\nCu toate acestea, Radu Puia, preşedintele Consiliului Director al Camerei Notarilor Publici încearcă să evite orice discuţie despre situaţia în care se află Florin Vişan.\n\nE drept, oficial Vişan nu este încă acuzat de nimic însă neoficial se pare că notarul a făcut o grămadă de ilegalităţi şi a păgubit mai multe persoane motiv pentru care a şi decis să părăsească ţara.\n\nLucrurile erau stabilite de multă vreme pentru că anul trecut Florin Vişan a divorţat, pe cale amiabilă, de soţia sa medicul Niculina Vişan şi a făcut partajarea bunurilor în aşa fel încât să protejeze o parte din ele.\n\nÎnainte de a pleca din ţară, acesta şi-a vândut şi autoturismul pe care îl conducea, un BMW X6.\n\nFlorin Vişan a fost văzut ultima dată în data de 27 ianuarie la domiciliul părinţilor săi unde a venit cu o dubiţă pe care a încărcat-o cu haine.\n\nSituaţia este cunoscută de majoritatea notarilor constănţeni însă niciunul nu doreşte să comenteze.\n\nRâmâne de văzut dacă, aşa cum i s-a cerut, Florin Vişan va merge mâine să dea explicaţii la Camera Notarilor Publici Constanţa.",
        "label": "Dobrogea"
    },
    {
        "title": "Spectacole de sărbători pentru toţi constănţenii. Fanfara “Muzica Apelor” vă invită la concert!",
        "text": "Decembrie este prima lună de iarnă și cea mai îndrăgită perioadă din an, când suntem înconjurați de muzica specifică a sărbătorilor, de o multitudine de oferte pentru cadourile celor dragi, de multă agitație dar și de multă blândețe, voioșie și dărnicie.\n\nȘi pentru ca starea de spirit să fie desăvârșită, fanfara “Muzica Apelor” îi invită pe constănțeni să poposească pe cărarea amintirilor, în fiecare sâmbătă, de la ora 17,00, la Centrul Comercial Vivo, unde va susține adevărate concerte.\n\nInstrumentiștii de la percuție, clarinete, trompete, tromboane, flaute și tube îi vor încânta, preț de aproape o oră, pe constănțenii de toate vârstele, îmbinând în mod armonios muzica tradițională, specifică sărbătorilor de iarnă, din repertoriul românesc și internațional, cu celebrele valsuri, dar și cu nelipsitele marșuri militare.\n\nVor cânta și vor dansa ca niște artiști adevărați, demonstrând că iubesc muzica și se “joacă” cu plăcere cu instrumentele lor, gata oricând să încânte audiența fascinată de uniforme, de unitatea mişcărilor, de ritmul şi de solemnitatea momentului.\n\nMuzica de fanfară nu ține cont de vârstă sau de gusturile muzicale, repertoriul său extrem de variat reușind să atragă, preţ de măcar câteva minute, toate categoriile de vârstă și de public. De aceea, vă șteptăm în fiecare sâmbătă, începând cu ora 17,00, pe tot parcursul lunii decembrie, la Centrul Comercial Vivo, să vă desfătați cu sunetul alămurilor.",
        "label": "Dobrogea"
    },
    {
        "title": "Parastasul piraților și Festivalul scrumbiei – evenimentele lunii mai la Sulina",
        "text": "Sâmbătă 18 mai au fost organizate la Sulina două manifestări care au potențialul de a deveni evenimente-etalon pe harta turismului românesc. La cimitir – punctul turistic numărul unu al Sulinei – a fost organizat Parastasul Piraților Nepomeniți, ocazie cu care cei prezenți au primit o masă delicioasă, vin și un tur cu ghid al istoriei orașului de la gurile Dunării – așa cum a fost ea consemnată pe crucile și pietrele funerare. În paralel, în fața clădirii Comisiei Europene a Dunării s-a ținut Festivalul Scrumbiei Albastre, eveniment de cântec, joc și voie bună, aflat deja la a treia ediție.\n\nÎn paralel cu cele două manifestări, comunitatea greacă din localitate a organizat un spectacol de muzică și dans pe Strada I (străzile principale Sulina nu poartă nume, ci sunt numerotate I, II, III etc., ca la New York). Turiștii și localnicii care s-au plimbat pe esplanada Dunării au fost întâmpinați de grecii din Sulina în frumoasele lor costume tradiționale și s-au oprit să admire dansul și muzica, sau s-au prins într-un sirtaki.\n\nAflată la a două ediție, Parastasul Piraților Nepomeniți a reunit la cimitirul din Sulina tradițiile creștine cu interesul turistic și istoria locului. Acest cimitir unic în România reunește monumente funerare inedite, aici fiind înmormântați prinți și prințese, pirați, militari români și străini căzuți la datorie în războaie din ultimii 200 de ani, victime ale naufragiilor cu povești desprinse parcă din basm și somitățile Comisiei Europene ce au supervizat la mijlocul secolului al XVIII-lea construirea Canalului Sulina și navigația pe Dunărea de Jos. Un alt aspect unic este acela că cimitirul reunește monumente funerare ale persoanelor de multiple credințe – protestanți, catolici, musulmani, evrei, ortodocși români, greci, de rit vechi etc., iar în cimitir poți trece de la o cruce de secol XVII cu inscripție cu caractere grecești sau arabe, la una recentă, în limba română.\n\nUnul din oraganizatorii evenimentului, Gelu Tușu, a explicat în câteva cuvinte felul în care s-a luat inițiativa creării acestui eveniment – câțiva prieteni au decis că morții din cimitirul devenit obiectiv turistic merită să fie pomeniți, chiar dacă în oraș nu mai trăiesc urmașii lor, iar ei și-au luat datoria de a face acest lucru.\n\nÎn spiritul tradiției creștine, organizatorii au oferit gratuit mâncare proaspătă sfințită de un preot din localitate – borș tradițional de pește și fasole cu ciolan și afumătură – tuturor ce au venit să pomenească morții Sulinei. De asemenea, a fost servit, tot gratuit, vin de la o apreciată podgorie dobrogeană.\n\nTuriștii au fost întâmpinați de bibliotecara Ilinca Mihăilă, bun cunoscător al istoriei orașului, care a răspuns la toate întrebările acestora legate de poveștile orașului și cimitirului și care a oferit un tur al celor mai interesante monumente funerare și al celor mai interesante povești ce și-au găsit finalul tragic în cimitirul Sulina. Efortul ei a fost suplimentat de câțiva copii din localitate, care, costumați în pirați și buni cunoscători la rândul lor ai miturilor cimitirului din Sulina, au condus pe alei și au explicat turiștilor istoria persoanelor ce își dorm somnul de veci sub lespezi de marmură.\n\nManifestarea dedicată eroilor din miturile Sulinei s-a terminat spre seară pe plaja din localitate, unde a fost organizat un foc de tabără.\n\nÎn paralel, în centrul Sulinei, în fața frumoasei clădiri istorice a Comisiei Europene a Dunării, a fost organizată a treia ediție a Festivalului Scrumbiei Albastre. Manifestarea, adresată atât localnicilor cât și turiștilor, a reunit pe scenă ansambluri folclorice ale etniilor ce populează Delta, cu interpreți de muzică modernă și spectacole cu implicarea publicului. Pretextul festivalului fiind unul gastronomic, nu au lipsit standurile cu mâncare. Pe lângă mititeii nelipsiți la orice manifestare de gen, participanții au putut servi mâncăruri tradiționale de pește.\n\nRegina evenimentului a fost, bineînțeles, scrumbia. În economia pescuitului, Sulina are două importanțe istorice. Este mai întâi aceea de principal punct de debarcare a peștelui prins de pescadoarele românești, pe vremea când țara noastră deținea o întreagă flotă de pescuit oceanic. Mărturie stau ruinele vechii fabrici de prelucrare a peștelui ce încă așteaptă să fie transformată pe noul specific – turistic – al locului, în hotel. La fabrică erau descărcate anual mii de tone de scrumbie albastră (cunoscută și ca macrou) pe vremea când\n\nîn orașele țării pe clădiri era pusă, alături de lozinca „Trăiască Partidul!” și lozinca „Consumați cât mai mult pește oceanic!”.\n\nO a doua semnificație este aceea de prim punct la care delicioasa scrumbie de Dunăre intră pe fluviu, în fiecare primăvară, pentru a se reproduce – ocazie cu care o parte din pești sunt prinși și ajung ca trufanda în fața gurmanzilor ce îi așteptau cu poftă încă de anul trecut.\n\nFestivalul Scrumbiei Albastre a fost un bun prilej pentru cei care au dorit să savureze o scrumbie de Dunăre, preparată ca la mama acasă. Arsă pe grătar sau pe tablă, cu mujdei sau cu lămâie, cu sau fără tradiționala mămăligă, la rândul ei proaspătă sau arsă pe grătar, scrumbia a fost servită în porții generoase și la prețuri de 3-4 ori mai mici decât cele practicate de restaurantele din Constanța sau București.\n\nSulina vă așteaptă în tot timpul anului\n\nDacă ați salivat citind rândurile de mai sus, vă anunț că, în ciuda numărului mare de pofticioși, stocul de scrumbie nu s-a epuizat. Sulina vă așteaptă să veniți sau să reveniți, cu scrumbia și cu toate poveștile ei. Oraș multietnic cu o istorie bogată, ea este primul oraș în care a funcționat o Comisie Europeană, cu 150 de ani înainte de crearea Uniunii Europene. Clădirile și bisericile vechi evocă istoria unui oraș ce a fost, pe rând, punctul de legătură pe noul drum al mătăsii, centru focal al comerțului european cu cereale, kilometrul zero al pescuitului și comerțului cu pește, și care actualmente este una din cele mai originale destinații turistice din România. Oferta turistică include poveștile prinților și piraților din cimitir, plaja sălbatică cu nisipul cel mai fin, plimbări în inima Deltei și multe alte activități.\n\nAsociația de Management al Destinației Turistice Delta Dunării este o organizație neguvernamentală, cu personalitate juridică, înființatăîn luna aprilie 2018, cu scopul de a promova și de a dezvolta, pe termen scurt, mediu și lung, Delta Dunării și Dobrogea de Nord. Membrii asociației sunt: Consiliul Județean Tulcea; Primăria Municipiului Tulcea; Primăria Comunei Jurilovca, Asociaţia Comunelor din România – Filiala Judeţeană Tulcea, „Complex Delta” S.R.L; „Europolis” S.A. „Holbina – Trei Bibani” S.R.L.; „Navlomar Maritime” S.R.L., Complex Cormoran; Complex Egreta Hidroturism; Asociaţia Eco Delta Dunării, formată din: Complex Green Village; Green Delta Tour S.R.L.; Touring Delta S.R.L.; Ibis S.R.L.; Descoperă Delta Dunării S.R.L.; Compania de Turism S.R.L. Ivan Patzaichin; Eden Travel Partener SRL; Hotel Delta Est – Sulina; Asociația operatorilor din agricultura ecologică „Bio România” – filiala Tulcea.",
        "label": "Dobrogea"
    },
    {
        "title": "Informare RAJA - Actualizare program furnizare apă în localitățile General Scărișoreanu și Casicea",
        "text": "La nivelul sistemului de alimentare cu apă din localitățile General Scărișoreanu și Casicea din județul Constanța, s-a înregistrat în ultimele zile o creștere semnificativă a consumului de apă. Fenomenul de secetă accentuată și temperaturile extreme au condus la scăderea și mai mult a debitului de apă de la nivelul sursei de captare și implicit la imposibilitatea realizării stocului necesar pentru asigurarea furnizării apei cu program atât dimineața, cât și seara. Prin urmare, RAJA este nevoită să implementeze un nou program de furnizare a apei.\n\nAstfel, începând de astăzi – 09 iulie 2024, abonații din localitățile General Scărișoreanu și Casicea (comuna Amzacea) vor avea apă potabilă la robinete doar dimineața în intervalul orar 06.00 – 11.00.\n\nPentru a evita eventualele efecte negative cauzate de lipsa apei în anumite intervale orare, se recomandă utilizatorilor afectați să-și creeze rezerve de apă potabilă pentru perioada de întrerupere.\n\nPotrivit dispozițiilor Legii Apelor nr. 107/1996 (actualizată), în speță art. 12, alin. (1): “Utilizatorii de apă sunt obligați să economisească apa prin folosire judicioasă. De asemenea, au obligația să asigure întreținerea și repararea instalațiilor proprii și, după caz, a celor din sistemele de alimentare cu apă și canalizare”, precum și alin. (2) “În vederea folosirii judicioase a apei, utilizatorii de apă vor folosi cele mai bune tehnologii disponibile, care permit utilizarea unor cantități reduse de apă, precum și un consum mic de apă prin recircularea și/sau refolosirea apei”.\n\nÎn perioadele secetoase însă, mulți utilizatori casnici, în special din zona metropolitană sau din mediul rural, sunt tentați să utilizeze apa de la robinet pentru irigarea culturilor agricole, a gazonului sau a plantelor din gospodăria proprie, pentru umplerea piscinelor. RAJA aduce la cunoștința utilizatorilor că Legea nr. 241/2006 a serviciului de apă şi de canalizare, republicată, menționează la art. 4 că “apa potabilă distribuită prin sistemele de alimentare cu apă este destinată satisfacerii cu prioritate a nevoilor gospodăreşti ale populaţiei, ale instituţiilor publice, ale operatorilor economici şi, după caz, pentru combaterea şi stingerea incendiilor, în lipsa apei industriale. Utilizarea apei potabile în alte scopuri decât cele menţionate este permisă numai în măsura în care există disponibilităţi faţă de necesarul de apă potabilă al localităţilor, stabilit potrivit prescripţiilor tehnice în vigoare”.\n\nAvând în vedere preverile legale enunțate mai sus, se recomandă populaţiei să utilizeze raţional apa potabilă, numai în scopurile prevăzute în contractul de furnizare a serviciului de alimentare cu apă. Folosirea apei în alte scopuri decât cel menajer duce la o creștere a consumurilor peste capacitatea maximă instalată a sistemelor de alimentare, ceea ce determină dificultăți în asigurarea în regim continuu a apei.",
        "label": "Dobrogea"
    },
    {
        "title": "Proiectele de infrastructură din Adamclisi: modernizări esențiale pentru comunitate",
        "text": "Viceprimarul Ion Dumitru ne prezintă proiectele majore de infrastructură din Adamclisi. În acest an, se derulează investiții importante care aduc beneficii comunității, finanțate prin programe guvernamentale și europene.\n\nUnul dintre cele mai importante proiecte este reabilitarea termică moderată a sediului primăriei. Valoarea proiectului se ridică la 976.882,24 lei, iar fondurile sunt asigurate prin Programul Național de Redresare și Reziliență (PNRR). Această investiție are rolul de a moderniza clădirea primăriei, contribuind astfel la eficientizarea consumului de energie și la îmbunătățirea confortului angajaților și cetățenilor care trec pragul instituției.\n\nLiceul Tehnologic Jean Dinu beneficiază, de asemenea, de un proiect de dotare cu mobilier, materiale didactice și echipamente digitale. Investiția, în valoare de 1,14 milioane de lei, este finanțată tot prin PNRR și urmărește modernizarea procesului educațional din comună, conform standardelor actuale.\n\nUn alt proiect important este consolidarea și reabilitarea termică moderată a clădirii liceului. Valoarea totală a acestui proiect este de 7.717.765,74 lei, fără TVA. Lucrările de consolidare presupun subzidiri, intervenții la nivelul zidăriei și înlocuirea acoperișului. În plus, reabilitarea termică include schimbarea tâmplăriei, izolarea pardoselii, instalarea unui sistem de încălzire modern și iluminatul cu lămpi LED. Panourile fotovoltaice vor asigura energia electrică necesară funcționării clădirii.\n\nClădirea dispensarului uman din comuna Adamclisi este, de asemenea, inclusă într-un proiect de reabilitare termică moderată. Valoarea contractului este de 329.923,29 lei, iar fondurile provin tot din PNRR. Acest proiect îmbunătățește condițiile medicale pentru toți locuitorii comunei.\n\nUn alt obiectiv important este renovarea, modernizarea și dotarea căminului cultural din localitatea Zorile. Valoarea investiției este de 2.076.733,21 lei, cu TVA inclus. Clădirea a fost reabilitată atât la interior, cât și la exterior, cu lucrări care au vizat schimbarea acoperișului, înlocuirea tâmplăriei și a pardoselii, precum și modernizarea instalațiilor electrice și sanitare. Căminul va fi dotat cu mobilier nou, un sistem de iluminat și echipamente de sonorizare.\n\nNoi case de ceremonii funerare în Zorile și Urluia\n\nÎn cadrul proiectelor sociale, administrația locală a demarat construirea unor case de ceremonii funerare în localitățile Zorile și Urluia, asigurând astfel facilități moderne și necesare pentru comunitate.\n\nModernizarea drumurilor de interes local în localitatea Urluia este împărțită în două etape, fiind finanțată prin Programul Național de Investiții Anghel Saligny. Aceste lucrări vizează îmbunătățirea infrastructurii rutiere și asigurarea unor condiții mai bune pentru locuitori și vizitatori.\n\nProiectele în derulare la nivelul comunei Adamclisi reflectă angajamentul administrației locale de a aduce modernizări esențiale și de a îmbunătăți condițiile de trai pentru locuitori. „Am muncit mult pentru a obține aceste finanțări, iar acum vedem rezultatele. Suntem dedicați să continuăm dezvoltarea comunei,” a declarat Ion Dumitru, viceprimarul comunei Adamclisi.",
        "label": "Dobrogea"
    },
    {
        "title": "Bun venit la bord! ”Corabia nebunilor” pornește spre Primăria Constanța",
        "text": "În urmă cu mai puțin de două săptămâni, la Constanța asistam la o unificare a dreptei, negociată pe genunchi și fără legătură cu interesele cetățeanului de rând.\n\nÎntr-o conferință de presă Stelian Ion (USR) și Tudorel Chesoi (Alianța Țărăniștilor) au stat umăr lângă umăr și au povestit cum vor ei să devină o forță politică aptă să îl detroneze pe Făgădău. N-au spus nimic despre proiecte sau strategii concrete pentru dezvoltarea orașului, ci despre cât de rău este actualul primar. Așa cum am anticipat, alianța a durat cât conferința de presă. Jenant, ar spune orice om care are simțul penibilului.\n\nDespre unificarea dreptei la Constanța s-a vorbit luni la rând. Vergil Chițac a fost tot timpul convins că USR îl va susține pe el la primărie și, astfel, Decebal Făgădău va deveni istorie. Au existat discuții, s-au împărțit funcții, s-au făcut promisiuni. S-a ales praful de tot, evident. Așa se face că ne-am trezit pe cap cu o puzderie de candidați, unul mai ciudat ca altul, că nici nu mai știi dacă e ficțiune sau realitate.\n\nNu e rău, până la urmă avem de unde alege, doar că nu avem ce alege.\n\nAr fi amuzant dacă n-ar fi pe nervii, viața și cheltuiala noastră. Chițac și Stelian Ion sunt la cuțite. De unde dădeau de pământ cu PSD-ul din Constanța, au ajuns să-și dea capete în gură între ei. La un alt nivel, Horia Constantinescu, șeful de la OPC, și Tudorel Chesoi se caftesc de zor, disputându-și ultimele locuri din clasament.\n\nCel mai talentat candidat, până în acest moment, se dovedește Dobre, de la PRO România. Dacă nu s-ar fi făcut politician, ar fi avut asigurată o carieră de pictor. În fiecare săptămână prezintă tablouri cu piețe, parcări, parcuri, desenate impecabil. Știam de acest har al său încă de când a fost șeful de campanie al lui Decebal Făgădău, în 2016.\n\nDin resortul său de 5 stele, Mohammad Murad amenință constant că vine la primărie. Dreapta dezbinată se înspăimântă. Murad rupe puternic din voturile și așa hăcuite.\n\nEternul aspirant, Claudiu Palaz, jonglează pe sârmă, în încercarea de a impresiona partidele care contează. UDMR-ul PMP-ul său așteaptă momentul negocierilor. Palaz țintește Consiliul Județean, dar PSD-ul încă nu a luat o decizie în ceea ce-l privește.\n\nÎn tabloul ăsta pestriț găsim și trei doamne. Nu știu nici ele ce le mână în luptă, dar sunt bine venite pentru că înveselesc atmosfera. Cel mai probabil se vor întrece într-un concurs de frumusețe cu spectatori care sparg semințe și urlă în portavoce.\n\nUndeva, într-un colț, grecul Anton Antoniadis vorbește despre multiculturalitate, proiecte care să pună în valoare tradițiile și obiceiurilor etniilor din Dobrogea, restaurări de monumente și alte nebunii pentru unii care nu știu ce sunt astea. Plictisitor, pentru niște candidați angrenați într-un concurs de înjurături, unde nu încap decență și seriozitate.\n\nImaginați-vă un car alegoric în care sunt adunați, la un loc, toți cei prezentați mai sus. Mașinăria în formă de corabie coboară ușor pe bulevardul Tomis, în uralele alegătorilor.\n\nÎn spatele unei ferestre fumurii din clădirea ”Casei Albe”, Decebal Făgădău își aprinde liniștit o țigară. Zâmbește aproape imperceptibil. Nici dacă le-ar fi pus cu mâna lui, lucrurile nu s-ar fi așezat atât de bine. Corabia nebunilor trece prin fața Primăriei. Pasagerii țipă extaziați. Făgădău face un semn de ”la revedere” și se așează pe scaunul de primar. Zeii i-au surâs și de data asta.",
        "label": "Dobrogea"
    },
    {
        "title": "Proiecte pentru dezvoltarea infrastructurii medicale în comuna Ceamurlia de Jos",
        "text": "Comuna Ceamurlia de Jos, situată în județul Tulcea, face pași importanți în dezvoltarea infrastructurii medicale pentru a asigura sănătatea și bunăstarea comunității sale rurale. Pentru acest obiectiv, administrația locală a demarat două proiecte esențiale, ce au ca scop îmbunătățirea accesului la servicii medicale de calitate.\n• Reabilitarea Cabinetului Medical din satul Lunca Cabinetul medical din satul Lunca, deservit de un medic de familie, va beneficia de o renovare completă. Lucrările vor include: Repararea învelitorii\n• Demolarea și Construirea Dispensarului Nou în Satul Ceamurlia de Jos\n• Dispensarul vechi din satul Ceamurlia de Jos va fi demolat pentru a face loc unui dispensar modern și bine echipat. Acest proiect va asigura o infrastructură medicală adecvată pentru comunitate. Pentru acest proiect, au fost eliberate toate avizele și urmează să se efectueze demolarea. În prezent, se lucrează la documentația noului dispensar.\n\nPrimarul Dumitru Stan a subliniat importanța acestor proiecte pentru sănătatea locuitorilor comunei. „O comunitate sănătoasă este o comunitate puternică. Avem datoria de a investi în infrastructura medicală pentru a oferi servicii de calitate și pentru a asigura accesul la îngrijirea necesară, pentru toți cetățenii comunei noastre.”.\n\nAceste inițiative vor contribui la îmbunătățirea calității vieții și vor asigura un viitor mai sănătos pentru comunitatea din Ceamurlia de Jos.",
        "label": "Dobrogea"
    },
    {
        "title": "Peste 7 kilograme de bijuterii şi alte bunuri furate din străinătate depistate la domiciliul unor constănţeni",
        "text": "La sfarsitul lunii iulie, politistii de frontiera au intrat in posesia unor informatii cu privire la faptul mai multe persoane din judetul Constanta sunt implicate in introducerea in Romania a unor cantitati considerabile de bijuterii din aur si argint, provenite din furtul din locuinte in diferite tari ale Uniunii Europene.\n\nBunurile erau trimise in tara prin intermediul unor firme de transport, coletele fiind ridicate la destinatie de catre membrii retelei, care ulterior le comercializau.\n\nIn urma documentarii activitatii infractionale a celor in cauza, in data de 13.08.2015, sub coordonarea procurorului de caz din cadrul Parchetului de pe lîngă Curtea de Apel Constanţa, poliţiştii de frontieră din cadrul Garzii de Coastă, împreună cu lucrători din cadrul I.P.J. Constanţa şi cu sprijinul tehnic si de specialitate al Departamentului de Informaţii şi Protecţie Internă, au surprins în flagrant trei cetateni romani care au ridicat de la o firmă de curierat din Municipiul Constanţa cinci colete ce conţineau bunuri despre care exitau suspiciuni ca ar fi furate din spaţiul U.E.\n\nUlterior, politistii de frontiera au efectuat percheziţii la domiciliul unuia din membrii gruparii, aflat pe raza localităţii Constanţa, de unde au ridicat în vederea confiscării următoarele bunuri:\n\n-1.773 bucăţi bijuterii din metal de culoare alb (lănţişoare, brăţări, cercei, inele etc.) în cantitate de aproximativ 6,3 kilograme;\n\n-211 bucăţi bijuterii din metal de culoare galben (lănţişoare, brăţări, cercei, inele etc.) în cantitate de aproximativ 1,8 kilograme;\n\n-1 armă de foc tip revolver cu 1 cartuş, 10 arme albe (săbii, macete, cuţite), 3 bucăţi obiecte de artă (statuete), 3 laptopuri, 2 tablete, 3 televizoare LCD, 30 bucăţi ceasuri, 8 telefoane mobile, 17 parfumuri, diferite articole de îmbrăcăminte, 1 aparat foto, tablouri, monede si bancnote de colectie, 1 autoturism marca BMW (în valoare de 9000 euro) şi diferite înscrisuri ce au legătură cu cazul.\n\nPersoanele în cauză sunt cercetate pentru săvârşirea infracţiunii de contrabandă şi au fost conduse la sediul Parchetului de pe lângă Curtea de Apel Constanţa, în vederea continuarii cercetrailor si luării măsurilor legale ce se impun.",
        "label": "Dobrogea"
    },
    {
        "title": "Festivalul Ivan Patzaichin 2024, tradiție și turism lent – alternativă pentru viitorul Deltei",
        "text": "Ediția 2024 a Festivalului Ivan Patzaichin – Rowmania va avea loc între 6 – 10 septembrie, la Tulcea, la Mila 23 și pe traseul de ecoturism care le unește, „Delta lui Ivan”.\n\nAstăzi, la conferința de presă de prezentare a ediției cu numărul 13 a Festivalului inițiat de Ivan Patzaichin pentru a celebra Tulcea, a fost anunțat elementul central al evenimentului: conceptul de Punct Gastronomic Local / PGL (concept inițiat de Asociația Ivan Patzaichin – Mila 23) și potențialul rețelei PGL din România de a deveni vector de valorificare a patrimoniului cultural românesc.\n\nÎn cadrul Festivalului va avea loc cea de-a doua conferință națională a PGL-urilor, precum și o primă ediție a Târgului Ivan Patzaichin pentru PGL, care își va îmbia vizitatorii de pe Faleză cu bunătăți produse după rețete tradiționale, aduse din toată țara. Conferința își propune să provoace o dezbatere privind importanța actului culinar ca formator de cultură și păstrător de tradiție, și să exploreze capacitatea Punctelor Gastronomice Locale de a își depăși rolul de furnizor de servicii turistice și bunăstare economică, pentru a deveni depozitari ai patrimoniului locului și custozi de tradiție locală. Conferința națională a PGL-urilor beneficiază de patronajul Comisiei Naționale a României pentru UNESCO.\n\nDe asemenea, tot astăzi, a fost dezvăluit programul manifestărilor din festival, care se va desfășura vineri și sâmbătă în Tulcea, iar de duminică va călători responsabil, pe traseul de ecoturism „Delta lui Ivan”, urmând a se încheia pe 10 septembrie la Mila 23, la Muzeul Ivan Patzaichin – centru de inovare comunitară.\n\nLa Festival va fi proiectat documentarul artistic IVAN – omul cu rădăcini în ape, (2024, coproducție TVR – Asociația Ivan Patzaichin – Mila 23), în regia Anei Preda, film ce a fost prezentat de curând la Paris, cu sprijinul Institutului Cultural Român la Casa României deschisă de Comitetul Olimpic și Sportiv Român de la Ambasada României în Franța, în contextul Jocurilor Olimpice recent încheiate.\n\nSâmbătă seara, pe scena festivalului, la „Seara lui Ivan” vor fi rememorate Jocurile Olimpice din Los Angeles din 1984, ultima mare competiție la care a participat Ivan ca sportiv. La discuție vor participa medaliați olimpici de la Jocurile de acum 4 decenii și vom încerca să stabilim un arc peste timp către viitoarea ediție a Jocurilor de la Los Angeles 2028, ce va avea loc după scurgerea Olimpiadei (perioada de 4 ani dintre două jocuri olimpice).\n\nLa tradiționalele concerte rock’n’row de pe Scena Festivalului vor evolua ALIFANTIS & ZAN, KRYPTON, TAYLOR, EYEDROPS, MELTING DICE, ZSÜD (Ungaria) și Ansamblul Anton Pann.\n\nFestivalul va continua cu competiții și plimbări pe apă pe Lacul Ciuperca și cu ateliere de educație alternativă pentru copii pe Faleză, în zona parcului Carol.\n\nLa conferința de presă de astăzi au participat Ivona Potzaichin – Rusu – Președinta Asociației Ivan Patzaichin – Mila-23, Ștefan Ilie – Primarul Municipiului Tulcea, Bogdan Bulete – Guvernatorul ARBDD Alex Filip – managerul OMD Municipiul Tulcea, Ștefan Gheorghe – Consilier comunicare al Consiliului Județean Tulcea și Teodor Frolu – Vicepreședintele Asociației Ivan Patzaichin – Mila-23.\n\nFestivalul face parte din Apele Unite ale României – proiect de democratizare a accesului la apă, de educare privind importanța apei pentru comunități și de încurajare a locuitorilor să participe la protejarea apelor. Organizat pentru prima dată în 2011 sub numele de RowmaniaFEST – Festivalul Internațional al Bărcilor cu Vâsle, Festivalul a luat numele de Ivan Patzaichin la ediția din 2022.\n\nFestivalul este organizat de Asociația Ivan Patzaichin – Mila 23 împreună cu Primăria Municipiului Tulcea și Consiliul Județean Tulcea.\n\nFestivalul beneficiază de sprijinul sponsorilor AQUA Carpatica, Kaufland România, Heineken Romania și al partenerilor Asociației Ivan Patzaichin – Mila 23: Organizaţia de Management al Destinaţiei la nivelul municipiului Tulcea, Departamentul pentru Dezvoltare Durabilă, Romanian American Foundation, ARBDD – Administrația Rezervației Biosferei Delta Dunării, Institutul Liszt – Centrul Cultural Maghiar București, Institutul de Cercetări Eco-Muzeale Tulcea, DC Communication, Deltaica, Ivan Pescar, Asociația Gastro Local, și Complexul Național Muzeal Astra Sibiu.",
        "label": "Dobrogea"
    },
    {
        "title": "Bilanț pentru primele șase luni ale anului 2024 la Carcaliu: modernizarea infrastructurii și proiectul pentru rețeaua inteligentă de gaze",
        "text": "Bilanțul pentru primele șase luni ale anului 2024 la nivelul comunei Carcaliu arată că multele proiectele ambițioase derulate de la începutul acestui an au transformat radical comuna. Cu fonduri de la bugetul local și cel de stat, administrația locală, condusă de primarul Gheorghe Panfil, a demarat mai multe proiecte de modernizare. Obiectivele includ infrastructura rutieră, sistemele de apă și canalizare, și modernizarea instituțiilor educative și culturale.\n\nPrima dintre aceste investiții este reabilitarea, modernizarea și dotarea căminului cultural, finanțată din bugetul local. Un alt proiect important a vizat reabilitarea și extinderea sediului primăriei, de asemenea finanțat local.\n\nPrimarul Gheorghe Panfil a explicat: “Sprijinim pregătirea aplicației de finanțare pentru dezvoltarea infrastructurii de apă și apă uzată din județul Tulcea în perioada 2014 – 2020.” Bugetul local a susținut și achiziționarea și dotarea comunei cu mobilier stradal, precum și extinderea rețelei de canalizare, finanțată atât de la bugetul local, cât și de la cel de stat.\n\nUn alt proiect major a fost modernizarea drumurilor de interes local, finanțată prin bugetul de stat și local. Investițiile noi au inclus asigurarea infrastructurii TIC în comună, un pas important spre digitalizare. Aceste inițiative au fost susținute din bugetul de stat și cel local.\n\nDotarea cu mobilier, materiale didactice și echipamente digitale a unității de învățământ preuniversitar a reprezentat o altă prioritate. „Educația este fundamentală pentru viitorul comunității noastre,” a subliniat primarul Panfil.\n\nUnul dintre cele mai așteptate proiecte este înființarea unei rețele inteligente de gaze. „Mi s-a aprobat de la Minister prin programul Anghel Saligny suma de 7 milioane lei pentru acest proiect. Deja a venit o firmă de consultanță de la Iași care trebuie să facă studiul de fezabilitate. În maxim trei luni o să avem studiul făcut și sper ca într-un an, un an și ceva să fie gaze în comuna Carcaliu,” a declarat primarul.\n\nPe lângă acest proiect, se lucrează și la creșterea eficienței energetice a sistemului de iluminat public. Aceste inițiative vor îmbunătăți semnificativ calitatea vieții în comună.\n\nInvestițiile continuă cu asfaltarea străzilor, modernizarea aleilor pietonale, acceselor la proprietăți și dispozitivelor de scurgere a apelor. Comuna Carcaliu este aproape singura din județul Tulcea în care toate străzile sunt asfaltate, cu excepția a câtorva străduțe, programate pentru asfaltare în viitorul apropiat.\n\nProiectele ambițioase de la Carcaliu reprezintă un exemplu de succes în modernizarea infrastructurii rurale din România. Cu sprijinul fondurilor locale și de stat, comuna face pași importanți spre un viitor mai bun. „Vom continua să investim în dezvoltarea comunității noastre, asigurând un mediu mai bun pentru toți locuitorii,” a concluzionat primarul Gheorghe Panfil.",
        "label": "Dobrogea"
    },
    {
        "title": "Informare RAJA - Update lucrare programată în orașul Constanța",
        "text": "Update lucrare programată în orașul Constanța pentru 12 martie2024, ora 18.00. În cursul nopții trecute, la nivelul punctelor de lucru deschise în cadrul lucrării programate, echipele constructorului împreună cu cele ale RAJA au depus eforturi susținute pentru realizarea obiectivelor având în vedere complexitatea fiecărei intervenții în parte. Lucrările au fost îngreunate și de faptul că golirea sistemului de distribuție s-a făcut într-o perioadă mai mare de timp, motiv pentru care lucrările de conectare a noilor rețele la sistemul centralizat au fost întârziate. Urmare acestor probleme de ordin tehnic, sistarea furnizării de apă se prelungește cu încă două ore.\n\nAstfel, până la ora 22.00 în această seară, vor fi lipsiți de apă potabilă abonații din următoarele zone:\n• bd. 1 Mai – porțiunea aflată între str. Th. Burada și Pod Doraly, cu străzile adiacente;\n• cartier KM 4 – segmentul delimitat de bd. 1 Mai Vechi și str. Pajurei, cu străzile adiacente;",
        "label": "Dobrogea"
    },
    {
        "title": "O zi în Dobrogea rurală. Pe teren, alături de primarul din Pantelimon",
        "text": "Primarul comunei Pantelimon, Costel Armășescu, și-a intensificat vizitele în satele comunei pentru a înțelege mai bine problemele cu care se confruntă oamenii. Noi l-am însoțit în vizita sa din satul Runcu, parte dintr-un demers mai amplu prin care edilul vrea să fie mai aproape de comunitate, să vadă direct ce e de făcut și să găsească soluții mai rapide. „Nu e suficient să rezolvi problemele de la birou. Trebuie să fii printre oameni ca să înțelegi ce au cu adevărat nevoie”, ne-a spus primarul.\n\nPrima vizită a fost la școala din Runcu. Armășescu a inspectat noua centrală termică. „Copiii încă folosesc sobe pe lemne, dar de iarna viitoare situația se schimbă – școala va avea căldură de la o centrală modernă. Este un proiect la care am avut unele probleme dar acum am reușit să îl finalizăm”, a spus primarul.\n\nSatul Runcu se dezvoltă și au apărut cereri pentru locuințe. De aceea, primăria a început demersurile pentru construirea unor locuințe ANL. „Am găsit un teren potrivit, am făcut actele necesare și am trimis proiectul către minister. Tinerii nu mai sunt interesați de gospodării tradiționale, vor să stea la bloc, iar noi trebuie să ținem pasul cu nevoile lor”, a spus Costel Armășescu.\n\nEdilul speră ca acest proiect să devină un punct de sprijin pentru tinerii care vor să își construiască un viitor în comună.\n\n🔵Reamenajarea terenului de fotbal, un proiect pentru comunitate\n\nSportul aduce oamenii împreună, iar primăria vrea să susțină acest lucru prin modernizarea terenului de fotbal din Runcu. „Plănuim să montăm bănci, să punem o plasă de protecție și toalete ecologice. Terenul trebuie să fie un loc civilizat, unde toată lumea să se simtă bine, mai ales că la Runcu sunt mulți oameni care iubesc să facă sport”, a explicat primarul.\n\nVizita de la Runcu a inclus și un subiect mai neplăcut, distrugerea bunurilor publice. Primarul a atras atenția asupra stațiilor de autobuz, parcurilor și altor obiective care au fost vandalizate de-a lungul timpului.\n\n„Unii tineri cred că e distractiv să strice ceea ce avem. Lipsa amenzilor complică lucrurile, dar lucrăm să rezolvăm asta”, a spus Armășescu.\n\nChiar când am ajuns la Runcu, era în discuție cazul unei persoane care a dărâmat un indicator de circulație din fața școlii. După ce a aflat că a fost surprins pe camere, un tânăr din sat a recunoscut că este autorul. „Este un început bun. Prezența mea în teren, precum și existența camerelor de supraveghere au făcut să rezolvăm acest caz. Vrem să le arătăm oamenilor că cine greșește, plătește”, a adăugat el.\n\nPrin vizitele frecvente în satele comunei, primarul Costel Armășescu vrea să fie mai aproape de oameni și de problemele lor. „Dacă nu ești printre oameni, nu poți înțelege cu adevărat ce au nevoie. Nu e suficient să stai în birou și să aștepți să vină cineva să-ți spună ce e de făcut”, a spus el.",
        "label": "Dobrogea"
    },
    {
        "title": "Au sosit materialele didactice și mobilierul modern pentru Școala Gimnazială nr.1 din Topalu",
        "text": "Au sosit materialele didactice și mobilierul modern pentru Școala Gimnazială nr. 1 din Topalu, care beneficiază începând de azi, un proiect inițiat de administrația locală și finanțat în cadrul programului Național de Redresare și Reziliență (PNRR).\n\nEste vorba de proiectul „Dotarea cu mobilier, materiale didactice și echipamente digitale a unității de învățământ preuniversitar la nivelul comunei Topalu, județ Constanța– Școala Gimnazială nr. 1 Topalu din comuna Topalu”.\n\nAstfel, reprezentanții primăriei Topalu au declarat pentru ziarul Dezvăluiri că azi, 29 aprilie 2024, au sosit echipamentele digitale la școala din localitate, urmând ca până la sfârșitul lunii mai 2024 să fie finalizată și montarea pieselor moderne de mobilier. Pentru demararea acestui proiect a fost semnat contractul de finanțare nr. 1099DOT/2023 cu Unitatea Executivă pentru Finanțarea Învățământului Superior, a Cercetării, Dezvoltării și Inovării, în numele și pentru Ministerul Educației.\n\nInvestiția a permis achiziționarea de mobilier, materiale didactice și echipamente digitale pentru unitățile de învățământ preuniversitar la nivelul comunei, cu respectarea caracteristicilor minime impuse de Normativele în vigoare și a ghidului de finanțare.\n\nProiectul a presupus achiziția și punerea în funcțiune a echipamentelor și infrastructurii (hard și soft): display interactiv, suport pentru display interactiv, laptop – pentru cadru didactic, sistem de sunet, imprimantă multifuncțională, cameră videoconferință, scaner documente portabil, microfon ambiental videoconferință și alte echipamente specifice; catedră/masa profesorului și scaun; pupitre individuale cu scaune, pentru elevi, modulare și reglabile pe înălțime și alte echipamente specifice.\n\nPrin această investiție se urmărește:\n\n– Stimularea activităților de educație, dezvoltare și inovare, transfer și în nivelurile următoare (superioare) de învățământ;\n\nDe asemenea, creșterea competențelor poate fi un indiciu al creșterii actului educațional.",
        "label": "Dobrogea"
    },
    {
        "title": "E.S. Ozan Çakir, consul general al Republicii Turcia la Constanța, în vizită la Tulcea",
        "text": "Vicepreședintele Consiliului Județean Tulcea, Mihai Huleni, a primit, vineri, 25 octombrie, începând cu ora 11.00, la sala Dobrogea, vizita unei delegații conduse de Excelența Sa Ozan Çakir, noul consul general al Republicii Turcia la Constanța.\n\nÎn cadrul discuțiilor, oficialul Consiliului Județean Tulcea a adus în discuție colaborarea județului Tulcea cu Republica Turcia, cu accent pe faptul că, începând cu anul 2020, în județul Tulcea funcționează un consulat onorific al Republicii Turcia, coordonat de Daniel Ilușcă.\n\nDe asemenea, vicepreședintele Mihai Huleni a adus în discuție colaborarea cu oficialii guvernamentali turci din cadrul Tika, parteneriat ce a contribuit la creșterea calității serviciilor medicale oferite de Spitalul Județean de Urgență Tulcea, printr-o generoasă donație oferită secției de Neonatologie.\n\n„Pentru că se apropie ziua de 29 octombrie, aș dori să vă transmit cele mai sincere urări cu ocazia Zilei Naționale a Turciei. Este un moment deosebit de important pentru turcii din întreaga lume, amintind de instaurarea Republicii în 1923, de către Marea Adunare Națională (atunci când s-a impus personalitatea generalului Mustafa Kemal Atatürk, un erou al primei conflagrații mondiale care a reușit să stopeze dezintegrarea totală a fostului imperiu). A fost momentul în care Marea Adunare Naţională a Turciei a proclamat Republica Turcia, adoptând o nouă formă de guvernare, Mustafa Kemal fiind ales primul preşedinte al Republicii.\n\nNoi, locuitorii județului Tulcea, ne mândrim cu un specific – multiculturalitatea și armonia în care etniile conviețuiesc în acest areal, dintre acestea, comunitatea turcă fiind una dintre cele mai importante.\n\nEu sunt locuitor al orașului Babadag, domnul președinte Teodorescu, de asemenea, locuiește de foarte mulți ani în Babadag, oraș care a beneficiat de prezența unor înalți demnitari turci, și aici mă refer la domnii Suleyman Demirel și Recep Erdogan. Aceștia au venit la Geamia Ali Gazi Pașa, cea mai veche din România, fiind unul dintre cele mai vizitate obiective de către turiștii din Turcia.\n\nDupă cum spuneam, comunitatea turcă este una de nădejde a județului nostru, oameni foarte importanți sunt în diferite funcții, în administrație, oameni cu care noi ne mândrim.\n\nSuntem convinși că prezența dumneavoastră la Consulat va asigura o colaborare frumoasă între cele două părți, atât în plan cultural cât și în plan economic“, a mai transmis, în timpul discuțiilor, vicepreședintele Mihai Huleni.\n\nLa rândul său, Excelența Sa Ozan Çakir, consulul general al Republicii Turcia la Constanța și-a exprimat încrederea în continuarea colaborării cu autoritățile administrației județene din această zonă a țării.\n\n„Pentru mine este o plăcere să mă aflu la Tulcea. Eu mi-am început activitatea la Constanța pe data de 15 septembrie, am avut câteva vizite oficiale acolo, întâlnindu-mă cu reprezenți ai administrației locale, iar Tulcea este al doilea județ pe care îl vizitez de la începutul mandatului. Fostul consul general mi-a vorbit despre bunele relații cu județului Tulcea, eu dorindu-mi ca și pe durata mandatului meu aceste bune relații să continue. Ne dorim să dezvoltăm relații în toate domeniile. Centrul Cultural din Constanța va avea astăzi o activitate la Tulcea, biroul Tika are proiecte importante în derulare în județul Tulcea, un proiect în perspectivă fiind restaurarea moscheii de la Babadag, vor continua sprijinul în donații de echipamente către spitale iar instituțiile noastre subordonate sunt pregătite să ajute cu tot ce se poate. Ne dorim ca acest dialog între noi să continue și să avem proiecte reușite în folosul ambelor părți“, a declarat E.S. Ozan Çakir.",
        "label": "Dobrogea"
    },
    {
        "title": "Avarie RAJA - Lipsă apă în localitatea Cumpăna",
        "text": "Astăzi – 25 iunie 2024, s-a înregistrat o avarie la nivelul conductei de alimentare cu apă, cu diametrul de 250 mm, de pe Șoseaua Constanței, din localitatea Cumpăna. În vederea executării lucrărilor de remediere, echipele RAJA sistează furnizarea apei potabile în această localitate, în intervalul orar 10.00 – 18.00.",
        "label": "Dobrogea"
    },
    {
        "title": "Festivitate omagială la Colegiul Național Militar „Alexandru Ioan Cuza” cu ocazia împlinirii a 166 de ani de la Unirea Principatelor Române",
        "text": "Colegiul Național Militar „Alexandru Ioan Cuza” a organizat joi, 23 ianuarie 2025, cu ocazia împlinirii a 166 de ani de la Unirea Principatelor Române, o festivitate omagială deosebită, un moment de reverență și respect față de istoria națională și față de valorile care au stat la temelia formării statului modern român. Activitatea s-a desfășurat în Aula „Amiral Petre Bărbuneanu” a Academiei Navale „Mircea cel Bătrân”.\n\nEvenimentul a fost susținut de elevii militari talentați, care, prin momente artistice bine pregătite, au contribuit la transmiterea unui mesaj de unitate și mândrie națională. Programul artistic a fost unul deosebit, având în centrul său recitări emoționante de poezii patriotice, care au reînsuflețit spiritul unirii și al dorinței de a construi un viitor comun. De asemenea, au fost interpretate melodii populare autentice, care au celebrat tradițiile și valorile românești, dar și melodii moderne, adaptate tematicii unirii. Elevii militari au încheiat festivitatea cu o horă, simbolizând unitatea și legătura strânsă între trecutul și viitorul națiunii române, în semn de respect față de momentele esențiale ale istoriei noastre.\n\nDirectorul colegiului, domnul prof. dr. Adrian Ilie, a susținut un discurs profund, în care a subliniat importanța acestui eveniment istoric în conștiința colectivă a poporului român:\n\n„Anul acesta se împlinesc 166 de ani de la Unirea Principatelor Moldovei cu Țara Românească. A fost un moment istoric, care a scos în evidență ideea de națiune și de creare a statelor naționale. Românii nu au fost mai prejos decât germanii sau italienii care au reușit sa își formeze la rândul lor state naționale. Unirea s-a realizat prin dubla alegere a lui Alexandru Ioan Cuza, participant la Revoluția pașoptistă și demisionar din funcția de pârcălab de Galați, după falsificarea referendumului care sonda părerea românilor cu privire la soarta lor. Alexandru Ioan Cuza a fost ales domnitor al Moldovei la 5 ianuarie 1859 si al Țării Românești la 24 ianuarie 1859. Marile puteri nu se așteptau la acest deznodământ al alegerilor, fiind nevoite să accepte Unirea Principatelor pe timpul domniei lui Cuza. Domnia sa a reprezentat începutul adoptării reformelor care aveau în vedere modernizarea statului român. Nu toate reformele au fost un succes, dar în mare măsura acestea și-au atins obiectivele. Putem conchide prin a spune ca domnia lui Alexandru Ioan Cuza a încadrat Romania pe o traiectorie a modernității si a dezvoltării ulterioare.”\n\nFestivitatea de astăzi nu a fost doar un omagiu adus Unirii Principatelor, ci și un moment de reafirmare a unității noastre ca națiune, un moment în care tradițiile, cultura și istoria României au fost celebrate cu mândrie și respect. Elevii militari, prin talentul lor și prin dăruirea cu care au participat la programul artistic, au demonstrat că spiritul de unitate și respect pentru tradițiile naționale este viu și transmis din generație în generație.\n\nLa festivitate au fost prezenți comandantul colegiului din perioada 1997 – 1998, locotenent comandor în retragere Pompiliu Decebal Vrînceanu, reprezentanți ai unor mari unități și unități din Forțele Navale Române, reprezentanți ai Asociației Absolvenților Liceului de Marină Militară „Alexandru Ioan Cuza”, cadre didactice, personalul și elevii colegiului.",
        "label": "Dobrogea"
    },
    {
        "title": "Continuă lucrările și investițiile în comuna Topalu",
        "text": "Continuă lucrările și investițiile în comuna Topalu. Primarul Constantin Baltă a anunțat recent că asfaltarea străzilor din comună este în plină desfășurare. În acest moment, lucrările se află în faza de pregătire a terenului, dar asfaltarea propriu-zisă urmează să înceapă în scurt timp.\n\nLucrările de asfaltare se vor desfășura pe mai multe străzi din comună. „Asfaltarea străzilor comunei, pe mai multe străzi deocamdată e la faza de pregătire a terenului. Urmează cât de curând să vină cu asfaltul pe unde au început,” a declarat primarul Constantin Baltă. Acesta a adăugat că se așteaptă ca primele străzi asfaltate să fie cele unde lucrările au început acum două luni.\n\nÎn afară de lucrările de asfaltare din comună, există și un contract pentru reparații și întreținerea drumurilor județene. Primarul Baltă intenționează să facă o deplasare la Hârșova pentru a discuta despre acest proiect și pentru a afla când vor începe lucrările. „Mai aveam și pe drumurile județene un contract pentru reparații și întreținere, dar acum vreau să plec până la Hârșova să văd când îi dă drumul.”\n\nAceste lucrări sunt doar o parte a unui plan mai amplu de investiții pentru dezvoltarea infrastructurii în comuna Topalu. „Primele străzi care le-au făcut când acum 2 luni pe alea urmează cât de curând să vină să toarne asfaltul,” a subliniat primarul. Aceste investiții sunt esențiale pentru îmbunătățirea condițiilor de trai ale locuitorilor și pentru a facilita accesul în și din comună.\n\nPrimarul Baltă este optimist cu privire la impactul acestor proiecte asupra comunității. Finalizarea asfaltării străzilor va aduce beneficii semnificative, de la îmbunătățirea traficului până la creșterea calității vieții pentru locuitorii din Topalu.\n\nPe lângă asfaltarea străzilor, primăria Topalu are în vedere și alte proiecte importante pentru dezvoltarea comunei. Întreținerea drumurilor județene este doar un pas în această direcție. „Urmează să vină cu asfaltul pe unde au început,” a reiterat primarul, subliniind importanța continuării acestor investiții.\n\nPrimăria Topalu este dedicată dezvoltării infrastructurii locale și va continua să investească în proiecte care să îmbunătățească condițiile de trai și să susțină creșterea economică a comunei.\n\nÎn concluzie, comuna Topalu se află într-o perioadă de dezvoltare intensă, cu multiple lucrări de infrastructură în desfășurare. Asfaltarea străzilor și reparațiile drumurilor județene sunt doar începutul unei serii de proiecte menite să transforme comuna într-un loc mai accesibil și mai modern pentru toți locuitorii săi.",
        "label": "Dobrogea"
    },
    {
        "title": "OMD Mamaia Constanța: priorități turistice pentru 2024 și planuri pentru anul 2025!",
        "text": "Organizația de Management al Destinației Mamaia Constanța (OMD) a organizat conferința anuală de raportare, prezentând direcțiile strategice urmate în anul 2024 și proiecțiile pentru anii următori. Evenimentul a avut loc cu ocazia finalului de an, reunind liderii OMD Mamaia Constanța: George Măndilă – președintele OMD Mamaia-Constanța, Nicolae Bucovală – primvicepreședinte și Sebastian Puznava – vicepreședintele asociației și reprezentanți ai industriei turistice.\n\nOMD Mamaia Constanța a stabilit 20 de priorități turistice pentru 2024. Printre cele mai importante se numără participarea la târguri internaționale, organizarea de infotripuri, parteneriate pentru evenimente artistice și promovarea destinației pe piețele externe. „Aceste direcții sunt esențiale pentru a menține ritmul de creștere a numărului de turiști străini și români”, au declarat oficialii OMD.\n\nUn punct central în strategia de promovare îl reprezintă prezența la târgurile de turism din Germania, Franța, Polonia și alte piețe țintă. „Ne concentrăm pe piețele mari și consolidăm relațiile pe termen lung”, au subliniat oficialii. România va participa prin Standul Național, iar OMD Mamaia Constanța beneficiază de acces gratuit, plătind doar costurile de deplasare.\n\nÎn 2024, infotripurile se vor diversifica, fiind adresate atât turoperatorilor, cât și jurnaliștilor și influencerilor. „Infotripurile sunt un pilon cheie în crearea imaginii stațiunii pe plan internațional”, au explicat organizatorii. Acțiunile vor fi susținute de campanii de promovare pe rețelele sociale și colaborări cu publicații de profil.\n\nConform bilanțului, 2023 a fost un an de succes, cu o creștere de 12,5% a numărului total de turiști și o majorare de 8% a turiștilor străini. De asemenea, Mamaia Constanța a câștigat un nou premiu internațional pentru activitatea de promovare. „Anul acesta, am gestionat resursele eficient, intrând în 2024 cu economii de 500.000 de euro”, au precizat liderii OMD.\n\nPolonia devine o piață strategică pentru Mamaia. „Am semnat contracte de 4 milioane de euro cu turoperatorii polonezi. Începând din iunie, curse charter vor aduce mii de turiști”, a menționat Nicolae Bucovală, prim-vicepreședintele OMD. Promovarea susținută în Polonia, inclusiv printr-un buget dedicat de 80.000 de euro, a generat rezultate pozitive.\n\nCreșterea tarifelor la energie și lipsa de predictibilitate în acordarea voucherelor de vacanță reprezintă principalele obstacole pentru industria ospitalității. „Dacă nu se acordă vouchere de vacanță, numărul turiștilor români ar putea scădea semnificativ”, a avertizat Sebastian Puznava, vicepreședinte OMD.\n\nUn alt punct sensibil este colaborarea cu autoritățile locale. „Investitorii așteaptă autorizații rapide. Trebuie să eliminăm birocrația dacă vrem să atragem capital”, au atras atenția oficialii.\n\nOMD Mamaia Constanța a anunțat prioritățile pentru 2025, incluzând noi evenimente cu artiști internaționali, extinderea telegondolei și organizarea de festivaluri mari. De asemenea, OMD se pregătește să marcheze aniversarea de 120 de ani a stațiunii în 2026. „Vom economisi pentru a avea un buget generos în 2026, anul în care Mamaia trebuie să strălucească pe harta turismului internațional”, au declarat reprezentanții.\n\nDe ce să alegi Mamaia în viitor?\n\nStațiunea Mamaia oferă o combinație unică de plaje largi, facilități moderne și acces la evenimente culturale din orașul Constanța. „Mamaia este mult prea sus pe harta turismului românesc. Investițiile constante și atenția acordată turiștilor fac din stațiune o destinație de top”, au concluzionat oficialii.\n\nPentru cei care nu s-au hotărât unde să își petreacă vacanța, mesajul este clar: „Alegeți Mamaia Constanța pentru o experiență completă, de la plajă și gastronomie până la viața culturală vibrantă”.",
        "label": "Dobrogea"
    },
    {
        "title": "Primăria Agigea celebrează valorile familiale și longevitatea",
        "text": "Primăria comunei Agigea a marcat recent momente deosebit de speciale pentru locuitorii săi, sărbătorind împreună cu aceștia repere importante din viețile lor. Evenimentul, organizat sub îndrumarea primarului Cristian Cîrjaliu, a fost un prilej de a celebra iubirea, familia și contribuția seniorilor la unitatea comunității.\n\n„A fost o onoare să fim alături de cei dragi, cu ocazia unor aniversări atât de speciale, 50 de ani de căsătorie și de 80 de ani de viață”, a declarat Cristian Cîrjaliu. „Am împărtășit momente de bucurie și emoție, celebrând iubirea, viața și toate realizările lor”.\n\n– 700 lei pentru cuplurile care au împlinit 50 de ani de căsătorie;\n\n– 500 lei pentru persoanele care au sărbătorit 80 de ani de viață.\n\nPe lângă suportul financiar, evenimentul a inclus momente festive precum oferirea de flori și șampanie. „Fiecare poveste de viață ne-a inspirat și ne-a reamintit de valorile care ne definesc comunitatea”, a subliniat primarul.\n\nEvenimentul a fost mai mult decât o simplă festivitate, fiind o reafirmare a respectului pentru seniorii care reprezintă rădăcinile comunității. „Împreună am sărbătorit aceste repere importante”, a adăugat Cristian Cîrjaliu. Oficialii au adresat sincere felicitări tuturor celor sărbătoriți, urându-le „o viață lungă, plină de sănătate și bucurie”.\n\nAcțiunea Primăriei Agigea demonstrează angajamentul pentru susținerea tradițiilor și a relațiilor interumane. Astfel de inițiative consolidează legătura dintre administrație și cetățeni, punând în prim-plan valorile comunei.\n\n„Aceste momente de celebrare ne unesc și ne reamintesc cât de importantă este grija față de ceilalți. Prin sprijinul financiar și festivitățile organizate, am dorit să arătăm cât de mult prețuim oamenii care au construit această comunitate”, a încheiat primarul.",
        "label": "Dobrogea"
    },
    {
        "title": "Destinația Mamaia Constanța, pregătită să intre pe piața turistică italiană",
        "text": "Destinația Mamaia Constanța, pe piața turistică italiană. Participarea destinației Mamaia Constanța la târgul de turism TTG Travel Experience de la Rimini din Italia a reprezentat o oportunitate excelentă de networking și de stabilire a legăturilor comerciale, iar feedback-ul primit arată că există un potențial semnificativ pentru creșterea numărului de turiști italieni în viitor.\n\nMamaia Constanța a demonstrat că este un jucător activ pe piața turistică internațională, având un impact pozitiv asupra economiei locale.\n\nÎn ultima zi a evenimentului italienii și-au exprimat intenția de a veni în vacanță pe litoralul românesc, fiind atrași de plajele cu nisip fin, activitățile de agreement, restaurantele cu o ofertă diversificată și evenimentele culturale remarcabile.\n\n“La Rimini, în piața italiană de turism Mamaia Constanța e o destinație primită foarte bine și respectată totodată. În aceste prime două zile am avut mai multe întâlniri cu tour-operatorii italieni și companii de turism interesate pentru a aduce turiști din Italia către Mamaia și Constanța. Foarte mulți italieni știu deja despre stațiunea noastră. Totodată, generația tânără care a avut tot felul de istorisiri și povestioare despre litoralul românesc este interesată ca la un moment dat să vină la Mamaia pentru a participa la festivaluri, la evenimente și de ce nu, la marea distracție a verii care se întâmplă an de an pe litoralul românesc”, susține George Măndilă – Președinte Organizația de Management al Destinației Mamaia Constanța.\n\nAnul 2025 va reprezenta pentru destinația Mamaia Constanța pătrunderea pe piața italiană cu primele pachete turistice, dedicate atât turismului de tip leisure pentru familiile cu copii, cât și turiștilor interesați de pachete speciale dedicate festivalurilor de muzică de pe litoral și experiențelor de tip circuit, cu excursii în afara orașului Constanța și a stațiunii Mamaia:\n\n“Dacă ne referim la pachetele pentru familiile cu copii, stațiunea Mamaia îi întâmpină pe italieni atât cu hoteluri de 3 stele, cât și cu hoteluri de 4 și 5 stele. Am constatat că sunt foarte căutate și circuitele, ceea ce înseamnă că vom concepe o ofertă diversificată de cel puțin 3 pachete diferite, cu minim 5 nopți de cazare”, a declarat Sebastian Puznava – Vicepreședinte Organizația de Management al Destinației Mamaia Constanța.\n\nTotodată, discuțiile cu tour-operatorii italieni, dar și cu mass-media din Italia au contribuit la promovarea pozitivă a destinației, subliniind nu doar frumusețea naturală a litoralului românesc, ci și ospitalitatea românească.\n\nStandul României din Italia a fost reprezentat în acest an de 17 firme din sectorul turistic românesc.\n\nItalia se află în topul primelor țări care aduc turiști străini în România, vizitatorii fiind tot mai atrași de cultura românească, de city break-uri, natură, dar și de turismul de tip wellness, cel activ și de aventură.\n\nParticiparea OMD Mamaia Constanța la târgurile internaționale de turism face parte din activitățile OMD-ului pentru promovarea destinației.\n\nÎnființată anul trecut, asociația își propune să deruleze o campanie amplă, care să\n\nschimbe percepția românilor asupra experienței de vacanță pe care stațiunea o poate oferi\n\npentru toate segmentele turismului de la Marea Neagră.",
        "label": "Dobrogea"
    },
    {
        "title": "Un scandal autohton",
        "text": "Textul de mai jos este pur imaginar. Orice asemănare cu personaje sau fapte reale este întâmplătoare.\n\nE luni dimineață. Suntem pe holul lung al unei primării dintr-un oraș uitat de lume. În liniștea aproape sinistră se aud pași pe coridor. O doamnă pășește hotărât spre ușa de acces de pe culoar. Își încrucișează mâinile pe piept și se sprijină de tocul ușii, cât să blocheze intrarea.\n\n– Bună dimineața, Ionele! Iar ai întârziat, vedetă mică! E și trei minute…\n\nIonel încearcă să intre, dar doamna nu se dă la o parte.\n\n– Am stat de vorbă… două minute cu portarul.\n\n– Clar!, răspunde doamna zeflemitor. Cu cine altcineva să vorbești tu?! Ionele, îi vezi pe ăia trei care stau acolo, lângă biroul meu?\n\n– E comisia de disciplină, bă băiatule, și pe tine te așteaptă!\n\n– Lăsați-mă să intru, să lămurim situația! Deja ați depășit orice limită!\n\nEa se dă la o parte și Ionel intră în hol. E roșu la față și tremură.\n\n– Ascultă… duduie, dumneata ești o simplă angajată, în timp ce eu am fost ales de popor în funcția de viceprimar! Eu sunt șeful tău!?\n\n– Mai schimbă placa asta, că mă plictisești! Vino și tu cu ceva original…\n\n– Nu ai niciun drept să mă bagi pe mine în comisia de disciplină. EU SUNT VICEPRIMAR ȘI TU EȘTI ANGAJATA MEA!\n\n– Noo, dar ție chiar trebuie să îți desenez, că văd că nu ne înțelegem! Pentru atitudinea asta îți tai 10 % din salariu! Gata, să nu mai aud nimic, marș la comisie!\n\n– Dar cu ce am greșit, mai exact?!\n\n– Ia zi tu, mă Ionele puișor, ce făceai vineri, în timpul programului, când toți colegii tăi munceau?!\n\n– Habar n-ai, normal! Hai, că te luminez tot eu: dădeai interviuri la presă! ÎN TIMPUL PROGRAMULUI!, urlă doamna.\n\nIonel se lipește de perete speriat. Tremură și mai tare, din toate încheieturile.\n\n– Dacă tu ai impresia că instituția asta e taverna marinarilor, te înșeli amarnic! Aici sunt reguli stricte, avem o conduită și… niște chestii de făcut. Nu stăm să ne hlizim la camera de filmat! Și, ia amintește-ți tu, Ionele dragă, ce tâmpenii ai debitat în interviul ăla?! Mai știi, sau ți-a luat Dumnezeu mințile?\n\n– Nu ai nici un drept să mă bagi în comisia de disciplină! Eu sunt viceprimar ales cu voturi de la oameni… Tu ești o simplă angajată!\n\n– Dacă îți ard două bucăți peste mufă, uiți cum te cheamă! Nu mă scoate din sărite, că te joc în picioare! Bă, tu știi cum e șefu’?! E neliniștit și tulburat la maxim de comportamentul tău grosolan! El e… un sensibil. De vineri s-a încuiat în birou și nu mai vrea să deschidă! L-ai terminat definitv și iremediabil. E o epavă. Nici nu știm dacă mai respiră!?\n\n– Dar eu am zis că-l stimez și îl apreciez…\n\n– Ai zis pă dracu’ aia ai zis! Treci la comisie, că te sparg cu bătaia!\n\nIonel o ia la fugă spre baia din capătul coridorului. Se încuie înăuntru și începe să plângă. Scoate telefonul din buzunar și sună la partid:\n\n– Șefu’, doamna aia iar m-a agresat! Mi-a tăiat din salariu și mă bagă în comisia de disciplină. Salvați-mă!\n\n– Ionele, nu am, tată, ce să-ți fac! Asta e situația! Și nu mai plânge, că ești bărbat! Și pe tine te mănâncă limba, că nu te mai saturi de interviuri și declarații. Stai și tu mai în umbră…\n\n– Dar mi-ați zis că eu sunt șeful ei, că pe mine m-a votat lumea, nu pe ea.\n\n– Am zis și eu așa… Hai, rezistă, că nu mai e mult până în 2024! A trecut deja un an jumate. Ține-te tare, Ionele!\n\nÎn ușa de la baie se aud bătăi puternice. Ionel tresare.\n\n– Ieși, mă, de acolo să nu sparg ușa, că te pun să o plătești. Încă 10% penalizare. Iar ai sunat la partid, pârâciosule?!?\n\nIonel e îngrozit. Se urcă pe un wc și sare afară pe geam. Fuge în parcare, pornește mașina și demarează în trombă. Își sună secretara și-i spune că e pe teren și nu mai ajunge azi la birou. Conduce prin oraș fără nicio țintă. Ia la rând toate gropile din carosabil. Lacrimile i se înnoadă în barbă.\n\nNu așa trebuia să fie.",
        "label": "Dobrogea"
    },
    {
        "title": "Primăria Negru Vădă anunță demararea proiectului finanțat prin PNRR: “Înființarea unui centru de colectare a deșeurilor prin aport voluntar”",
        "text": "Proiectul “Înființarea unui centru de colectare a deșeurilor prin aport voluntar în orașul Negru Vodă, județul Constanța“, finanțat prin Planul Naţional de Redresare şi Rezilienţă (PNRR), Componenta C3 – Managementul deşeurilor, Investiţia I1.Dezvoltarea, modernizarea și completarea sistemelor de management integrat al deșeurilor municipale, la nivel de județ sau la nivel de orașe/comune, Sub-investiția I1.a. înființarea de centre de colectare prin aport voluntar, este demarat de către Unitatea Administrativ Teritorială Orașul Negru Vodă ca urmare a semnării contractului de finanțare nr. C3I1A0122000283.\n\nU.A.T. Orașul Negru Vodă, își propune înființarea unui centru de colectare prin aport voluntar pentru deservirea populației de pe raza U.A.T. Orașul Negru Vodă. Proiectul va contribui la dezvoltarea durabilă a U.A.T. Orașul Negru Vodă, prin asigurarea unor servicii de gospodărire îmbunătățite pentru cetățeni, respectiv dezvoltarea unui management al deșeurilor eficient.\n\nDată de începere proiect: 03.05.02.2023 Dată de finalizare proiect: 30.09.2024\n\nAccelerarea procesului de extindere și modernizare a sistemelor de gestionare a deșeurilor în România, cu accent pe colectarea separată, măsuri de prevenție, reducere, reutilizare și valorificare în vederea conformării cu directivele aplicabile și tranziției la economia circulară.",
        "label": "Dobrogea"
    },
    {
        "title": "Informare RAJA - Se oprește apa în zonele Centrală și Peninsulară",
        "text": "Se oprește apa în zonele Centrală și Peninsulară unde echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă” de la intersecția străzilor Sarmisegetuza cu Miron Costin, din municipiul Constanța”.\n\nAstfel, joi – 04 aprilie 2024, în intervalul orar 08.00 – 18.00, se va sista furnizarea apei în zonele Centrală și Peninsulară, inclusiv Piața Ovidiu.\n\nÎn același timp, se va furniza apă cu presiune scăzută în zonele:\n• zona de blocuri de pe aleea Garofiței, între străzile I.L. Caragiale (Balada) și București, cu punctele termice aferente.",
        "label": "Dobrogea"
    },
    {
        "title": "Proiectele verii în Comuna Cobadin",
        "text": "La Cobadin, terminarea perioadei electorale pentru alegerile locale nu a însemnat intrarea în concediu. Proiectele verii în Comuna Cobadin solicită în continuare atenția primarului Cristian Telehoi și a echipei sale.\n\nDintre obiectivele deja bifate, așa cum ne-au declarat angajații primăriei, a fost recepționat un buldoexcavator, care să asigure autonomia primăriei în rezolvarea situațiilor și lucrărilor speciale, la care de obicei este solicitată (și uneori așteptată zile în șir) intervenția autorităților județene.\n\nÎn același timp, având în vedere perioada de vară, se urmărește punerea în execuție a lucrărilor la o școală și un cămin cultural.\n\nTot în această perioadă trebuie continuate demersurile legate de proiectul depus deja pentru construirea unui parc fotovoltaic la Viișoara (care să acopere necesitățile și consumul public local al întregii comune) și mai trebuie finalizate demersurile pentru modernizarea sistemului de iluminat public.",
        "label": "Dobrogea"
    },
    {
        "title": "Patru ani în care Comuna Lipnița a fost repusă pe linia de plutire",
        "text": "De meserie navigator, primarul Comunei Lipnița Nicolae-Florin Dinu a avut o misiune grea după câștigarea alegerilor, în 2020. Pe lângă faptul că avea de administrat una din cele mai mari comune era și lipsa cronică a proiectelor de îmbunătățire a infrastructurii din localitățile componente.\n\nDupă patru ani de muncă, viitorul arată bine: Au fost implementate proiecte esențiale care să permită dezvoltarea accelerată a comunei.\n\nÎn 2020, actualul primar moștenea un mic proiect de reabilitare a unui cămin și o lucrare privind iluminatul public. Așa cum avea să descopere rapid noua administrație, pentru accesarea fondurilor europene și guvernamentale este importantă nu numai implicarea, ci mai ales ordinea în care proiectele sunt implementate.\n\nAstfel, deși asfaltarea era și rămâne una din prioritățile comunei, cele mai multe proiecte pe această axă sunt blocate, dacă nu a fost implementată anterior rețeaua de apă. Prin urmare, în acest moment se află în diferite stadii de execuție lucrările aferente acesteia, asfaltările și reabilitarea școlii din Lipnița fiind următoarele jaloane pe parcursul modernizării comunei.\n\nLa momentul preluării mandatului de către primarul Dinu, doar patru din cele șapte localități ale comunei aveau apă curentă. Lucrările demarate între timp fac ca în acest moment doar una din localități să nu poată dispună de apă curentă. În paralel, proiecte semnate recent vizează implementarea unei rețele comprehensive pentru preluarea și tratarea apei uzate – proiect care va aduce Comuna Lipnița, în fine, la nivelul secolului XXI.\n\nUn alt beneficiu al lucrărilor de canalizare este acela că finalizarea lor va debloca posibilitatea accesării de fonduri pentru asfaltări. Iar domino-ul proiectelor face ca următoarea pe listă să fie accesarea unei linii de finanțare pentru școala din Lipnița.\n\nDacă pentru școala din Canlia s-a putut demara un proiect de modernizare finanțat prin PNRR (programat a fi finalizat în circa trei luni), lucrările similare la Lipnița depind de finalizarea celorlalte proiecte – pentru că fără asfaltare, de exemplu, niciunul din programele guvernamentale sau europene nu ar puncta ca eligibil un asemenea proiect.\n\nDintre lucrările mai puțin vizibile, prin care Comuna Lipnița a fost repusă pe linia de plutire au fost cele aferente cadastrului și arhivei.\n\nArhiva – care anterior era păstrată în condiții insalubre – a fost reabilitată și reorganizată, făcând posibil ca acum un act să fie eliberat în două zile, în loc de o lună – înainte de modernizare.\n\nIar cadastrarea a permis accesarea liniilor de finanțare pentru toate proiectele aflate acum în derulare precum și cele viitoare – pentru că fără cadastru nu poți realiza studii tehnice și nu poți depune un proiect de finanțare complet.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din localitatea Eforie Sud",
        "text": "La nivelul sistemului de distribuție a apei potabile din localitatea Eforie Sud se vor executa lucrări de racordare a noilor conducte de alimentare cu apă. Pentru realizarea acestor operațiuni, RAJA S.A. va întrerupe furnizarea apei potabile, joi – 14 noiembrie 2024, în intervalul orar 08.30 – 18.00.\n\nVor fi afectați de lipsa apei toți consumatorii din zona străzilor Cantacuzino, Progresului, Negru Vodă, Carmen Silva, Mihai Viteazul, Horia, Cloșca, Dezrobirii, Transilvaniei, Munteniei, Remus Opreanu si Ion Movilă.\n\nInvestiția face parte din contractul de lucrări cu finanțare europeană derulat prin Programul Operațional Infrastructură Mare (POIM), CL9 “Reabilitare rețele de distribuție, rețele de canalizare Eforie Sud, județul Constanța”, în valoare totală de peste 18 mil. lei.",
        "label": "Dobrogea"
    },
    {
        "title": "ȘTEFAN ILIE, primarul municipiului Tulcea, declarat incompatibil de Agenția Națională de Integritate",
        "text": "ȘTEFAN ILIE, primarul municipiului Tulcea s-a aflat în conflict de interese pe perioada exercitării mandatului de primar, transmite Agenția Națională de Integritate.\n\nÎn perioada exercitării mandatului de primar al municipiului Tulcea, Ștefan Ilie a participat la luarea unor decizii și a emis o serie de acte administrative care au avut ca rezultat un avantaj patrimonial pentru sine.\n\nMai exact, Ilie a emis autorizații de construire și certificate de urbanism pentru societatea comercială de la care, ulterior, a achiziționat un imobil.\n\nAstfel, persoana evaluată a încălcat prevederile art. 70, art. 71 și art. 76 din Legea nr. 161/2003, coroborat cu prevederile art. 228, alin. (1) din O.U.G. nr. 57/2019.",
        "label": "Dobrogea"
    },
    {
        "title": "Apă cu presiune scăzută în localitățile Eforie Nord, Agigea și Lazu",
        "text": "Apă cu presiune scăzută în localitățile Eforie Nord, Agigea și Lazu, astăzi – 20 mai 2024. Pe conducta de aducțiune, cu diametrul de 800 mm, de pe strada Zmeurei din localitatea Eforie Nord s-a înregistrat o avarie. Lucrătorii RAJA fac tot posibilul pentru remedierea situației fără a sista apa către consumatori, însă pentru executarea intervenției în condiții de siguranță a fost necesară reducerea presiunii apei potabile din întreaga instalație.\n\nAvând în vedere lungimea conductei, diametrul mare și implicit numărul de consumatori deserviți, în intervalul orar 14.00 – 20.00, apa se furnizează cu presiune scăzută în localitățile Eforie Nord, Agigea și Lazu. În funcție de topografia rețelei și de consumul din perioada menționată, în unele zone se poate înregistra lipsa apei la robinete.",
        "label": "Dobrogea"
    },
    {
        "title": "Asfaltarea drumurilor din Kogălniceanu intră în Faza III",
        "text": "În 2023, Ancuța Belu (primarul comunei Mihail Kogălniceanu) a semnat contractul de finanțare pentru lucrările de asfaltare în comună. Împărțite în trei etape, acestea au fost demarate la finalul anului trecut, faza a doua debutând în primăvara lui 2024.\n\nMomentan, a venit rândul Fazei a III-a, care vizează modernizarea străzilor Nicolae Bălcescu, Transilvaniei, Dorobanți, Daciei, Victoriei, Brândușelor, Stejarului, Aleea Stadion, Strada 1, Strada A, Strada B, Strada C și Prelungirea Decebal – în total 5.325 metri liniari de șosea.\n\nLucrările se mișcă în ritm alert: Majoritatea sectoarelor sunt gata în proporție de 50%, pe una dintre străzi lucrările fiind aproape de finalizare.\n\nDucerea la bun sfârșit a fazei III va însemna punerea în operă în timp record a acestui proiect de asfaltare, a cărui valoare totală este de peste 8 milioane de lei – fonduri guvernamentale, furnizate prin PNI Anghel Saligny.",
        "label": "Dobrogea"
    },
    {
        "title": "OMD Mamaia Constanța, membră a Polish Chamber of Tourism. Destinația Mamaia Constanța, promovată în cadrul târgului de turism ITTF Varșovia",
        "text": "Stațiunea Mamaia și orașul Constanța sunt căutate de tour-operatorii din Polonia! Turiștii străini își doresc destinații de vacanță însorite, cu o ofertă bogată de excursii care să cuprindă cele mai importante atracții culturale și religioase de pe litoralul românesc!\n\nReprezentanții Polish Chamber of Tourism apreciază calitatea turismului de pe litoralul românesc și spun că destinația Mamaia Constanța are un potențial imens pentru a aduce în România un număr semnificativ de turiști polonezi:\n\n„Vă mulțumesc foarte mult pentru că sunteți aici și pentru că ați aplicat pentru a deveni membri în cadrul Polish Chamber of Tourism. Polonia a avut relații excelente cu România timp de foarte mulți ani. Cred că România a fost foarte căutată de turiștii polonezi care au dorit să iasă din țară, iar în ultimii ani numărul acestora a crescut. Totodată s-a mărit frecvența zborurilor, iar noi destinații au fost deschise de compania noastră națională. Așadar, pentru destinația Mamaia Constanța, a face parte din Camera de Comerț și Turism a Poloniei este un pas foarte important pentru a construi noi posibilități și pentru a deschide noi oportunități atât pentru ca reprezentanții noștri să lege relații de business în zonă și totodată pentru voi, să primiți mai mulți turiști din Polonia; cu acest lucru vă putem ajuta. Sunt foarte încântat să fiu ambasadorul vostru în Polonia”, a declarat Pawel Niewiadomski – Președinte, Polish Chamber of Tourism.\n\nReprezentanții OMD Mamaia Constanța, alături de cei ai Polish Chamber of Tourism au promovat stațiunea Mamaia și orașul Constanța pentru turiștii polonezi, în cadrul celei de-a doua ediții a târgului de turism ITTF din Varșovia. Destinația noastră a atras un număr semnificativ de vizitatori, fiind un punct de interes pentru agențiile de turism, tour-operatorii, jurnaliștii de specialitate și turiștii curioși să descopere frumusețea litoralului Mării Negre:\n\n“Marea Neagră nu înseamnă doar plaje însorite și distracție, ci și o bogată moștenire culturală. În ultimii ani, tot mai mulți turiști străini au început să descopere latura spirituală a regiunii, căutând experiențe autentice prin vizitarea lăcașurilor de cult și a obiectivelor religioase din zona litoralului românesc. În prima zi a evenimentului tour-operatorii polonezi ne-au solicitat detalii despre excursiile religioase pe care grupurile de turiști polonezi le pot face în destinația noastră, fiind în mod deosebit interesați de tururile ghidate la mănăstirile din Dobrogea. Acestea contribuie în mod semnificativ la o mai bună înțelegere a tradițiilor și valorilor locale, reflectând unicitatea regiunii. Pentru turiștii străini, litoralul Mării Negre devine astfel nu doar o destinație de vacanță, ci și un spațiu de conectare cu istoria și credința, într-un cadru de o frumusețe aparte”, a declarat Oana Silviana Crăciun – Specialist Comunicare și Relații Publice în cadrul Organizației de Management al Destinației Mamaia Constanța.\n\nInternational Travel & Tourism Fair a fost organizat pentru prima dată anul trecut la Palatul Culturii și Științei din Varșovia. Evenimentul reprezintă un răspuns la nevoile industriei turismului. Grupul MTP, alături de Polish Chamber of Tourism, a acceptat provocarea de a construi o nouă platformă pentru întâlnirea tuturor partenerilor implicați în dezvoltarea și promovarea turismului internațional. Evenimentul se adresează atât companiilor, cât și publicului larg, ca structură fiind organizate conferințe și întâlniri dedicate provocărilor pe care le traversează industria turismului iar, pe de altă parte este realizat un program extins pentru vizitatori – atât turiști, cât și agenții de turism în căutarea unor noi parteneriate cu cele mai importante companii din industrie.\n\nParticiparea asociației noastre la târgurile internaționale de turism face parte din activitățile OMD-ului pentru promovarea destinației Mamaia- Constanța.",
        "label": "Dobrogea"
    },
    {
        "title": "Ce vrea să facă noul director al CSM Constanța cu banii de dezvoltare VIDEO",
        "text": "Mihai Ochiuleț, noul director al Clubului Sportiv Municipal (CSM) Constanța, și-a propus un plan ambițios pentru dezvoltarea infrastructurii sportive din municipiu. Printre obiectivele principale se numără construirea a trei săli de sport și a unui bazin didactic. „Am discutat cu domnul primar Vergil Chițac și vreau să pun în aplicare acest proiect, etapizat: mai întrâi o sală, apoi încă una, până finalizăm toate trei”, a declarat Mihai Ochiuleț.\n\nSăli de sport lângă școlile care nu au astfel de facilități\n\nUna dintre prioritățile directorului CSM este amplasarea sălilor de sport în proximitatea școlilor care nu dispun de asemenea spații. „Există școli precum Liceul Traian, școala 24 și școala 37, care au spații disponibile, dar nu au săli de sport. Dacă ne mișcăm rapid, putem finaliza o sală într-un an, în funcție de bugetul CSM”, a explicat Ochiuleț.\n\n\n\n📌Avantaje pentru comunitate:\n\n🔹Acces rapid la facilități sportive pentru elevi\n\n🔹Posibilitatea de a organiza competiții interșcolare\n\n🔹Creșterea interesului pentru sport în rândul tinerilor\n\nUn alt punct important al planului este modernizarea bazelor sportive degradate din oraș, precum Baza Triunghi, Badea Cârțan și Palatul Copiilor. Ochiuleț a subliniat că acest proiect depinde de colaborarea dintre Consiliul Local, Consiliul Județean și alte instituții:\n\n„Dacă aceste baze vor fi preluate de autorități, le vom moderniza și le vom reda comunității. Sper ca acest lucru să se întâmple cât mai repede”.\n\nUnul dintre obiectivele principale ale noului director este dezvoltarea conceptului de „sport pentru toți”. Acesta dorește implicarea tuturor categoriilor de vârstă în activități sportive. „Mișcarea înseamnă sănătate, iar sportul trebuie să fie accesibil tuturor, nu doar copiilor, ci și adulților și celor de vârsta a treia”, a adăugat Ochiuleț.\n\n🔹Organizarea de competiții în colaborare cu Inspectoratul Școlar Județean\n\n🔹Crearea unor evenimente care să atragă copiii către sport și mișcare\n\nPe lângă sportul de masă, CSM Constanța și-a propus să susțină echipele de performanță. „Vreau ca echipele noastre de handbal, baschet și volei să rămână în prima ligă. Juniorii trebuie să vadă unde pot ajunge dacă muncesc”, a afirmat directorul.\n\nPentru a susține performanța, CSM va căuta sponsori care să sprijine financiar echipele și jucătorii. „Suntem deja în discuții cu mai multe companii interesate să sprijine clubul. Avem un număr mare de copii și juniori, ceea ce reprezintă un avantaj pentru vizibilitatea sponsorilor”, a precizat Mihai Ochiuleț.",
        "label": "Dobrogea"
    },
    {
        "title": "Municipiul Constanța va avea 22 de autobuze electrice de ultimă generație și 29 de stații de încărcare",
        "text": "Primarul municipiului Constanța, Vergil Chițac, a semnat contractul de furnizare a 22 de autobuze electrice și a stațiilor de încărcare necesare acestora.\n\n”Este un proiect care va contribui semnificativ la reducerea emisiilor de carbon și la îmbunătățirea calității vieții în comunitatea noastră.”, spune edilul.\n\nObiectul contractului, finanțat prin Planul Național de Redresare și Reziliență (PNRR), Componenta C10 – Fondul Local, îl constituie:\n• 29 stații de încărcare: 22 lente (la garajul CT BUS) și 7 rapide (3 pe str. Arcașului și 4 la garajul CT BUS).\n\nValoarea contractului este de 53.350.000 lei + TVA (10.136.500 lei), iar termenul de livrare este de 8 luni de la emiterea ordinului de începere.\n\n”Acest proiect, cu un buget total de peste 63 de milioane de lei, reprezintă o investiție esențială în viitorul orașului nostru, asigurând un transport public modern, prietenos cu mediul și eficient pentru cetățeni. Transportul public este o prioritate pentru municipalitate, iar acest proiect demonstrează angajamentul administrației locale față de dezvoltarea sustenabilă a orașului. Autobuzele electrice și infrastructura aferentă nu doar că vor contribui la reducerea poluării, dar vor oferi și confort sporit pentru locuitorii noștri. Mulțumesc echipei care a făcut posibil acest pas și tuturor partenerilor implicați în proiect! Numai împreună construim un oraș mai curat, mai modern și mai prietenos cu mediul!”, a transmis Vergil Chițac.",
        "label": "Dobrogea"
    },
    {
        "title": "PNL ia cu asalt Primăria Constanța. Dacă se aliniază planetele, intră în cursă cu trei candidați",
        "text": "Mulți încearcă să înțeleagă ce se întâmplă cu PNL Constanța.\n\nAlegerile locale se apropie, iar liberalii nu au reușit să nominalizeze niciun candidat pentru primărie sau consiliul județean.\n\nSunt preocupați să-și așeze directori pe la diverse instituții și cam atât. Pare că nu-i interesează deloc administrația locală.\n\nÎn interiorul partidului se anunță sondaje, se desfășoară campanii electorale fără noimă, o lălăială și un circ ieftin, care nu duc nicăieri.\n\nOvidiu Cupșa pare că și-a luat soarta în propriile mâini și defilează pe la toate televiziunile prezentându-și platforma electorală.\n\nIonuț Rusu, un alt posibil candidat al PNL la primărie de care nu a auzit nimeni, își face și el campanie pe unde apucă și dacă are voie.\n\nPrefectul George Niculescu scrie ”jurnalul fericirii” și speră să fie el cel nominalizat pentru cursă. Primărie sau CJC, nu mai contează. Acum, că are și experiență, consideră că e foarte competent oriunde. Și la NASA.\n\nPoate dă Orban o Ordonață de Urgență și intră ai noștri în cursă cu toți trei, ca să nu mai fie ceartă și ranchiună.\n\nUna peste alta, situația e străvezie. Pare că PNL-ul zilelor noastre funcționează după principiul ”dacă nu poți să-i convingi, zăpăcește-i!”.\n\nȘtim cu toții că liberalii constănțeni au făcut cei mai mulți bani și cele mai frumoase afaceri sub administrația pesedistă, deci de ce ar vrea să schimbe ceva?!.\n\nAșteptăm cu interes să vedem cu cine iese PNL la luptă.",
        "label": "Dobrogea"
    },
    {
        "title": "Update RAJA - ora 11.30: Avaria de la sursele Cișmele afectează și alimentarea cu apă a localităților Cumpăna, Lazu, Agigea și Eforie Nord",
        "text": "În jurul orei 11.30, s-a reușit schimbarea celulei electrice ce asigură realimentarea cu energie a surselor Cișmele. La ora actuală, se fac ultimele conectări la liniile de înaltă tensiune. Imediat, ce se vor finaliza aceste conectări, se vor face manevrele pentru repornirea surselor și se va relua pomparea către Stația de tratare Palas, dar și către zonele alimentate direct de către aceste surse.\n\nAvând în vedere lungimea conductelor, diametrul mare al rețelelor și implicit numărul de consumatori deserviți, reluarea furnizării apei potabile se va realiza progresiv, în fiecare cartier, în funcție de topografia rețelei. Timpul necesar pentru ca abonații din zonele înalte și etajele superioare ale blocurilor să aibă apă la robinete la presiuni normale, este de aproximativ 6-8. În această situație, abonații afectați, vor avea apă la robinete la presiune normală începând cu ora 18.00, în funcție de topografia rețelei și consumurile înregistrate.\n\nSunt în continuare lipsiți de apă potabilă de consumatorii din următoarele zone:\n\n– Palas, Industrială, Brătianu, Medeea, CET, Viile Noi, Sere, Anda, Km 4, Km 4-5, Km 5, Veterani, Caraiman, Oil Terminal, zona, Faleză Sud, Far, Abator, 1 Mai și Depozite – Halta Traian, Gară, Icil – Zona Kaufland, Balada, Casa de Cultură, Inel I, Inel II, Coiciu, Compozitori, precum și zonele comerciale Sud și Vest.\n\n– B-dul Tomis pe tronsonul delimitat de intersecțiile cu Aurel Vlaicu și strada Petru Vulcan;\n\n– B-dul Al. Lăpușneanu cuprins între Suceava și Casa de Cultură;\n\nÎn plus, din cauza faptului că nivelul apei în rezervorul Constanța Sud a scăzut până aproape de nivelul critic pentru situații de urgență, începând cu ora 12.00, se va sista pomparea din acest rezervor. În această situație, abonații din localitățile Cumpăna, Agigea, Tuzla și Eforie Nord vor fi și ei afectați de lipsa apei potabile, până la reluarea pompării din stația Palas către stația Constanța Sud – Bifurcație Cumpăna.\n\nMenționăm că echipele de intervenție au lucrat non stop și s-au făcut eforturi deosebite pentru repunerea sub tensiune a liniilor de alimentare cu energie. Lucrările sunt complexe și au implicat schimbarea întregii celule electrice ce asigură curentul pentru funcționarea tuturor surselor Cișmele.",
        "label": "Dobrogea"
    },
    {
        "title": "Inspectorul vamal Coroianu Aurel Daniel nu-şi poate justifica averea. A.N.I. s-a sesizat",
        "text": "Agenția Națională de Integritate a constatat existenţa unei diferenţe nejustificate, în cuantum de 157.834,95 Lei (aprox. 41.876 Euro), între averea dobândită şi veniturile realizate de către COROIAN AUREL DANIEL, inspector vamal în cadrul Direcției Regionale pentru Accize și Operațiuni Vamale Constanța, în perioada 01 noiembrie 2000 – 31 decembrie 2010.\n\nAvând în vedere cele de mai sus, Agenția Națională de Integritate a sesizat Comisia de cercetare a averilor din cadrul Curţii de Apel Constanța, în vederea începerii acţiunii de control cu privire la modificările patrimoniale intervenite şi veniturile realizate de către COROIAN AUREL DANIEL în perioada 01 noiembrie 2000 – 31 decembrie 2010.\n\nPersoana evaluată a fost informată despre declanșarea procedurii de evaluare, elementele identificate, precum și drepturile de care beneficiază – de a fi asistat sau reprezentat de un avocat şi de a prezenta date sau informații pe care le consideră necesare, personal ori prin transmiterea unui punct de vedere scris. COROIAN AUREL DANIEL a depus la dosarul de evaluare un punct de vedere.",
        "label": "Dobrogea"
    },
    {
        "title": "“Planeta Crăciun” - târgul cu tematică de sărbători organizat de UNTOLD Universe în Piața Unirii din Cluj-Napoca se deschide pe 22 noiembrie",
        "text": "Aprinderea luminilor festive și concertul Carla’s Dreams, unele dintre cele mai așteptate momente ale evenimentului de deschidere Vineri, 22 noiembrie, de la ora 19:00, are loc deschiderea oficială a ,,Planetei Crăciun” – târgul cu tematică de sărbători organizat de UNTOLD Universe în Piața Unirii din Cluj-Napoca. Va fi de asemenea și primul târg de Crăciun deschis în Cluj-Napoca. Mii de oameni sunt așteptați să ia parte la aprinderea luminilor festive din Piața Unirii și să se bucure de magia Crăciunului pe tărâmul plin de culoare, farmec, sclipici și personaje fantastice. Aprinderea luminilor festive din târg va fi urmată de un concert Carla’s Dreams, Andreea Șilochi și Kids Sing Academy. Târgul de Crăciun din Piața Unirii va rămâne deschis până pe 1 ianuarie 2025. Pe data de 1 decembrie, se deschide și Târgul de Iarnă de pe platoul Sălii Sporturilor ,,Horia Demian”, aflat tot sub umbrela UNTOLD Universe.\n\nAnul trecut, târgurile de Crăciun de la Cluj-Napoca au atras 900.000 de vizitatori din țară și nu numai, iar anul acesta organizatorii se așteaptă ca 1 milion de vizitatori să se bucure de sărbătorile de iarnă în târgurile de Crăciun de la Cluj.\n\nCeremonia de deschidere va marca începutul sărbătorilor de iarnă în Piața Unirii din Cluj-Napoca. Aprinderea zecilor de luminițe festive, care îmbracă târgul și dau viață fiecărui colț al pieței, este un moment așteptat cu emoție de miile de oameni care se adună an de an în centrul orașului. Programul evenimentului de pe 22 noiembrie cuprinde:\n\nCe atracții și surprize vom regăsi în ,,Planeta Crăciun” din Piața Unirii Cluj-Napoca\n\nPentru cel de-al doilea an consecutiv, cele două târguri de Crăciun organizate de UNTOLD Universe la Cluj-Napoca – cel din Piața Unirii și cel de pe platoul Sălii Sporturilor “Horia Demian” se află sub conceptul ,,Planeta Crăciun”, care presupune transformarea celor două locuri emblematice din Cluj-Napoca în adevărate tărâmuri de poveste, pline de farmec, de unde nu vor lipsi personaje fantastice și jucăușe ce își vor face simțită prezența pe toată durata târgurilor. ,,Planeta Crăciun” va aduce în Piața Unirii din Cluj-Napoca o mulțime de surprize, atât pentru cei mici, cât și pentru cei mari, unele în premieră pentru România.\n\nDe departe una dintre cele mai impresionante atracții de anul acesta este roata panoramică cu un spectacol de lumini unic în România, care va oferi o priveliște de poveste asupra târgului. Pentru cei mici, caruselul de poveste va deveni refugiul preferat, iar sania VR îi va purta într-o aventură fantastică pe drumul renilor spre casa lui Moș Crăciun din Laponia – totul prin magie virtuală.\n\nCei cu spirit de competiție vor găsi standuri cu jucării de pluș gigantice, cu tematică de Crăciun, oferite celor care își dovedesc îndemânarea la probele speciale. Un motiv în plus de distracție, care le poate oferi participanților și șansa de a pleca cu daruri acasă.\n\nAnul acesta, din grija pentru producătorii locali care vor fi în cadrul târgului zi de zi, până pe 1 ianuarie, organizatorii au amplasat căsuțele cu bunătăți într-un cerc astfel încât vizitatorii să poată explora cu ușurință cadourile, mâncărurile și băuturile oferite de aceștia. Mai mult, vizitatorii vor putea savura vinul fiert sau o porție delicioasă de mâncare lângă focurile special amenajate, care aduc aminte de poveștile la gura sobei din copilăr\n\nMoș Crăciun și spiridușii săi de pe Planeta Crăciun\n\n\n\nCăsuța lui Moș Crăciun nu lipsește nici în acest an și îl va găzdui și pe Moș Nicolae. Cei mici vor putea face poze cu Moșul, îl vor ajuta în atelierele creative și vor realiza felinare, coronițe sau globuri din materiale sustenabile. În plus, atmosfera va fi întreținută de personajele de pe Planeta Crăciun: Crăciunir, Frim, Ona, Mira și Rexy, gata să aducă zâmbete și voie bună.\n\nProgramul artistic de anul acesta combină trupe îndrăgite și artiști consacrați pentru cântecele și colindele de Crăciun precum Emeric Imre, Ducu Berți, Narcisa Suciu, Fuego, MA RA MU, Score Band, Be Right Band, Semnal M, Dalma si mulți, mulți alții vor aduce magia sărbătorilor pe scenă, alături de alte surprize muzicale care vor transforma serile de decembrie în momente de neuitat.",
        "label": "Dobrogea"
    },
    {
        "title": "De Înălțare, reprezentanții Consiliului Județean Tulcea au adus pios omagiu eroilor tulceni",
        "text": "De Înăltare, reprezentanții Consiliului Județean Tulcea au adus pios omagiu eroilor tulceni. Lucian Simion, consilierul președintelui Consiliului Județean Tulcea, a participat, joi, 13 iunie, la ceremonialul militar și religios organizat cu ocazia Zilei Eroilor de către Instituția Prefectului și Garnizoana Tulcea în cinstea eroilor români. La eveniment au mai fost prezenți prefectul Alexandru Dan Munteanu, reprezentanți ai municipalității, precum și exponenți ai instituțiilor militarizate, partidelor politice și ai altor structuri asociative.\n\nCeremonialul a avut loc în incinta Cimitirului Eroilor, la „Mausoleul unor Eroi din Regimentul 73 și 33“, un monument ridicat în 1938, cu sprijin din partea cetățenilor și Prefecturii Tulcea.\n\n„Ne-am adunat astăzi, 13 iunie, zi sfântă a Înălțării Domnului, pentru a ne înclina cu adânc respect și prețuire în fața eroilor noștri din toate locurile și din toate timpurile, cunoscuți sau necunoscuți, care și-au jertfit viața pe atarul Patriei.\n\nÎn zi de Sărbătoare Împărătească, avem datoria la fel de sfântă de a ne aminti cu onoare despre cei care, înainte de vreme, au trecut la cele veșnice, clădind cu sacrificiul lor România de astăzi: un stat independent, suveran și modern, un stat european.\n\nCu gândul la sacrificiul suprem și eforturile făcute pentru apărarea patriei de către strămoșii noștri, reflectăm azi și asupra prezentului, sperând că suntem demni de moștenirea primită de la eroii neamului românesc. Este o datorie morală pentru noi, cei din administrația publică locală, alături de toți tulcenii și toți românii din această greu încercată, dar frumoasă țară, să facem toate eforturile necesare pentru a aprecia și cinsti cum se cuvine memoria celor căzuți la datorie. Glorie eternă eroilor neamului nostru! Hristos S-a Înălțat!”, a rostit, în discursul său, consilierul președintelui Horia Teodorescu, Lucian Simion.\n\nMomentul solemn al depunerii de coroane a fost precedat de un serviciu religios săvârșit de preoții Torino Dumitriu și Călin Luca.",
        "label": "Dobrogea"
    },
    {
        "title": "Victorie dublă la rugby pentru juniorii U10 și U12 de la CS Medgidia, în a doua etapă AMRB",
        "text": "Echipele de rugby juniori U10 și U12 ale Clubului Sportiv Medgidia (CS Medgidia) au obținut victorii importante în cadrul celei de-a doua etape din Asociația Municipală de Rugby București (AMRB). Tinerii sportivi, deși obosiți și având un program încărcat, au dat dovadă de determinare și talent, învingându-și adversarii în ambele confruntări.\n\nEchipa U10 a câștigat primul meci prin neprezentare, iar în cel de-al doilea a reușit o victorie remarcabilă împotriva echipei CS Ilfov, cu un scor final de 30-20. De cealaltă parte, echipa U12 a reușit să învingă ACS Pantelimon cu scorul de 10-5, într-un meci strâns și plin de intensitate.\n\nOficialii Clubului Sportiv Medgidia au declarat: „Suntem extrem de mândri de performanțele echipelor noastre de juniori. Acești copii demonstrează nu doar talent sportiv, ci și o dorință imensă de a învăța și de a se perfecționa. Mulțumim și părinților pentru susținerea lor continuă, care este esențială pentru evoluția acestor tineri sportivi.”\n\nCS Medgidia își continuă astfel misiunea de a forma viitoarele talente ale sportului românesc, iar rezultatele obținute confirmă că juniorii săi sunt pe drumul cel bun către performanță.",
        "label": "Dobrogea"
    },
    {
        "title": "Dezinsecție, dezinfecție, și deratizare în Campusul Social Henri Coandă",
        "text": "Săptămâna aceasta a avut loc etapa întâi a acțiunii de dezinsecție, dezinfecție, și deratizare în Campusul Social Henri Coandă.\n\nLuni, lucrătorii societății contractate de RAEDPP Constanța au acționat în spațiile comune și în spațiile locative situate în 17 blocuri (HC1 – HC17).\n\nAcțiunea a continuat și marți cu igienizarea suprafețelor exterioare ale blocurilor, a vegetației care împrejmuiește blocurile, precum și a platformelor de gunoi din zonă. Această operațiune urmărește eliminarea din gospodării a insectelor, a rozătoarelor, a bacteriilor, a germenilor etc. și prevenirea apariției unor focare de infecție, a unor epidemii ori boli infecțioase.\n\nEchipele nu au acționat în apartamentele în care locuiesc persoane cu afecțiuni respiratorii, neurologice, neuropsihice, persoane imobilizate sau familii cu copii mici care nu merg foarte bine în picioare.\n\nÎn etapa a doua, care va avea loc peste două săptămâni, se va relua integral procedura.",
        "label": "Dobrogea"
    },
    {
        "title": "Primăria Lipnița - Anunț public privind depunerea solicitării de emitere a acordului de mediu",
        "text": "Comuna Lipnița, reprezentată de Primar Dinu Nicolae Florin, cu sediul în comuna Lipnița, sat Lipnița, str. Morii nr. 350, jud. Constanța, anunta publicul interesat asupra depunerii solicitării de emitere a acordului de mediu pentru proiectul: SISTEM INTEGRAT DE COLECTARE ȘI VALORIFICARE A GUNOIULUI DE GRAJD ÎN COMUNA LIPNIȚA, JUDEȚUL CONSTANȚA, amplasat în comuna Lipnița, sat Cuiugiuc, intravilan, jud. Constanța.\n\nInformatiile privind proiectul propus pot fi consultate la sediul Agentiei pentru Protectia Mediului Constanta, municipiul Constanta, str. Unirii nr. 23 și la adresa titularului: COMUNA LIPNIȚA, reprezentata de Primar Dinu Nicolae Florin, cu sediul în comuna Lipnița, sat Lipnița, str. Morii nr. 350, jud. Constanța, în zilele de luni-vineri, între orele 9.00 – 13.00.\n\nObservațiile publicului se primesc zilnic la sediul autorității competente pentru protecția mediului Constanta.",
        "label": "Dobrogea"
    },
    {
        "title": "Informare RAJA - Restricții de trafic în zona intersecției bulevardului Alexandru Lăpușneanu cu strada Portiței din municipiul Constanța",
        "text": "Lucrările de extindere și modernizare a infrastructurii de apă și apă uzată din municipiul Constanța, derulate în cadrul Programului Operațional Infrastructură Mare (POIM), continuă.\n\nAceste investiții majore, în valoare totală de peste 652 milioane de lei, vizează implementarea a peste 76 de kilometri de rețele noi pe 264 de străzi din municipiu. Principalele obiective includ reabilitarea aducțiunilor, modernizarea magistralelor de alimentare cu apă și optimizarea sistemelor de colectare și refulare a apelor uzate către stațiile de pompare și epurare.\n\nPrin înlocuirea conductelor uzate, unele cu o vechime de peste 70 de ani, proiectul contribuie la reducerea pierderilor de apă potabilă sau uzată, asigurarea continuității serviciilor și îmbunătățirea calității serviciilor furnizate. Totodată, sistemul de canalizare este modernizat pentru a face față cerințelor actuale de dezvoltare urbană, permițând preluarea unui debit mai mare de apă uzată.\n\nAstfel, în perioada 20 ianuarie – 28 februarie 2025, pe strada Portiței, pe segmentul cuprins între strada Răsuri și bd. Alexandru Lăpușneanu, se vor executa lucrări complexe de înlocuire a sistemului de canalizare existent. Conducta actuală, cu un diametru de 250 mm, va fi înlocuită cu o conductă nouă, cu diametrul de 315 mm. Noul sistem cu o lungime de aproximativ 1.250 de metri, de pe strada Răsuri, în zona delimitată de străzile Ion Roată și Portiței, va fi cuplat la colectorul menajer de pe bd. Alexandru Lăpușneanu.\n\nNoua conductă este proiectată pentru a răspunde cerințelor crescânde de preluare a apelor uzate în zona Coiciu, în contextul dezvoltării urbane accelerate. Adâncimea de pozare a conductei va fi de 4,5 metri, iar săpăturile vor fi executate până la 5,5 metri, pentru a permite instalarea conform normelor tehnice. Având în vedere adâncimea de lucru, lucrările implică provocări semnificative, inclusiv riscuri asociate stabilității solului, necesitatea asigurării unui sprijin corespunzător al pereților săpăturii și gestionarea eficientă a apelor subterane. Prin urmare, lucrările vor fi monitorizate constant pentru a respecta standardele de siguranță și calitate. În cazul identificării unor obstacole subterane neprevăzute, precum rețele de utilități neînregistrate, sau în situația unor condiții meteorologice nefavorabile, termenele de execuție vor fi ajustate și comunicate în timp util.\n\nPentru realizarea intervențiilor necesare, în perioada 20 ianuarie – 28 februarie 2025, va fi restricționat traficul rutier pe strada Portiței, pe tronsonul delimitat de intersecțiile cu strada Răsuri și bd. Alexandru Lăpușneanu, pe sensul de mers dinspre bd. Alexandru Lăpușneanu spre strada Soveja. Prin urmare, recomandăm conducătorilor auto să utilizeze străzile adiacente din zonă sau rutele alternative.\n\nZona afectată va fi corespunzător semnalizată și împrejmuită, iar măsurile adoptate pentru fluidizarea traficului au fost avizate de Poliția Rutieră și Poliția Locală. RAJA SA asigură cetățenii că echipele de lucru vor depune toate eforturile necesare pentru respectarea termenelor stabilite și pentru minimizarea disconfortului cauzat.\n• Îmbunătățirea accesului la serviciile de canalizare pentru locuitorii din zonă.",
        "label": "Dobrogea"
    },
    {
        "title": "VIDEO. Mozaic mural pentru noii cetățeni de onoare ai Comunei Lipnița",
        "text": "Miercuri, 28 august 2024, în Comuna Lipnița a fost organizată ceremonia de declararea a trei noi cetățeni de onoare, și totodată a fost inaugurat un mozaic mural pentru noii cetățeni de onoare.\n\nPrimarul Dinu Nicolae-Florin a decernat diplomele și hotărârile de acordare a cetățeniei de onoare pentru Bîrsă Robert-Sebastian, Novac Elena și Nicoară Cristian-Vasile – tineri fii ai comunei și totodată atleți de succes, premiați în mai multe competiții naționale și internaționale.\n\nLa eveniment au participat, alături de primar, consilierii locali din Lipnița și invitați, și prefectul Județului Constanța, Silviu Coșa, precum și deputatul Marian Crușoveanu.\n\nEvenimentul a beneficiat de o sărbătorire inedită, prilejuită de colaborarea dintre autoritatea locală și Asociația pentru Tineret Idunna, care intenționa edificarea unui mozaic mural în comună. Întrebat în legătură cu tema acestui mozaic, primarul Dinu Nicolae-Florin (care avea deja în vedere propunerea celor trei pentru titlul de cetățeni de onoare) a propus crearea acestui omagial adus atleților și activității sportive.\n\nMunca voluntarilor asociației a fost încununată cu succes, fiind posibil ca mozaicul să fie gata până la data premierii celor trei atleți de top ai comunei – care au primit pe această cale și o splendidă recunoaștere a muncii lor și a succesului pe care l-au avut în ducerea faimei Comunei Lipnița și a Județului Constanța la scară națională și internațională.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "În vederea executării lucrărilor de modernizare și sectorizare la nivelul rețelei de distribuție a apei potabile din municipiul Constanța – zona Centrală, RAJA S.A. va sista furnizarea apei de luni – 18 noiembrie 2024, ora 22.00, până marți – 19 noiembrie 2024, ora 20.00.\n\nVor fi afectați de lipsa apei consumatorii din următoarele zone:\n• strada Poporului – tronsonul cuprins între bd. Tomis şi str. Mihai Viteazu, cu străzile adiacente (Topazului, Panait Holban, Salcâmilor, Eremia Grigorescu);\n• bd. Tomis cuprins între bulevardele Alexandru Lăpuşneanu şi Mamaia, dar și consumatorii de pe strada Mircea cel Bătrân arondaţi punctului termic 104;\n• consumatorii arondați punctului termic 120 de pe bd. Tomis (segmentul delimitat de intersecțiile cu străzile Adamclisi şi Soveja).\n\nÎn același timp, se va furniza apă cu presiune scăzută în zonele:\n\nÎn anumite intervale orare, în funcție de topografia rețelei și de consum, cu preponderență la etajele superioare ale imobilelor, se poate înregistra lipsa apei la robinete și în aceste sectoare.\n\nAvând în vedere lungimea conductelor, diametrul mare al rețelelor și implicit numărul de consumatori deserviți, reluarea furnizării apei potabile se va realiza progresiv, în fiecare zonă afectată.",
        "label": "Dobrogea"
    },
    {
        "title": "Mai multe sărărițe, pregătite să intervină în municipiul Constanța",
        "text": "Primăria Municipiului Constanța este pregătită să intervină pentru a preveni depunerea poleiului iar sărărițele au fost poziționate în această seară în mai multe zone din oraș.\n\nPrimăria Municipiului Constanța este pregătită să intervină pentru a preveni depunerea poleiului iar sărărițele au fost poziționate în această seară în mai multe zone din oraș.\n\nCentrul Meteorologic Regional Dobrogea informează că pe arii restrânse vor cădea precipitații mixte sub formă de lapoviță sau ninsoare slabe cantitativ, izolat se va forma ghețuș și vor fi condiții de polei.\n\nJudețul Constanța se află sub COD GALBEN de vânt până în această noapte la ora 02.00 iar temperatura minimă va coborî până la -3 grade.\n\nConstănțenii, agenții economici și asociațiile de proprietari pot semnala permanent orice problemă la următoarele numere de telefon:\n\nDispecerat Direcţia Generală Poliția Locală – 0241/484205, sau pe WhatsApp, la numărul 0799606142",
        "label": "Dobrogea"
    },
    {
        "title": "Informare RAJA - Cădere de tensiune la SP Palas din municipiul Constanța",
        "text": "Astăzi – 28 mai 2024, în jurul orei 11,30, la Stația de pompare si tratare Palas s-a înregistrat o cădere totală de tensiune, motiv pentru care pompele de la nivelul acesteia nu mai pot funcționa. Până la remedierea situației de către echipele furnizorului de energie electrică, în zonele alimentate de SP Palas se furnizează apă potabilă cu presiune scăzută.\n\nPrin urmare, sunt afectate cartierele CET, Viile Noi, Medeea, Palas, Brătianu, Km 4-5, Km 5, Poarta 6, Abator, Gară, Zona Kaufland, Casa de Cultură, Compozitori, Inel I, Inel II, bd. 1 Mai și Depozite – Halta Traian, precum și Zona Industrială.\n\nTotodată, în unele zone, în funcție de topografia rețelei, cu preponderență la etajele superioare ale imobilelor, se va înregistra lipsa apei la robinete.\n\nAvând în vedere zona mare deservită, și implicit lungimea și diametrul rețelei, pentru ca sistemul să intre în presiune și toți abonații să aibă din nou apă la presiuni normale, este nevoie de o perioadă de aproximativ 3 ore.",
        "label": "Dobrogea"
    },
    {
        "title": "Primăria Lipnița - Anunț prealabil privind afișarea publică a documentelor tehnice ale cadastrului",
        "text": "OCPI Constanța anunță publicarea documentelor tehnice ale cadastrului pentru sectoarele cadastrale nr. 4, 49 din UAT LIPNIȚA, pe o perioadă de 60 de zile calendaristice, conform art. 47 din Ordinul Directorului General al ANCPI nr.1/2020, cu modificările și completările ulterioare.\n\nCererile de rectificare a documentelor tehnice vor putea fi depuse la sediul primăriei și pe site-ul Agenției Naționale de Cadastru și Publicitate Imobiliară.\n\nInformații privind Programul național de cadastru și carte funciară se pot obține pe site-ul ANCPI la adresa http:/www.ancpi.ro/pnccf/.",
        "label": "Dobrogea"
    },
    {
        "title": "Administrația Publică Locală din Cernavodă investește permanent în infrastructura orașului",
        "text": "Primăria Cernavodă continuă să investească în dezvoltarea infrastructurii locale. În prezent, se lucrează intens la finalizarea unui proiect important: „Amenajare teren minibaschet, parcare auto și refacere alei carosabile din incinta Clubului Sportiv Axiopolis Cernavodă”. Acest obiectiv vine ca răspuns la nevoile comunității și are scopul de a moderniza baza sportivă locală.\n\nProiectul, cu o valoare totală de 1.357.213,68 lei, este finanțat integral din bugetul local. Acest lucru demonstrează angajamentul Administrației Publice Locale față de dezvoltarea orașului și bunăstarea cetățenilor. „Administrația Publică Locală investește permanent în infrastructura orașului”, a declarat primarul Liviu Cristian Negoiță, subliniind importanța proiectelor pentru comunitate.\n\nAmenajarea terenului de minibaschet este una dintre principalele atracții ale proiectului. Terenul, cu o suprafață de 680 mp, este acoperit cu tartan special, care asigură siguranța și confortul sportivilor. Împrejmuit cu panouri din plasă zincată, acest spațiu este destinat copiilor care activează în cadrul Clubului Sportiv Axiopolis.\n\n„Copiii se vor bucura de un teren modern, creat special pentru ei”, a menționat primarul. Facilitățile moderne vor contribui la dezvoltarea abilităților tinerilor sportivi, promovând un stil de viață activ și sănătos.\n\nPe lângă terenul de minibaschet, proiectul include o parcare de 1660 mp. Aceasta oferă 18 locuri de parcare, dintre care două sunt dedicate persoanelor cu dizabilități, demonstrând grija administrației față de accesibilitate. Trotuarele din curtea bazei sportive au fost refăcute, îmbunătățind aspectul și funcționalitatea zonei.\n\nAcest proiect reprezintă doar un exemplu al investițiilor realizate în Cernavodă. Prin modernizarea infrastructurii, administrația locală își propune să creeze condiții mai bune pentru cetățeni, stimulând dezvoltarea orașului și susținând tinerii în activitățile lor sportive.\n\nAdministrația Publică Locală demonstrează că investițiile în infrastructură sunt prioritare. Proiectele de acest tip nu doar îmbunătățesc orașul, ci oferă și oportunități valoroase pentru comunitate. Lucrările de la Clubul Sportiv Axiopolis sunt aproape de finalizare, iar copiii vor putea, în curând, să se antreneze pe un teren modern și sigur.",
        "label": "Dobrogea"
    },
    {
        "title": "”Omul sfințește locul” - Iată cum arată una dintre cele mai frumoase grădinițe din municipiul Constanța (Foto+Video)",
        "text": "Grădinița P.P. numărul 6 din municipiul Constanța are, din această săptămână, un cabinet medical complet nou, dotat cu tot ceea ce este necesar copiilor și cadrelor medicale.\n\nUnitatea de învățământ pentru preșcolari a intrat într-un program de renovare în anul 2015, iar lucrările s-au făcut cu bani de la primărie și cu fonduri strânse din diverse donații.\n\nRecunosc, am fost uimită de felul în care arată această grădiniță, de curățenia de aici, și de dotările sale.\n\nMeritul îi aparține directorului, Elena Enache, care a pus interesul copiilor în fața oricăror alte interese.\n\nDoamna a știut să ceară, a știut să insiste, și a obținut ce și-a propus.\n\nAm comparat acest loc cu alte unități din învățământ din Constanța, unități ai căror directori se vaită părinților că nu au bani, că nu obțin fonduri de la primărie, motiv pentru care nu pot să renoveze clase, să doteze școala sau măcar să o întrețină.\n\nȘi, cu toate acestea, n-au depus nici măcar o cerere la primărie ca să rezolve situația.\n\nDacă aștepți să-ți bată banii la ușă și, eventual, să se facă singure toate lucrările, s-ar putea să ai o surpriză neplăcută: așa ceva nu se întâmplă nicăieri în lume. Dacă nu ceri nu primești.\n\nPoate se trezesc și directorii unor licee din Constanța și se apucă de treabă.\n\nTreabă în interesul elevilor, nu al lor!",
        "label": "Dobrogea"
    },
    {
        "title": "Se oprește apa în localitățile Agigea, Lazu și Eforie Nord",
        "text": "La nivelul sistemului de distribuție apă potabilă din județul Constanța se vor executa lucrări de racordare a noilor conducte la rețeaua existentă și se oprește apa în localitățile Lazu, Agigea, Techirghiol și Eforie Nord. Pentru realizarea acestor operațiuni, RAJA S.A. va întrerupe furnizarea apei potabile timp de 38 de ore, în perioada 14 mai 2024, ora 00.00 – 15 mai 2024, ora 14.00.\n\nVor fi afectați de lipsa apei consumatorii din localitățile Lazu, Agigea și Eforie Nord.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).\n\nÎn vederea reducerii timpului de execuție a intervenției, ținând cont de complexitatea lucrărilor, echipele RAJA au demarat în urmă cu peste două săptămâni activitățile pregătitoare, astfel încât totul să se desfășoare în timp operativ.",
        "label": "Dobrogea"
    },
    {
        "title": "Și totuși, Dumnezeu este mai presus de orice lege?",
        "text": "La sfârșitul acestei săptămâni expiră termenul pe care Primăria Constanța l-a acordat Arhiepiscopiei Tomisului pentru a demola biserica pe care a construit-o fără autorizație pe trotuar, pe bulevardul Tomis, în zona Macul Roșu.\n\nEvident, Arhiepiscopia nu a dărmat lăcașul de cult, ceea ce înseamnă că revine în sarcina Primăriei să execute această lucrare ”păcătoasă”.\n\nAșa cum ne-a obișnuit, ÎPS Teodosie s-a pregătit de luptă. Știe el sigur că voia Domnului este ca acea biserică, ridicată ilegal, să rămână acolo unde este. Toți Sfinții sunt de partea lui.\n\nAceastă sfântă adunare l-a împuternicit pe ÎPS să încalce legea și să construiască biserici unde i s-a năzărit. Mastodontul care a ras o bucată din parcul de la Casa de Cultură tot din voința lui ÎPS s-a constuit. Nu contează că a distrus spațiul verde sau că arată oribil acolo. Așa cum s-a întâmplat și în Parcul Gării. Voia Preaînaltului contează.\n\n”Și totuși, Dumnezeu este mai presus de orice lege”, ne spune ÎPS Teodosie.\n\nCu tot respectul, dar dacă deschidem ușa asta se creează un precedent extrem de periculos. Să nu-l amestecăm pe El în treburile lumești. Legea e lege, iar dacă Dumnezeu ar fi vrut să fie altfel, cu siguranță ar fi fost altfel. ”Să nu luăm în deșert Numele Domnului!”\n\nPână una alta, există o decizie definitivă a unei instanțe de aici, de pe Pământ, care spune clar că biserica aia este construită abuziv, pe spațiu public, pe trotuar și trebuie demolată. Dacă nu o face Arhiepiscopia o va face Primăria. Așa este just, așa este corect.\n\nȘi mie mi-ar plăcea să îmi fac un foișor pe trotuarul din fața blocului, în care să aprind un grătar și să dansez cu prietenii. Ne și rugăm, din când în când, dacă e necesar.\n\nDar nu-l fac, pentru că ar fi o lipsă crasă de respect față de restul oamenilor și pentru că, sigur, mi l-ar dărâma autoritățile și m-ar pune să și plătesc demolarea. Că așa zice legea.\n\nLegea aia pământească pe care trebuie să o respecte și Biserica Ortodoxă Română, și Arhiepiscopia Tomisului, și ÎPS Teodosie.\n\nSmeriți nu suntem doar în fața lui Dumnezeu, ci, mai întâi de toate, în fața semenilor noștri.",
        "label": "Dobrogea"
    },
    {
        "title": "Domnule Chițac, cam cât de proști ne credeți?",
        "text": "Primarul municipiului Constanța a furat niște poze de pe un site de proiectare și le-a trântit pe pagina lui de Facebook, anunțând că așa va arăta parcul de 4 ha din cartierul Veterani. Cum să faci asta? Chiar nu există în toată primăria aia un om capabil să facă niște schițe frumoase? Cum să furi fără nicio jenă munca altora? Cam cât de proști credeți că suntem?\n\nProblema majoră e că Spitalul Clinic de Boli Infecțioase e încă închis. Au trecut patru luni de la incendiu și administrația Chițac și-a demonstrat cu vârf și îndesat incapacitatea. În ziua incendiului ni se prezentau soluții rapide și eficiente. Pe nu știu câte paliere și direcții de acțiune. Nu s-a materializat nimic.\n\n”Vreau să fiți convinși că obiectivul nostru primordial este să redeschidem spitalul și să-l redăm constănțenilor, indiferent cât va costa treaba asta. Însă acest lucru nu se poate face peste noapte. Împreună cu conducerea interimară a spitalului, după consultarea întregului colectiv de medici, am stabilit câteva direcții clare de acțiune, care s-au concretizat după cum urmează:\n• am contactat mai mulți furnizori de spitale modulare și ne îndreptăm cel mai probabil spre soluția achiziționării unuia de 70 de paturi, care apreciem că va fi funcțional la începutul anului viitor\n• explorăm de asemenea și varianta închirierii unui spital privat, acreditat covid pentru a suplini o parte din cele 140 de paturi pierdute.”\n\nParcul Tăbăcăriei arată ca după bombardament, străzile din oraș sunt praf, lucrările nu se mai termină, căldura și apa caldă se dau cu porția, dar noi am spart 1 milion de euro pe luminițe. Erau o prioritate.\n\nȘi că tot veni vorba de parc, unde e ăla industrial pe care ni l-ați promis în campanie? Cel care trebuia să crească economia orașului, să atragă investitori, să țină tinerii acasă?\n\nFumigena asta cu parcul de 4 ha este simplă: printre atribuțiile de city-manager ale Feliciei Ovanesian se numără și identificarea a cel puțin 3 ha de spațiu verde pe an. L-a găsit. Și-a făcut datoria, așa că rămâne în continuare pe funcție.\n\nAșteptăm inaugurarea spitalului. Măcar ăla modular. Că se anunță un val cinci, domnul primar! Sau iar ne spuneți că nu ați știut și ne certați că exagerăm emoția situației?",
        "label": "Dobrogea"
    },
    {
        "title": "Mitroi promite transparență și rezultate pentru locuitorii județului: „Oricine greșește, plătește!” VIDEO",
        "text": "Florin Mitroi, președintele Consiliului Județean Constanța, și Răzvan Filipescu, vicepreședinte, au susținut o conferință de presă după ultima ședință a Consiliului Județean, din 30 ianuarie. Cei doi au discutat despre măsurile de securitate, schimbările administrative și strategiile de dezvoltare a județului.\n\nReorganizarea și eficientizarea administrației județene sunt esențiale pentru un management performant, consideră Mitroi. Recent, conducerea Consiliului Județean a anunțat schimbări în funcții-cheie.\n\n👉„Vrem să asigurăm că fiecare instituție este condusă de oameni capabili. Dacă cineva poate demonstra că există un candidat mai potrivit, sunt deschis la propuneri”, a transmis Florin Mitroi.\n\nConsiliul Județean vrea să reducă numărul posturilor inutile și să eficientizeze structura administrativă. Astfel, se pregătesc măsuri pentru eliminarea funcțiilor care nu aduc plusvaloare.\n\n👉„Nimeni nu are un mandat garantat. Dacă cineva nu își îndeplinește atribuțiile, vom lua măsuri”, a explicat Florin Mitroi.\n\nConstanța trebuie să profite de oportunitățile de digitalizare și modernizare a infrastructurii. Oficialii județeni au în vedere atragerea de fonduri europene pentru dezvoltarea orașului și a localităților învecinate.\n\n👉 „Vom căuta finanțare pentru modernizarea clădirilor publice și a infrastructurii”, a declarat Florin Mitroi.\n\nSiguranța patrimoniului județean este una dintre prioritățile Consiliului Județean Constanța. Având în vedere incidentele recente la nivel național, au fost anunțate măsuri suplimentare pentru protecția instituțiilor subordonate.\n\n👉 „Am solicitat ca toate instituțiile din subordine să își dubleze paza. Administratorii trebuie să se asigure că patrimoniul și angajații sunt protejați corespunzător”, a declarat Florin Mitroi.\n\nSituația de la Șantierul Naval Mangalia rămâne critică. Mii de locuri de muncă sunt în pericol, iar statul trebuie să intervină urgent. Președintele CJ Constanța susține că este nevoie de soluții rapide pentru salvarea acestui obiectiv strategic.\n\n„Refuzul semnării scrisorilor de garanție blochează atragerea de proiecte importante. Este nevoie de implicarea autorităților centrale”, a precizat Florin Mitroi.\n\nTurismul din Constanța, o strategie mai bună pentru promovare\n\nTurismul este unul dintre domeniile cu mare potențial în județul Constanța. Totuși, participarea la târgurile internaționale de profil trebuie să fie bine gândită, e de părere Răzvan Filipescu.\n\n👉 „Pentru a avea rezultate, este nevoie de o strategie clară. Vom aloca fonduri pentru promovare, dar vrem să ne asigurăm că banii sunt cheltuiți eficient”, a declarat Răzvan Filipescu.\n\nAeroportul Mihail Kogălniceanu, un punct-cheie în strategia de mobilitate\n\n🔍 În cadrul unui parteneriat cu Aeroportul Mihail Kogălniceanu, CJ Constanța caută soluții pentru creșterea numărului de zboruri și atragerea mai multor turiști.\n\n👉„Este esențial să avem o coordonare eficientă între autoritățile locale și centrale pentru a valorifica potențialul aeroportului”, a explicat Florin Mitroi.\n\nUrmează măsuri concrete pentru turism, infrastructură și siguranța instituțiilor publice. Rămâne de văzut cum vor evolua lucrurile în lunile următoare.",
        "label": "Dobrogea"
    },
    {
        "title": "Cum vrea Mihai Vîlcu să trezească la viață Ghindărești, un sat în declin VIDEO",
        "text": "Am încercat să aflăm cum vrea Mihai Vîlcu să trezească la viață Ghindărești, un sat situat pe malul Dunării și cunoscut pentru frumusețea sa naturală și minunatele tradiții ale rușilor lipoveni, dar care s-a încăpățânat parcă să își ignore potențialul de dezvoltare.\n\nUn sat din care tinerii pleacă la muncă în străinătate și în care fostele administrații locale nu au fost în stare să construiască un banal ponton de acostare a bărcilor. Un sat care se confruntă cu multiple probleme de infrastructură, în care strada principală pare lăsată în paragină și sistemul de canalizare e stricat „de nou”.\n\nAm vorbit cu noul primar, Mihai Vîlcu, despre aceste probleme și l-am provocat să își creioneze și un „profil personal”, pe baza lucrurilor pe care le-a realizat în viață până acum și a experiențelor sale profesionale.\n\nNe-am întâlnit cu Mihai într-un loc de referință al comunității, monumentul „Crucea Staroveră”, o stâncă uriașă scăldată de Dunăre, numită „Piatra”.\n\nCel mai mult l-a atras administrația publică\n\n„Sunt Mihai Vîlcu, căsătorit, tată, am o fetiță și un băiat. Am terminat Universitatea Româno-Americană, Facultatea de Informatică Economică. După facultate, am activat exclusiv în mediul privat până când am intrat în politică. După alegerile din 2020 am fost consilier local și ulterior am devenit subprefect al Județului Constanța până când partidul a fost înlăturat de la guvernare. Am candidat din nou la Primăria Ghindărești în 2024 și am câștigat”.\n\nMihai Vîlcu a dezvăluit că, deși și-a dorit să devină polițist în copilărie, a ajuns să-și găsească vocația în politică. „Când eram copil, voiam să fiu polițist pentru a face bine acolo unde vedeam lucruri rele. Sunt norocos că mi-am găsit vocația la această vârstă, în timp ce alții și-o găsesc mult mai târziu în viață”.\n\nDupă ce a încercat mai multe cariere, inclusiv navigator și antreprenor, Mihai Vîlcu a descoperit că adevărata sa pasiune este administrația publică. „Mi-am dat seama că doar implicându-te în politică poți schimba ceva. Am fost subprefect timp de șase luni, am fost și consilier local și această activitate m-a atras foarte mult. Dacă nu facem noi politică, cu siguranță vor veni alții care o vor face și atunci nu avem de ce să ne plângem”.\n\nMulți tineri din Ghindărești pleacă în străinătate din cauza lipsei de oportunități locale. „Nu au parte de școli bune, infrastructură necesară sau salarii comparabile cu cele din Vest. De aceea, mulți aleg să plece în străinătate”.\n\nÎntrebat dacă vede un viitor în care oamenii din Ghindărești să nu mai fie nevoiți să plece, Mihai Vîlcu a răspuns: „Planul meu pe termen mediu și lung va atrage mulți dintre cei care sunt acum plecați în străinătate. Nu pot face miracole în patru ani de zile, dar pot pune localitatea pe un drum bun”.\n\nCum vrea Mihai Vîlcu să trezească la viață Ghindărești\n\nMihai Vîlcu este convins că investițiile externe, fondurile europene și crearea de noi locuri de muncă sunt soluția pentru dezvoltarea Ghindăreștiului. „Oamenii din Ghindărești au diverse meserii, dar au nevoie de cadrul necesar pentru a-și desfășura activitatea. Trebuie să le oferim posibilitatea de a-și exprima talentul și soluția sunt investițiile externe, fonduri europene și crearea de noi locuri de muncă”.\n\nTurismul este văzut ca o șansă importantă pentru comunitate. „Un exemplu bun este <La Grisha>, punctul nostru gastronomic local, care a demonstrat că se poate trăi din turism. Turismul este una dintre soluțiile pentru Ghindărești”.\n\nPentru a atrage turiști, Mihai Vîlcu planifică să îmbunătățească în primul rând aspectul comunei. „Strada principală trebuie să fie una primitoare. De asemenea, trebuie să facilităm lansarea de ambarcațiuni la apă, să modificăm site-ul primăriei și să oferim un info point virtual. Vom atrage fonduri europene pentru dezvoltarea regională a Ghindăreștiului”.\n\nEducația este un alt punct central al planurilor sale. „Școala este foarte importantă și trebuie ajutată să atragă fonduri europene. Primăria va fi un partener loial în acest parcurs”.\n\nMihai Vîlcu a detaliat câteva dintre proiectele imediate pe care le va iniția odată ce va prelua mandatul de primar. „Vom începe cu îmbunătățirea străzilor și a canalizării. Oamenii ne-au spus că își doresc un parc și vom aduce și echipa Pescarul Ghindărești acasă. Ne apucăm de treabă din noiembrie”.\n\nMihai Vîlcu își propune să transforme Ghindăreștiul într-o comună prosperă și atractivă, atât pentru locuitori, cât și pentru turiști. Prin proiectele sale ambițioase și prin implicarea activă în viața comunității, noul primar speră să aducă schimbări pozitive și durabile.",
        "label": "Dobrogea"
    },
    {
        "title": "Pe cine susține primarul din Tulcea la alegerile prezidențiale?",
        "text": "În cadrul unei conferințe de presă despre alegerile prezidențiale, liderii locali ai PNL au făcut un apel ferm către cetățeni pentru susținerea candidatei Elena Lasconi.\n\nOficialii Partidului Național Liberal au declarat că țara se confruntă cu un atac concertat asupra securității naționale. Conform documentelor desecretizate ale Consiliului Suprem de Apărare a Țării (CSAT), România este vizată de o campanie de manipulare orchestrată de un stat străin. Această situație a favorizat ascensiunea lui Călin Georgescu, un candidat cu discurs pro-rus și legionar.\n\nÎntr-o decizie istorică, partidele proeuropene PNL, PSD, USR, UDMR și Reprezentanții Minorităților au semnat o rezoluție pentru formarea unei coaliții unite. Obiectivul declarat este stabilitatea și modernizarea României, într-un context tensionat marcat de amenințări la adresa democrației și independenței naționale.\n\n„Este un moment crucial pentru România. Orice om de bună credință poate observa legăturile dintre Călin Georgescu și o putere străină, care vizează subminarea suveranității naționale. Este responsabilitatea noastră să apărăm valorile democratice”, a declarat Ștefan Ilie, președintele PNL Tulcea și primar al municipiului.\n\nOficialii PNL au reafirmat susținerea pentru Elena Lasconi, considerată o candidată capabilă să asigure securitatea și integritatea statului român. Aceasta reprezintă singura opțiune democratică în fața unui contracandidat al cărui discurs extremist și pseudo-științific pune în pericol stabilitatea țării.\n\nÎn județul Tulcea, PNL a organizat ședințe extraordinare pentru mobilizarea membrilor și susținerea coaliției proeuropene. „Am transmis decizia de susținere a doamnei Elena Lasconi și am detaliat gravitatea situației actuale. Îndemnăm tulcenii să vină la vot pentru a apăra valorile democratice și pentru a respinge orice tentativă de subminare a independenței naționale”, a declarat Ștefan Ilie.\n\nContextul politic actual este fără precedent. Rezoluțiile recente ale CSAT și mobilizarea partidelor proeuropene evidențiază gravitatea situației. În acest climat tensionat, alegerea din 8 decembrie va defini direcția României în următorii ani.",
        "label": "Dobrogea"
    },
    {
        "title": "OMD Mamaia Constanța: „Spărgătorul de nuci” – Valuri de Cultură la Constanța",
        "text": "Pe 24 ianuarie 2025, de Ziua Unirii Principatelor Române, Casa de Cultură din Constanța devine gazda unui eveniment de excepție: spectacolul de balet clasic „Spărgătorul de nuci”, prezentat de renumitul Teatru de Balet Sibiu. Începând cu ora 19:00, sunteți invitați să vă lăsați captivați de această poveste magică și atemporală, inspirată de celebra creație a lui E.T.A. Hoffmann.\n\nSpectacolul „Spărgătorul de nuci” reprezintă un simbol al eleganței și rafinamentului artistic, pus în valoare de muzica inegalabilă a lui P.I. Ceaikovski și de coregrafia semnată de Valentin Barteș. Decorurile fascinante, create de Ionuț Răuleanu, și costumele spectaculoase realizate de Carmen Siminie promit o experiență vizuală de neuitat. Dansatorii Teatrului de Balet Sibiu, prin grația și expresivitatea lor remarcabilă, vor transforma fiecare moment al acestei capodopere într-o poveste emoționantă.\n\nÎn acest context cultural, Organizația de Management al Destinației (OMD) Mamaia Constanța se alătură ca partener al acestui eveniment deosebit, susținând cu entuziasm proiectele care promovează arta și cultura. Sub sloganul „Valuri de cultură”, OMD Mamaia Constanța își reafirmă angajamentul de a sprijini inițiativele care pun Constanța pe harta destinațiilor culturale de top.\n\n„Ne bucurăm să fim parteneri ai unui eveniment de o asemenea anvergură, care demonstrează încă o dată că, alături de frumusețea litoralului, Constanța poate oferi și VALURI DE CULTURĂ. Invităm toți iubitorii de artă și frumos să fie parte din această seară magică, unde tradiția și eleganța se întâlnesc în spiritul unei zile de sărbătoare națională.” – a declarat George Măndilă, președintele OMD MAMAIA CONSTANȚA.\n\nSpectacolul promite să fie o călătorie de neuitat alături de Clara și Spărgătorul de nuci, în regatul feeric al dulciurilor, cu momente memorabile precum VALSUL FLORILOR sau DANSUL FULGILOR DE ZĂPADĂ. Evenimentul este deschis publicului de toate vârstele, iar degustarea de vinuri oferită în foaier de Crama Gabai, începând cu ora 18:30, adaugă un plus de savoare acestei experiențe unice.\n\nBiletele sunt disponibile pe www.iabilet.ro. Recomandăm participarea copiilor peste 5 ani.\n\nVă așteptăm să celebrăm împreună această zi specială, în ritmuri de balet clasic și în acorduri nemuritoare, într-un spectacol ce redefinește magia artei!\n\nOMD MAMAIA CONSTANȚA susține dezvoltarea orașului ca destinație turistică și culturală de top. Prin sloganul „VALURI DE CULTURĂ”, promovează evenimente care îmbogățesc identitatea regiunii, demonstrând că litoralul românesc este un loc al artei, tradiției și experiențelor memorabile.",
        "label": "Dobrogea"
    },
    {
        "title": "Casieriile RAJA vor fi închise în data de 24 ianuarie 2025 - Ziua Unirii Principatelor Române!",
        "text": "Vineri – 24 ianuarie 2025, casieriile RAJA și compartimentele care desfășoară activități de lucru cu publicul vor fi închise.\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit. Clienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nTransmiterea documentațiilor specifice pentru diferite servicii se poate face utilizând metodele de comunicare disponibile pe pagina web a societății https://rajac.ro/contact/.\n\nÎn această perioadă, activitatea structurilor RAJA SA care asigură continuitatea serviciilor de alimentare cu apă și de preluare/tratare a apelor uzate se va desfășura fără întrerupere.\n\nPentru raportarea diferitelor probleme survenite la nivelul infrastructurii de apă sau de canalizare, clienții societății au la dispoziție numărul de telefon al Dispeceratului Central – 0241/924, accesibil 24/7. Echipele de intervenție sunt pregătite să acționeze cu promptitudine pentru remedierea în timp util a tuturor avariilor sau a problemelor tehnice apărute în sistem, astfel încât utilizatorii să poată beneficia de serviciile noastre la parametrii optimi.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului -“Realizare cămine și instalație mecano hidraulică pentru modernizare și sectorizare pe rețele de distribuție apă – LOT 1, LOT 2, LOT 3”, din municipiul Constanța.\n\nAstfel, joi – 21 martie 2024, în intervalul orar 08.30 – 17.00, se va sista furnizarea apei în următoarele zone:\n• Bd. Mamaia – tronsonul cuprins de str. Alexandru cel Bun și Pavilionul Expozițional, cu străzile adiacente;\n\nÎn același timp, se va înregistra apă cu presiune redusă în cartierul Piața Chiliei.",
        "label": "Dobrogea"
    },
    {
        "title": "Elena Lasconi dă cu bâta-n baltă! Precizările primarului din Mihail Kogălniceanu referitoare la investițiile din comună",
        "text": "În urmă cu o zi, candidatul la președinție din partea USR și totodată primarul Municipiului Câmpulung – Elena Lasconi – a postat un clip filmat în Comuna Mihail Kogălniceanu din Județul Constanța. Clipul era plin de afirmații false și de vorbe mari despre colaborarea dintre România și SUA, Elena Lasconi acreditând ideea falsă că dezvoltarea comunei se datorează exclusiv bazei militare NATO. Pentru a corecta informațiile false, primarul din Mihail Kogălniceanu, Ancuța Belu, a emis un comunicat.\n\nÎn clipul postat pe Facebook de Elena Lasconi, aceasta încearcă să acrediteze ideea că investițiile din comună se datorează exclusiv prezenței militarilor americani (în realitate, baza de la Kogălniceanu a găzduit în ultimii 10 ani mai mulți militari francezi, spanioli, britanici, canadieni etc. – deci nici măcar informația aceasta nu era adevărată).\n\nLasconi a filmat inclusiv investițiile recent demarate sau terminate de Primăria Kogălniceanu, cu fonduri europene sau guvernamentale și cofinanțate din bugetul local și banii publici ai localnicilor – pe care le-a prezentat ca fiind datorate „americanilor”. Niciun cuvânt despre munca funcționarilor din primărie, despre programele de finanțare guvernamentale sau europene, despre banii localnicilor care au cofinanțat schimbarea la față a comunei.\n\nMai mult, Lasconi s-a folosit de prilejul vizitei în Kogălniceanu nu numai pentru a denigra indirect aceste instituții, ci și pentru a câștiga voturi. Pozând în prietena americanilor, ea s-a adresat atât publicului de pe Facebook, cât și cetățenilor din Kogălniceanu pe care spera să îi convingă că doar americanii și candidata USR Elena Lasconi pot face bine localității, cerându-le să o voteze.\n\nÎn realitate, baza de la Kogălniceanu – ca toate celelalte baze militare din România – este obiectiv militar, distinct de restul teritoriului comunei. Armata – fie ea română sau americană – răspunde de ce se întâmplă înăuntrul bazei și nu realizează locuri de joacă, anvelopări de blocuri, licee renovate etc. – pur și simplu pentru că legal nu poate face așa ceva…\n\nGreu de crezut că Elena Lasconi nu știa aceste lucruri. În definitiv, este ea însăși primar, și în plus – așa cum se laudă chiar în videoclip – ea a mai vizitat baza din Kogălniceanu, pe vremea când era reporter al unei televiziuni. Dacă și reportajele pe care le prezenta pe vremea aceea erau la fel de pline de informații false, atunci nu e de mirare că a trebuit între timp să își croiască o altă carieră – din păcate, una bazată pe minciuni…\n\nDupă ce a urmărit probabil cu aceeași uimire ca și noi unghiul tendențios al reportajului electoral realizat de Elena Lasconi la Mihail Kogălniceanu, primarul localității a emis un punct de vedere. Foarte elegant și respectuos – mai ales prin raport cu dezinformările promovate de Lasconi – acest punct de vedere lămurește o parte din aspectele false prezentate în videoclipul electoral al candidatei USR. Reproducem în continuare mesajul primarului Ancuța Belu:\n\n„Stimată doamnă Elena Lasconi,\n\nAm citit cu uimire postarea legată de localitatea Mihail Kogălniceanu din jud. Constanta pe care ați vizitat-o și care conform spuselor dvs. v-a impresionat în mod plăcut.\n\nMă simt flatată de aprecierea făcută de la o doamnă de calibrul dumneavoastră, însă vreau să fac câteva precizări legate de informațiile prezentate în postarea de pe rețelele de socializare.\n\nUrmărindu-vă activitatea ca edil al localității dumneavoastră, am identificat multe aspecte legate de „pionieratul“ femeii în administrația locală, cu tot ce implică acesta, convingerea că mandatul este sortit eșecului, lupta de a administra fără majoritate în consiliul local, lipsa suportului real al celorlalte instituții, uneori chiar blocarea oricărei inițiative (de către acestea) și nu în ultimul rând demitizarea legată de reușita femeii într-o lume a bărbaților – ca unici deținători ai abilităților de „edil”.\n\nFaptul că localitatea noastră arată în felul acesta e urmare a multor ore de muncă, a sacrificiilor personale în detrimentul familiei și a unei echipe determinate care a accesat peste 30 de finanțări nerambursabile, dar si a gestionării eficiente a bugetului local.\n\nVă informez cu maximă responsabilitate că aspectul localității si schimbarea la fată a acesteia au legătură doar cu activitatea și investițiile atrase de către primărie, iar implicarea partenerilor noștri militari nu vizează investițiile din localitate. Sunt convinsă că știți la fel de bine ca mine că finanțarea obiectivelor publice și rezidențiale nu sunt apanajul organismelor militare, gen NATO.\n\nCa urmare va rog să reveniți asupra declarațiilor dumneavoastră legate de dezvoltarea localității, aceasta datorându-se accesării programelor de eficientizare energetică prin intermediul PNRR a unui număr de 30 blocuri, a programelor de infrastructură (pentru drumurile comunale), a programelor operaționale ce vizau reabilitarea și construcția de scoli și grădinițe, dar si programelor locale privind spațiile și locurile de agrement în localitatea Mihail Kogălniceanu. Prezenta bazei NATO pe raza localității contribuie doar prin determinarea ridicării standardelor de civilizație și conviețuire.\n\nPentru exactitatea și realitatea informațiilor legate de localitate, vă stau cu drag la dispoziție .",
        "label": "Dobrogea"
    },
    {
        "title": "Polaris- Colectare deșeuri voluminoase în perioada 20-26 ianuarie 2025",
        "text": "În săptămâna 20 – 26 ianuarie, bena pentru colectarea deșeurilor voluminoase va fi amplasată: str. Krakovia, cartier Tomis Plus\n\nDacă îți este mai convenabil, poți duce deșeurile voluminoase direct la centrul de colectare:",
        "label": "Dobrogea"
    },
    {
        "title": "Întâlnire de lucru la Tulcea privind dezvoltarea transportului public naval de persoane în Delta Dunării",
        "text": "Președintele Consiliului Județean Tulcea, Horia Teodorescu, a participat joi, 18 iulie 2024, la o întâlnire de lucru cu privire la proiectul de dezvoltare a transportului public naval de persoane în Delta Dunării. Scopul întâlnirii organizate de Transparency International Romania a fost de a prezenta rolul acestei instituții în cadrul pregătirii și procesului de identificare a celor mai potrivite soluții tehnice și surse de finanțare pentru proiectul amintit.\n\nLa întâlnire au participat reprezentanți ai Consiliului Județean Tulcea, ai ADI ITI Delta Dunării, ai ADR Sud Est, ai Direcției Generale Programe Europene Transport și ai Direcției Transport Naval din cadrul Ministerului Transportului și Infrastructurii.\n\nDG REGIO din cadrul Comisiei Europene a selectat Transparency International Romania pentru ca aceasta să monitorizeze, prin intermediul unui Pact de Integritate care promovează interesul public, pregătirea și procesul de identificare a celor mai potrivite soluții tehnice și surse de finanțare pentru proiectul de dezvoltare a transportului public naval de persoane în Delta Dunării, ce urmează să fie finanțat din fonduri europene.\n\nPactele de Integritate sunt un instrument dezvoltat încă din anii ’90 de Transparency International pentru implicarea societății civile și a comunităților afectate în asigurarea integrității investițiilor publice.",
        "label": "Dobrogea"
    },
    {
        "title": "Informare RAA - Se blochează traficul auto pe strada Ion Rațiu din municipiul Constanța",
        "text": "În perioada 09 septembrie 2024 – ora 08:00, până pe 16 septembrie 2024 – ora 20:00, traficul rutier de pe strada Ion Rațiu, între Bulevardul Mamaia și Strada Unirii din municipiul Constanța, va fi restricționat complet. Această măsură este necesară pentru efectuarea lucrărilor de reabilitare a colectorului de preluare a apelor uzate menajere din zonă. Pe traseul colectorului cu dimensiunea de 900X1350 mm, cu o vechime de peste 70 ani, au apărut mai multe surpări ale asfaltului pe strada Ion Rațiu. În urma verificărilor, s-a constatat că ovoidul este prăbușit pe o lungime de aproximativ 12 metri, înlocuirea acestuia fiind necesară a se realiza în regim de urgență. Sistemul care transportă apele menajere către stația de pompare Ion Rațiu și mai departe către stația de epurare Constanța Nord, colectează apele uzate din zonele Spitalul Militar, Universitate, și Faleză Nord. Având în vedere numărul mare de consumatori deserviți, s-a luat decizia realizării lucrărilor în regim de urgență, pentru a asigura funcționalitatea la parametrii necesari în cel mai scurt timp. Pentru că ovoidul este pozat la o adâncime de aproximativ 9 metri, dar și faptul că segmentele distruse vor fi înlocuite în totalitate, remedierea avariei se impune a se realiza prin săpătură deschisă.\n\nMăsurile de siguranță au fost luate în coordonare cu autoritățile locale pentru a asigura atât securitatea muncitorilor, cât și fluidizarea traficului pe străzile adiacente, în perioada lucrărilor. Zona va fi împrejmuită și semnalizată corespunzător, iar pentru fluidizarea traficului a fost anunțată și Poliția Locală.\n\nÎnlocuirea acestor tronsoane de ovoid, care au o vechime de peste 70 de ani și nu mai respectă cerințele tehnologice actuale, va contribui la îmbunătățirea siguranței și funcționalității sistemului de canalizare.",
        "label": "Dobrogea"
    },
    {
        "title": "Se asfaltează carosabilul pe strada Ghiocel din cartierul Anadalchioi. Circulația autovehiculelor este restricționată total!",
        "text": "Conducătorii auto sunt rugați să evite astăzi circulația pe strada Ghiocel din cartierul Anadalchioi.\n\nEchipele Confort Urban intervin cu utilaje pentru asfaltarea carosabilului pe tronsonul cuprins între strada Bogdan Petriceicu Hașdeu și bulevardul Tomis.\n\nPentru buna desfășurare a lucrărilor, traficul rutier va fi restricționat total astăzi, pe sectorul de drum pe care se lucrează, până la ora 16:00. Se va asfalta carosabilul și se vor aplica marcajele rutiere.\n\nSe face apel către conducătorii auto să respecte regulile de circulaţie şi semnificaţia mijloacelor de semnalizare rutieră și să manifeste atenţie sporită în zona în care se efectuează lucrări.",
        "label": "Dobrogea"
    },
    {
        "title": "Claudiu Palaz, în cărți pentru funcția de vicepreședinte al CJ Constanța",
        "text": "Președintele CJ Constanța, Florin Mitroi, a făcut astăzi o serie de declarații cu privire la schimbările care vor avea loc în cadrul instituției.\n\nAceasta a anunțat că are în lucru o nouă organigramă menită să mai rărească angajații. Din 307 vor rămâne 210.\n\nTot astăzi, președintele CJ a anunțat că luna viitoare va fi desemnat și cel de-al doilea vicepreședinte, care nu va fi liberal.\n\nFlorin Mitroi negociază cu PSD și AUR pentru acest post, însă nu exclude nici posibilitatea unei alte variante.\n\nCel mai probabil, se referă la Claudiu Palaz.\n\nNu este prima dată când Mitroi spune că și-ar dori să fie secondat de Palaz, pentru că acesta are o experiență vastă în administrație publică și în mod clar poate gestiona eficient problemele din CJ Constanța.\n\nRămâne de văzut dacă va reuși Florin Mitroi să negocieze în favoarea sa această funcție.",
        "label": "Dobrogea"
    },
    {
        "title": "Cât costă salvarea handbalului constănțean? 80.000 de euro, ar spune unii",
        "text": "Handbalul constănțean se află din nou în centrul unui scandal financiar, odată cu o nouă sesizare depusă recent de Laurențiu Toma, fostul vicepreședinte al HC Dobrogea Sud Constanța, către Federația Română de Handbal. Această a doua sesizare, similară celei respinse deja de către forul de conducere, vine cu o solicitare concretă: o compensație financiară de peste 80.000 de euro pentru un contract nesemnat de clubul CSM Constanța.\n\nLaurențiu Toma nu se lasă descurajat de refuzul Federației de a sancționa clubul CSM Constanța și revine cu o sesizare suplimentară, solicitând aceeași plată financiară în baza unui contract care nu are susținerea juridică a clubului actual. Suma cerută de Toma, peste 80.000 de euro, este motivată, conform documentelor prezentate, de un contract stabilit în perioada de înființare a CSM Constanța, deși Toma avea deja un contract activ cu HC Dobrogea Sud Constanța. Acest contract, susțin surse implicate, prevedea o majorare de salariu și o extindere a duratei de angajare.\n\nAceastă nouă sesizare ar putea implica sancțiuni pentru CSM Constanța, Toma solicitând penalizarea echipei cu puncte, în pofida deciziei definitive a Federației de a respinge sancțiunile inițiale. Potrivit unor apropiați ai cazului, sesizarea recentă repetă practic cererile anterioare ale lui Toma, sperându-se astfel o schimbare de poziție din partea Comisiei de Disciplină.\n\nRevenirea asupra acestui caz scoate la lumină o serie de întrebări legate de gestionarea fondurilor în handbalul constănțean. În acest caz, suma solicitată de Toma stârnește controverse, mai ales că surse din handbal spun că oficialul nu s-a prea implicat la echipă. Deși solicită despăgubiri, sursele indică faptul că Toma nu ar fi desfășurat activități efective la clubul CSM Constanța, iar pretențiile sale au fost deja analizate și respinse de Federație.\n\nLa nivel local, discuțiile legate de finanțarea cluburilor sunt tot mai aprinse, mai ales după ce informațiile recente arată că HC Dobrogea Sud Constanța a beneficiat de plăți din fonduri publice, în pofida faptului că nu mai participă la competiții oficiale. Această situație ridică noi întrebări despre managementul fondurilor publice destinate handbalului și despre modul în care au fost susținute financiar unele echipele de pe litoral.",
        "label": "Dobrogea"
    },
    {
        "title": "Tulcea - Proiect pentru modernizarea drumului Sarighiol de Deal – Rahman",
        "text": "Consiliul Județean Tulcea, prin direcția de specialitate, a elaborat şi a depus cererea de finanțare „Modernizare infrastructură de transport pe traseul Sarighiol de Deal – Rahman”, drumul judeţean DJ 222E.\n\nConform indicatorilor tehnici actualizați prevăzuţi a se realiza în urma implementării proiectului, este un drum cu o lungime de 28 kilometri, lățime de 6 metri, cu peste 10.000 mp de trotuare, cu aproape 8 kilometri de piste de biciclete și 8 stații de autobuz.\n\nDurata de execuţie a lucrărilor de construcţie este de 24 de luni.\n\nAmintim faptul că administrația publică județeană a implementat mai multe proiecte finanțate din fonduri europene referitoare la modernizarea șoselelor din județ, până la momentul de față fiind modernizați peste 200 de kilometri de drumuri județene.",
        "label": "Dobrogea"
    },
    {
        "title": "Batalionul 307 Infanterie Marină participă la Exercițiul multinațional „Summer Shield”",
        "text": "Un detașament de militari de la Batalionul 307 Infanterie Marină, condus de locotenentul Alexandru Taban, va participa, în perioada 13-30 aprilie, la Exercițiul multinațional „Summer Shield”.\n\nInfanteriştii marini români vor executa, alături de aproximativ 1000 de militari din Bulgaria, Canada, Estonia, Germania, Letonia, Lituania, Luxemburg şi Statele Unite ale Americii, activități de instrucție pentru planificarea și coordonarea sprijinului de luptă pe timpul operațiilor defensive.\n\nExerciţiul, desfăşurat la baza militară Adazi din Letonia, sub conducerea comandantului Batalionului de Sprijin leton, locotenent-colonelul Gert Savins, are ca obiectiv principal creșterea nivelului de instrucție colectivă și al interoperabilității în domeniul operațiilor la nivel tactic ca forță de sprijin.",
        "label": "Dobrogea"
    },
    {
        "title": "Pe cine am votat - Cristina Rizea, deputat USR Constanța, ”economist, antrepenor, voluntar civic și mamă”",
        "text": "Am aruncat o privire peste abilitățile de parlamentar ale doamnei Cristina Rizea, deputat USR de Constanța, ”economist, antrepenor, voluntar civic și mamă”. M-am uitat și la vreo două interviuri cu dânsa, să-mi fac o părere cât mai clară.\n\nȘtiți senzația aia de revoltă, când ți se strânge stomacul?\n\nPe femeia asta nu a recomandat-o absolut nimic pentru a ajunge în Parlamentul României. A fost vânzătoare la un chioșc Telegraf.\n\nA avut vreo trei firme ”de apartament” la care s-a trecut director economic, firme care n-au înregistrat vreun succes remarcabil de piață. Maxim trei angajați. Doamna nu e nici pe departe un om de afaceri de răsunet, așa cum ne livra USR-Plus în campanie.\n\nÎn campania electorală a promis metrou între Valu lui Traian și Năvodari. A mai vorbit și despre un proiect intitulat ”Școala de la 8.00 la 17.00”.\n\n”Având acest program, copilul face dimineața ore, la prânz are o masă caldă, după-amiază face temele. Ajuți și copilul, și părinții, să aibă un nivel salarial mai ridicat. Ajuți și societatea pentru că totul pleacă de la educație. O generație needucată ne va afecta pe foarte mulți ani de acum încolo. Proiectul „fiecare copil în grădiniță”, dorim să extindem acel proiect care a fost propus tot de noi, cu acele vouchere, prin care ajutam familiile să își ducă copilul la grădiniță.”\n\nȘi nu s-a oprit aici:\n\nNe-a asigurat că va fi altfel. Noua generație de politicieni va schimba mentalități, va munci, se va implica, va fi altceva decât PSD sau PNL.\n\nCa și deputat, doamna Rizea activează în două comisii: Comisia pentru muncă şi protecţie socială și Comisia pentru egalitatea de şanse pentru femei şi bărbaţi.\n\nN-am găsit vreo inițiativă legislativă semnată doar de dânsa și nici n-am descoperit vreun proiect de răsunet pe care să-l fi făcut.\n\nDespre metroul de la Valu lui Traian nu ne mai spune nimic.\n\nCurentul #rezist a trimis-o pe Cristina Rizea în Parlament. Salariul de aici este mai mare decât câștigurile sale din antreprenoriat.\n\nPromisiunile din campania electorală s-au uitat, deși pe atunci ne vorbea despre minciunile celor care ne conduc și care n-au făcut nimic din ce au zis că vor face.\n\nCristina Rizea legiferează pentru noi și în numele nostru. Oricare, dar oricare dintre noi ar fi putut să facă ce face dânsa acum. Mai bine chiar.\n\nDar nu avem timp să observăm asta. Suntem ocupați să ne înjurăm și să ne facem userișit, peneliști, pesediști și ce om mai fi.\n\nSuntem, de departe, cei mai pricepuți la politică din toată Europa, iar rezultatele se văd.",
        "label": "Dobrogea"
    },
    {
        "title": "Ziua Rezervistului Militar, sărbătorită astăzi la Cercul Militar Tulcea",
        "text": "Ziua Rezervistului Militar a fost sărbătorită astăzi la Cercul Militar Tulcea. Ștefan Coman, consilierul președintelui Consiliului Județean Tulcea, Horia Teodorescu, a participat marți, 4 iunie, la întrunirea Asociației Naționale a Cadrelor Militare în Rezervă și Retragere (ANCMRR), Filiala „Contraamiral Iacob Bălan” Tulcea, prilejuită de sărbătorirea Zilei Rezervistului Militar și a 99 de ani de la înființarea ANCMRR.\n\nAlături de reprezentanții rezerviștilor tulceni și de președintele ANCMRR, Filiala Tulcea, comandor (r) Ion Zaharia, la evenimentul desfășurat la Cercul Militar Tulcea au mai participat primarul municipiului, Ștefan Ilie, și subprefectul Timur Memet.\n\n„Am onoarea de a fi astăzi alături de dumneavoastră, pentru a marca aceste două mari evenimente, relevante pentru comunitatea militarilor în rezervă și retragere din întreaga țară. În numele conducerii Consiliului Județean Tulcea, țin să vă mulțumesc, încă o dată, pentru tot ceea ce ați făcut pentru România de astăzi, pentru faptul că v-ați dedicat viețile protejării celor mai importante elemente care definesc statul național unitar de care avem privilegiul să ne bucurăm astăzi: libertatea, unitatea, suveranitatea.\n\nAșa cum bine știți, Consiliul Județean Tulcea a avut întotdeauna ușa deschisă pentru dumneavoastră, iar fiecare dintre cei prezenți pot vedea în președintele Consiliului Județean și în instituția pe care o conduce un partener de încredere în ceea ce privește dezvoltarea unor proiecte de interes.\n\nVă mulțumesc pentru invitație și vă urez multă sanătate, un sincer «La mulți ani!» și succes în tot ceea ce v-ați propus!”, a transmis, cu acest prilej, Ștefan Coman, consilierul președintelui Consiliului Județean Tulcea.",
        "label": "Dobrogea"
    },
    {
        "title": "Ambasadorul Armeniei, în vizită oficială la Tulcea",
        "text": "Administratorul public al județului, Dumitru Mergeani, a primit, astăzi, începând cu ora 12.00, la sala „Dobrogea“ a Consiliului Județean Tulcea, vizita Ambasadorului Extraordinar și Plenipotențiar al Republicii Armenia în România, E.S. Tigran Galstyan.\n\nÎn cadrul întâlnirii bilaterale, reprezentantul Consiliului Județean Tulcea a vorbit despre parteneriatul România – Armenia, respectiv despre colaborarea dintre județul Tulcea și regiunea Tavush, Armenia, amintind și despre vizitele fostului ambasador al Armeniei în România.\n\n„Ultima vizită a Excelenței Sale Sergey Minasyan la Tulcea a avut loc în contextul declanșării conflictului armat din Ucraina, iar la momentul respectiv am adus în discuție modul în care județul Tulcea s-a implicat în primirea refugiaților ucraineni, parte dintre ei etnici armeni. Precizez, în acest context, că județul nostru a fost primul care a sprijinit poporul ucrainean iar aici, la Tulcea, a fost definitivat cel mai important HUB de ajutor pentru Ucraina“, a declarat Dumitru Mergeani, administratorul public al județului Tulcea.\n\nLa rândul său, ambasadorul Armeniei a adus în discuție întreaga susținere pentru ceea ce înseamnă gestionarea, în continuare, a acestei crize declanșate în urmă cu doi ani.\n\n„Cunosc informațiile referitoare la aportul județului Tulcea în ceea ce privește preluarea refugiaților ucraineni, știu că este una dintre regiunile care a răspuns prompt tuturor solicitărilor în acest sens. Știm, de asemenea, riscurile la care este expus județul dumneavoastră în ceea ce privește securitatea și dorim să vă asigurăm de întreaga noastră susținere pentru asigurarea de sprijin refugiaților din Ucraina. Cred că este important să facem eforturi pentru a dinamiza relația deja parafată dintre regiunea dumneavoastră și regiunea Tavush și să identificăm și alte domenii de cooperare în afara schimburilor culturale (despre care știu că sunt foarte relevante, ca urmare a unei comunități armene foarte active la nivelul județului)“, a declarat, la Tulcea, E.S. Tigran Galstyan, Ambasador Extraordinar și Plenipotențiar al Republicii Armenia în România.\n\nÎn replică, administratorul public al județului, Dumitru Mergeani, a vorbit despre experiența județului Tulcea privind relațiile externe și a menționat faptul că aproape toate cooperările județului nostru au demarat prin schimburi culturale, urmând să avanseze spre cele comerciale, sau chiar la proiecte transfrontaliere (în cazul parteneriatului cu Ucraina):\n\n„În ceea ce privește legăturile de cooperare cu Tavush, cu siguranță o gândire comună a liderilor celor două regiuni va identifica noi domenii de cooperare care să depășească această fază incipientă a schimburilor culturale“.\n\nLa rândul său, Lucian Simion, consilierul președintelui Consiliului Județean Tulcea, Horia Teodorescu și președinte al Uniunii Armenilor din România, sucursala Tulcea, a adus în discuție inclusiv posibilitatea accesării unor fonduri pentru dezvoltare, județul Tulcea fiind, în acest sens, un partener de încredere pe termen lung.\n\n„Județul Tulcea are o bogată expertiză în ceea ce privește accesarea fondurilor externe și, așa cum bine știți, la nivelul Uniunii Europene există fonduri alocate statelor din afara spațiului UE. În acest sens, pot fi identificate oportunități de finanțare pentru promovarea și păstrarea identității culturale, iar Consiliul Județean Tulcea ar putea fi partener de încredere într-un astfel de proiect. Este extrem de important să putem fructifica legăturile deja existente“.\n\nAmintim faptul că în anul 2014 au fost inițiate relațiile de prietenie dintre județul Tulcea și regiunea Tavush, în urma realizării unei vizite oficiale în Armenia, la invitația Ambasadei Armeniei la București. Vizita s-a desfășurat în perioada 22-28 septembrie 2014 iar Consiliul Județean Tulcea a fost reprezentat de vicepreședintele instituției, Vasile Strat. Programul vizitei a fost organizat de Ambasada Armeniei în România, cu sprijinul Ambasadei României în Armenia, iar reprezentanți ai celor două Ambasade au însoțit delegația pe toată perioada vizitei.\n\nMenționăm că în cadrul vizitei în Armenia, în data de 23 septembrie 2014, vicepreședintele Consiliul Județean Tulcea a avut o întrevedere cu viceprim-ministrul Armeniei și totodată ministru al Administrării Teritoriului, Armen Gevorgyan. În cadrul întâlnirii s-au discutat posibilitățile de colaborare în diverse domenii, turismul și partea investițională stârnind un viu interes.\n\nÎntâlnirile desfășurate pe perioada vizitei au permis celor două părți să identifice și să analizeze împreună domeniile comune de interes, enunțate ulterior în cadrul unui proiect de Înțelegere de Cooperare. Documentul a fost avizat favorabil de Ministerul Afacerilor Externe și Ministerul Dezvoltării Regionale, Administrației Publice și Fondurilor Europene iar reprezentanții celor două unități administrativ – teritoriale au decis să semneze Înțelegerea la Tulcea, în perioada 6-8 iunie 2017.",
        "label": "Dobrogea"
    },
    {
        "title": "Modernizarea infrastructurii rutiere din comuna Carcaliu: un nou pas spre dezvoltare",
        "text": "În ședința ordinară din 25 iulie 2024, Consiliul Local al Comunei Carcaliu a adoptat Hotărârea nr. 32 privind actualizarea indicatorilor tehnico-economici pentru proiectul “Modernizare infrastructură rutieră de transport, comuna Carcaliu, judeţul Tulcea”. Aceasta reprezintă un pas semnificativ spre dezvoltarea localității, având ca scop îmbunătățirea infrastructurii rutiere.\n\nProiectul de modernizare a infrastructurii rutiere din Carcaliu va fi realizat în baza devizului general întocmit de S.C. SOFVI CONSTRUCT INSTAL S.R.L., S.C. TEHNO-EDIL AMF S.R.L. și S.C. DOMARCONS S.R.L. Valoarea totală a proiectului este de 17,212,067.18 lei, inclusiv TVA. Cofinanțarea de la bugetul de stat prin Programul Național de Dezvoltare Locală este de 15,848,400.16 lei, iar cofinanțarea din bugetul local al comunei Carcaliu este de 712,369.95 lei. Investiția va fi eșalonată pe o perioadă de doi ani.\n\nHotărârea Consiliului Local Carcaliu a fost adoptată în conformitate cu prevederile O.U.G. nr. 28/2013 pentru aprobarea Programului național de dezvoltare locală și Legea nr. 273/2006 privind finanțele publice locale. De asemenea, au fost respectate articolele 124 și 126 din OUG nr. 57/2019 privind Codul administrativ, care reglementează organizarea comisiilor de specialitate și atribuțiile acestora.\n\nÎn cadrul aceleiași ședințe, Consiliul Local Carcaliu a stabilit și organizat comisiile de specialitate, după cum urmează:\n\nModernizarea infrastructurii rutiere din comuna Carcaliu este un proiect esențial pentru dezvoltarea localității și îmbunătățirea calității vieții cetățenilor. O infrastructură rutieră modernă va facilita accesul locuitorilor la servicii și va atrage investiții, contribuind astfel la dezvoltarea economică a comunei.\n\nAcest proiect de modernizare nu doar că va transforma rețeaua de transport rutier, dar va crea și locuri de muncă în perioada de implementare și ulterior. Se estimează că această investiție va aduce beneficii semnificative pe termen lung, crescând atractivitatea comunei pentru noi locuitori și investitori.\n\nUn viitor mai bun pentru Carcaliu\n\nAdoptarea Hotărârii nr. 32 demonstrează angajamentul Consiliului Local Carcaliu de a asigura o infrastructură modernă și funcțională pentru comunitate. Proiectul de modernizare a infrastructurii rutiere este un exemplu de cum o administrație locală poate utiliza eficient resursele disponibile pentru a îmbunătăți viața cetățenilor.\n\nAstfel, comuna Carcaliu se pregătește să devină un model de dezvoltare locală prin investiții inteligente și bine planificate, având ca scop principal bunăstarea locuitorilor săi. Această hotărâre reprezintă un pas important în direcția corectă, punând bazele unui viitor mai prosper pentru întreaga comunitate.",
        "label": "Dobrogea"
    },
    {
        "title": "Avarie RAJA - Apă cu presiune redusă în localitățile Lumina, Corbu și Năvodari",
        "text": "Pe conducta magistrală, cu diametrul de 600 mm, de pe strada Năvodari din localitatea Lumina, județul Constanța, s-a înregistrat o avarie, astăzi – 10 noiembrie 2024.\n\nPentru remedierea acesteia, în intervalul orar 08.00 – 15.00, se furnizează apă cu presiune redusă în localitățile Lumina, Corbu, Năvodari dar și în zona Peninsulă iar în zonele înalte și la etajele superioare ale imobilelor se va înregistra lipsa totală a acesteia.",
        "label": "Dobrogea"
    },
    {
        "title": "Șahistul Tudor Henry - parcurs foarte bun la Campionatul European de Șah din Muntenegru",
        "text": "Maestru FIDE, cu ELO 2365, sportivul CSM Constanța, Tudor Henry, în vârstă de numai 13 ani, a reușit două remize în compania unor Mari Maeștri: sârbul Velimir Ivic, 22 de ani, ELO 2622, și legenda șahului francez, Etienne Bacrot, 42 de ani, ELO 2653, cel mai tânăr Mare Maestru din istorie, la doar 14 ani, și primul șahist francez în Top 10 mondial, în anul 2005.\n\nSportivul antrenat de Iulian Mihailov a obținut nu mai puțin de 5 victorii.\n\nEl s-a impus în meciurile cu Maestrul FIDE Ilija Stanojevic (Serbia), Eljan Abdulkarilmi (Azerbaidjan), Efe Yalcinkaya (Turcia), dar și contra unor Maestre Internaționale, Orian Noga (Israel) și Anna Kubicka (Polonia).\n\nTudor Henry a înregistrat și patru înfrângeri, în partidele cu Marii Maeștrii Aram Hakobyan (Armenia, ELO 2623), Evgenis Ioannidis (Grecia, ELO 2497) și Ahmad Ahmadzada (Azerbaidjan, ELO 2542) și cu Maestrul Internațional Toivo Keinanen (Finlanda, ELO 2541).\n\nGrație acestor rezultate, sportivul de la CSM Constanța și-a îmbunătățit ratingul internațional, la ELO 2375. În turneul de la Petrovac, constănțeanul a acumulat 6 puncte în cele 11 runde, clasându-se pe locul 125 din 388 de participanți.\n\nEl a fost al 7-lea cel mai bine clasat român dintre cei 20 care au evoluat la Campionatul European.\n\nTrei dintre ei, Bogdan Deac, Alexander Motylev și Constantin Lupulescu, au obținut calificarea la Cupa Mondială.",
        "label": "Dobrogea"
    },
    {
        "title": "VIDEO Florin Mitroi, control la 6 dimineața la Spitalul Județean. A decapitat întreaga conducere",
        "text": "Președintele Consiliului Județean Constanța, Florin Mitroi, a realizat ieri un control la șase dimineața la Spitalul Clinic Județean de Urgență Constanța. Vizita sa foarte matinală a scos la iveală multiple probleme, atât administrative, cât și operaționale, subliniind necesitatea unor schimbări radicale în modul de funcționare al unității medicale.\n\nLa o zi după inspecție, președintele CJ a organizat o conferință de presă în care a detaliat concluziile evaluării și măsurile imediate care vor fi implementate pentru a redresa situația. Mitroi a anunțat schimbarea conducerii spitalului și proiecte de modernizare menite să aducă unitatea la standardele necesare.\n\nFlorin Mitroi a declarat că sănătatea publică este prioritatea sa principală, iar situația actuală a Spitalului Județean impune o abordare fermă și rapidă. În timpul conferinței, acesta a oferit o perspectivă detaliată asupra problemelor identificate, explicând modul în care autoritățile județene intenționează să îmbunătățească sistemul sanitar din Constanța.\n\nO primă măsură importantă anunțată de președintele CJ a fost schimbarea conducerii Spitalului Județean Constanța. Ionuț Cornel Ionescu, care a ocupat funcția de director al instituției în ultimii patru ani, și-a predat mandatul către Raluca Vericeanu, consilier personal al președintelui, pe probleme de sănătate. Raluca Vericeanu, jurist de profesie, are o experiență vastă în managementul unităților medicale private, unde a coordonat deschiderea și operarea mai multor spitale și clinici.\n\n„Este momentul să aducem un suflu nou în conducerea acestui spital. Îi mulțumesc domnului Ionescu pentru colaborarea de până acum, dar cred că avem nevoie de o altă abordare, pentru a face față provocărilor actuale”, a declarat Mitroi.\n\nÎn cadrul echipei de conducere, Vericeanu va colabora cu personalități importante din domeniul medical și educațional, precum Marcel Iliescu, rectorul Universității „Ovidius”, Cristina Schipor, directorul Direcției de Sănătate Publică Constanța, și doctorul Dan Dumbravă, președintele Colegiului Medicilor Constanța.\n\nRaluca Vericeanu a declarat în cadrul conferinței că se angajează să implementeze măsuri rapide și eficiente pentru îmbunătățirea condițiilor din spital.\n\n„Este un privilegiu să preiau această funcție și să am ocazia să contribui la dezvoltarea unui sistem de sănătate mai bun pentru Constanța. Vin cu o experiență de peste 20 de ani în sistemul privat, unde am coordonat numeroase proiecte de succes. Voi lucra alături de întreaga echipă pentru a aduce schimbările necesare”, a declarat Vericeanu.\n\nControlul efectuat de Florin Mitroi la Spitalul Județean Constanța a evidențiat multiple deficiențe, atât în ceea ce privește infrastructura, cât și managementul resurselor umane și materiale. Printre cele mai grave probleme menționate s-au numărat:\n\n– Lipsa de igienă și condițiile precare în unele secții;\n\n– Comportamentul necorespunzător al unor angajați față de pacienți;\n\n– Deficiențe în administrarea unității și lipsa unei strategii clare de dezvoltare;\n\n– Probleme în aprovizionarea cu medicamente, cauzate în principal de dificultăți întâmpinate de furnizori;\n\n– Neutilizarea unor echipamente medicale performante din cauza lipsei de personal calificat.\n\nPreședintele CJ a descris starea clădirilor din sistemul județean de sănătate ca fiind alarmantă, subliniind că unele spații prezintă riscuri majore pentru pacienți și personalul medical.\n\n„Am trimis deja o echipă să identifice soluții pentru repararea acoperișului unei clădiri din Eforie, deoarece există riscul ca tavanul să cadă peste bolnavi. Este inadmisibil să ajungem în astfel de situații. Vom lua măsuri urgente pentru a remedia aceste probleme”, a declarat Mitroi.\n\nÎn ciuda dificultăților întâmpinate, situația financiară a Spitalului Județean este stabilă. Florin Mitroi a explicat că salariile personalului au fost plătite la zi, contribuțiile au fost virate către bugetul de stat, iar furnizorii sunt în termen de plată.\n\n„La finalul lunii, spitalul ar putea rămâne cu un sold de aproximativ 15-18 milioane de lei. De asemenea, așteptăm să primim sume suplimentare estimate între 7-8 milioane de lei”, a explicat președintele CJ.\n\nMitroi a subliniat că aceste resurse financiare vor fi utilizate pentru implementarea măsurilor de modernizare și pentru asigurarea funcționării optime a unității medicale.\n\nFlorin Mitroi a anunțat o serie de proiecte ambițioase pentru modernizarea Spitalului Județean Constanța, menite să transforme unitatea într-un etalon al serviciilor medicale din regiune. Printre măsurile anunțate se numără:\n\n– Construirea unui nou corp de clădire: O nouă Unitate de Primiri Urgențe va fi construită, dotată cu săli de operație moderne, un heliport și blocuri operatorii ultramoderne.\n\n– Punerea în funcțiune a echipamentelor: Echipamentele medicale neutilizate, precum două CT-uri și un angiograf biplan, vor fi integrate în activitatea spitalului.\n\n– Crearea unei secții de Cardiologie Intervențională: Aceasta va dispune de 10 paturi și echipamente de ultimă generație, contribuind la salvarea pacienților cu afecțiuni cardiovasculare grave.\n\nMitroi a subliniat că modernizarea spitalului este un proces complex, care necesită implicarea tuturor factorilor relevanți, inclusiv a autorităților locale, universităților și mediului privat.\n\nUn alt aspect important discutat a fost cel al numărului de paturi funcționale din spital. Cristina Schipor, directorul DSP Constanța, a explicat că spitalul are în prezent 1325 de paturi funcționale, deși structura aprobată de Ministerul Sănătății prevede 1500.\n\n„Din cauza transformării unor saloane în cabinete medicale sau spații administrative, am pierdut aproximativ 200 de paturi. Vom căuta soluții pentru a readuce aceste paturi în circuit, prin reabilitarea unor clădiri și eficientizarea utilizării spațiului”, a declarat Schipor.\n\nUn moment zero pentru sănătatea din Constanța\n\nPreședintele CJ a încheiat conferința de presă subliniind importanța momentului actual pentru viitorul sistemului sanitar din Constanța.\n\n„Este un moment zero. Trebuie să transformăm acest spital într-o unitate modernă, la nivelul celor din Cluj sau Oradea. Vom monitoriza îndeaproape fiecare etapă a implementării măsurilor și vă asigur că vom face tot ce este necesar pentru a reda constănțenilor încrederea în sistemul de sănătate”, a declarat Mitroi.\n\nRaluca Vericeanu a adăugat că implicarea echipei de conducere, sprijinul autorităților și colaborarea cu societatea civilă sunt esențiale pentru succesul proiectelor de modernizare.\n\n„Voi lucra neobosit pentru a aduce schimbările pe care oamenii le așteaptă. Este o responsabilitate imensă, dar și o oportunitate de a demonstra că putem face mai mult pentru sănătatea publică din Constanța”, a încheiat Vericeanu.",
        "label": "Dobrogea"
    },
    {
        "title": "Școala din Stejaru, dotată cu echipamente de secolul al XXI-lea",
        "text": "La jumătatea lunii mai, echipamentele de secolul XXI au ajuns la școala din Stejaru. Pe 15 mai, primarul Comunei Stejaru, Dumitru Enache, a dat vestea cea bună: Echipamentele IT din cadrul proiectului PNRR- componenta 15 „Dotare cu mobilier, materiale didactice și echipamente digitale pentru Școala Gimnazială Stejaru” erau montate și date în funcțiune la școala din localitatea de reședință a comunei.\n\nAșa cum era prevăzut în proiect, fiecare clasă a Școlii Gimnaziale Stejaru a fost dotată cu tablă inteligentă, sistem de sunet, camera de videoconferință, imprimantă multifuncțională și scanner multifunctional.\n\nSuplimentar, Laboratorul de informatică era modernizat și complet dotat cu echipamente noi: 12 computere noi, o tablă inteligentă, sistem de sunet și camera de videoconferință.\n\nDin proiect a mai rămas de implementat doar partea referitoară la dotarea cu mobilier nou, dar deja elevii din Stejaru se pot bucura de o tehnologie modernă care le va fi suport pentru activitatea didactică. Prin implemetarea acestui proiect, Comuna Stejaru intră în clubul select al celor câteva unități administrative – teritoriale din Dobrogea care au reușit să solicite cu success fonduri pe această axă din PNRR. Totodată, este printre și mai puținele primării care reușesc să implementeze un asemenea proiect înainte de finalizarea anului școlar 2023-2024.",
        "label": "Dobrogea"
    },
    {
        "title": "Primăria Carcaliu lansează noi proiecte pentru dezvoltarea comunității",
        "text": "Primarul comunei Carcaliu, Gheorghe Panfil, împreună cu Consiliul Local, a inițiat și aprobat o serie de noi proiecte esențiale pentru dezvoltarea localității. Unul dintre acestea vizează desemnarea unui reprezentant al Consiliului Local în Consiliul de Administrație al Școlii Gimnaziale Carcaliu pentru anul școlar 2024-2025. Acest pas important urmărește consolidarea legăturilor dintre administrația locală și instituțiile de învățământ din comună, asigurând o colaborare eficientă și orientată spre creșterea calității educației.\n\nDesemnarea unui reprezentant în Consiliul de Administrație al școlii\n\nPrimarul Gheorghe Panfil a inițiat un proiect de hotărâre care prevede desemnarea unui consilier local ca reprezentant al Consiliului Local în Consiliul de Administrație al Școlii Gimnaziale Carcaliu. Acest demers este esențial pentru a asigura o comunicare strânsă și o colaborare eficientă între administrația locală și instituția de învățământ. Prin prezența unui reprezentant al Consiliului Local în Consiliul de Administrație, se dorește o monitorizare atentă a activităților școlii și o implicare activă în luarea deciziilor care privesc elevii și cadrele didactice.\n\nReprezentantul Consiliului Local în Comisia pentru Evaluarea și Asigurarea Calității a școlii din Carcaliu\n\nUn alt proiect important inițiat de primarul Gheorghe Panfil vizează desemnarea unui consilier local ca reprezentant al Consiliului Local în Comisia pentru Evaluarea și Asigurarea Calității (CEAC) a Școlii Gimnaziale Carcaliu. Această inițiativă are ca scop garantarea standardelor de calitate în educație și îmbunătățirea continuă a procesului educativ. Reprezentantul Consiliului Local va avea rolul de a supraveghea și de a participa activ la evaluarea și asigurarea calității în învățământ, contribuind astfel la dezvoltarea unui mediu educațional de excelență.\n\nUn alt proiect de hotărâre important, inițiat de primarul Gheorghe Panfil, se referă la aprobarea contului de execuție a bugetului local și a bugetului instituțiilor publice finanțate parțial sau integral din venituri proprii, pentru trimestrul II al anului 2024. Acest proiect este esențial pentru asigurarea unei gestiuni eficiente a fondurilor publice și pentru a garanta transparența în utilizarea resurselor financiare ale comunei.\n\nPrimarul comunei Carcaliu, Gheorghe Panfil, continuă să demonstreze o implicare activă în dezvoltarea comunității. Prin inițierea și aprobarea acestor proiecte, se pune un accent deosebit pe colaborarea cu instituțiile de învățământ și pe gestionarea eficientă a resurselor locale. Aceste măsuri reflectă un angajament puternic pentru îmbunătățirea condițiilor de viață și educație din comuna Carcaliu, contribuind astfel la progresul durabil al comunității.",
        "label": "Dobrogea"
    },
    {
        "title": "Cine bate seara la oblonul PSD Constanța?",
        "text": "De câteva săptămâni asistăm la un fenomen interesant pe scena politică locală: oameni vechi și indivizi dubioși bat la ușile pesedeului ca la poarta Raiului. Partidul lui Ciolacu stă bine în sondaje, motiv întemeiat pentru oportuniștii de serviciu să-i pupe mâna lui Stroe, cel care face și desface. E mai înțelept să stai la masă cu câștigătorii pentru că la împărțirea sinecurilor ai putea să prinzi și tu ceva. Merită să îngroși obrazul.\n\nMai ales acum, după ce Mitroi a anunțat că unul din vicepreședinții Consiliului Județean va fi de la PSD. Câtă bunăstare!\n\nVedem, așadar, cum personaje, care până mai ieri înjurau conducerea locală a partidului, se pozează azi la braț cu Felix Stroe, gata să-i declare iubire și recunoștință veșnică. Comploturile și trădarea vor veni mai târziu. Momentan au ”același sânge în vine și frați vor fi”. Până când banii și puterea îi vor despărți.\n\nE aglomerație mare la PSD Constanța. Toată lumea mai puțin bună bagă capul în poză. Bârfele, jignirile și blestemele au fost date uitării pentru moment, că e campanie electorală. Toți sunt tovarăși și toți muncesc pe brânci pentru bunăstarea noastră, a electoratului sărac și necăjit care votează mereu greșit.\n\nDupă alegeri începe iar circul și panarama. Nemulțumiții vor ieși public să povestească despre nenorocirile din interiorul partidului, despre exploatarea omului de către Stroe și Dumitrache, despre combinațiile periculoase etc.\n\nPentru că așa e politica, complexă și are multe aspecte. Nu înțelegem noi d-astea.\n\nCa să nu fie discuții, fotografia are doar rol ilustrativ.",
        "label": "Dobrogea"
    },
    {
        "title": "Progresul lucrărilor de reabilitare a magistralelor de apă pe strada Baba Novac din Constanța",
        "text": "Pe data de 19 august 2024, au demarat lucrările de reabilitare a magistralelor de apă pe strada Baba Novac din municipiul Constanța. Investițiile fac parte din contractul CL 33 „Reabilitare conducte de aducțiune și magistrale, stații de pompare și refulări aferente în municipiul Constanța”, cu o valoare totală de 82,38 milioane lei. Lucrările derulate prin Programului Operațional Infrastructură Mare (program de peste 652 milioane lei) includ înlocuirea conductelor vechi, care au o vechime de peste 50 de ani, cu sisteme moderne și rezistente, pentru a asigura un serviciu continuu și de calitate pentru locuitorii municipiului. Proiectul urmărește să asigure o alimentare cu apă suplimentară și alternativă pentru orașul Constanța, prin conectarea celor două Stații de pompare Palas și Călărași.\n\nPână la ora actuală, echipele constructorului, care lucrează non stop, în trei schimburi, au montat aproximativ 250 metri liniari din ambele conducte de aducțiune planificate, cu diametre de 800 mm și 560 mm și au finalizat și construcția a două cămine de vane, necesară pentru sectorizare. Totodată, având în vedere traficul deja blocat, se lucrează în paralel și la înlocuirea conductei principale de distribuție cu diametrul de 250 mm. Conducta cu o vechime de peste 40 de ani, prezintă un ridicat grad de uzură, ceea ce duce la apariția unor avarii și implicit afectează furnizarea apei în zonă.\n\nLucrările au fost finalizate pe Baba Novac, iar trama stradală adusă la nivel de piatră, pe tronsonul delimitat de intersecțiile cu străzile Bogdan Vasile și până aproape de Alexandru Alexandridi. În zilele următoare se va lucra pe segmentul de la intersecția cu str. Eduard Caudella și până la strada Alexandru Dimitrie Xenopol.\n\nTraficul rutier rămâne restricționat pe strada Baba Novac, pe tronsonul delimitat de intersecțiile cu străzile Bogdan Vasile și Alexandru Dimitrie Xenopol, până pe 08 septembrie 2024, pentru a permite desfășurarea intervențiilor. În această perioadă, circulația rutieră și traseul autobuzelor CT BUS au fost deviate, iar accesul este permis doar echipajelor de intervenție rapidă.\n\nAutobuzele se deplasează pe traseul str. Soveja (stația Academia Navală) – str. Ștefăniță Vodă – bd. Aurel Vlaicu până la sensul giratoriu de pe b-dul Aurel Vlaicu, intersecție cu str.Baba Novac, și retur.\n\nLucrările se desfășoară conform graficului stabilit, constructorul acționând non-stop. Pentru a minimiza impactul asupra rezidenților, lucrările care generează zgomot sunt realizate doar pe timp de zi, iar noaptea sunt efectuate operațiuni de degajare a pământului excavat, pozare a conductelor și alte lucrări care produc cât mai puțin zgomot.",
        "label": "Dobrogea"
    },
    {
        "title": "Informare RAJA - Se oprește apa în zona Inel II din Constanța",
        "text": "Miercuri – 16 octombrie 2024 se vor executa lucrări de conectare la sistemul centralizat a noilor conducte cu diametrele de 500 mm și 300 mm. Acestea sunt prevăzute în cadrul contractului – CL 34 “Reabilitare conducte magistrale, tronson 3 – municipiul Constanța”, în valoare de aproximativ 38 milioane lei, derulat prin Programul Operațional Infrastructură Mare (POIM).\n\nAstfel, în intervalul orar 08.00 – 20.00, se va sista furnizarea apei în perimetrul delimitat de străzile: Dezrobirii – Amzacea – I.L. Caragiale – Nicolae Milescu – Dezrobirii, cu străzile adiacente și la punctele termice aferente zonei.",
        "label": "Dobrogea"
    },
    {
        "title": "Se oprește apa în Lazu, Agigea și Eforie Nord",
        "text": "La nivelul sistemului de distribuție apă potabilă din județul Constanța se vor executa lucrări de racordare a noilor conducte la rețeaua existentă în localitățile Lazu, Agigea, și Eforie Nord. Pentru realizarea acestor operațiuni, RAJA S.A. va întrerupe furnizarea apei potabile timp de 36 de ore, de joi – 25 aprilie 2024, ora 00.00, până vineri – 26 aprilie 2024, ora 12.00.\n\nVor fi afectați de lipsa apei toți consumatorii din localitățile Lazu, Agigea și Eforie Nord.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).\n\nÎn vederea reducerii timpului de execuție a intervenției, ținând cont de complexitatea lucrărilor, echipele RAJA au demarat în urmă cu peste 2 săptămâni activitățile pregătitoare, astfel încât totul să se desfășoare în timp operativ.\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și de distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "CT BUS a fost desemnată cea mai performantă companie de transport public din România",
        "text": "Cu peste 20 de milioane de pasageri transportați în anul 2018 și profit de peste 2, 5 milioane de euro, CT BUS a fost desemnată cea mai performantă companie de transport public din România. În clasamentul celei mai importante reviste de profil din țară, compania de transport public din orașul nostru a depășit astfel STB București, CTP Cluj- Napoca și CTP Iași care s-au situat în anul 2018 pe locurile 7, 14, respectiv 4.\n\nCT BUS este pe primul loc și în Top Profit România 2019 realizat de Camera de Comerț și Industrie a României, la capitolul l transport public urban.\n\nBogdan Niță- directorul CT BUS: “Să obținem profit a fost pentru noi un obiectiv pentru că, după cum știți, RATC avea datori destul de mari. Astăzi, obiectivul acesta s-a schimbat. Vrem să facem performanță și să folosim acest profit pentru a dezvolta transportul public în comun din Constanța. Am primit multe diplome, poate cea mai importantă are legătură cu un clasament efectuat de revista „Tranzit”, în cadrul căruia CT BUS a obținut locul întâi, un clasament care are legătură cu profitul obținut de companiile de transport public din România”.\n\nDecebal Făgădău- primarul municipiului Constanța: “În 2016, RATC avea datorii către bugetul de stat de 5 milioane de euro și sechestru pe tot. Flota CT BUS are acum 104 autobuze diesel euro 6 NOI si se află în proces de achiziție pentru 41 de autobuze electrice, 21 de 12 metri și 20 de 10 metri”.\n\nÎncepând cu data de 1 noiembrie 2019 Regia Autonomă de Transport în Comun Constanța a devenit CT Bus S.A., prin schimbarea formei juridice din regie autonomă în societate pe acțiuni.\n\nPrin transformarea în societate pe acţiuni se asigură condiţiile pentru o funcţionare eficientă, economică, în concordanță totală cu prevederile comunitare din domeniul serviciilor de transport public de persoane.\n\nCT Bus își propune să devină o companie modernă de transport, cu rol determinant în ceea ce privește dezvoltarea mobilității cetățenilor municipiului Constanța și nu numai.\n\nScopul principal îl constituie realizarea unui sistem de transport eficient, integrat, durabil și sigur, care să promoveze dezvoltarea economică, socială și teritorială și care să asigure o bună calitate a vieții în municipiul Constanța.\n\nReamintim faptul că pe 10 octombrie 2018 Consiliul Local al municipiului Constanța a decis reorganizarea RATC prin transformarea în societate pe acțiuni cu denumirea CT BUS SA. După obținerea tuturor avizelor și aprobărilor, inclusiv din partea Consiliului Concurenței, în ședința extraordinară a Consiliului Local din 14 octombrie 2019 s-a aprobat delegarea gestiunii serviciului public de transport persoane către CT BUS SA și atribuirea prin concesiune a contractului de delegare.",
        "label": "Dobrogea"
    },
    {
        "title": "Informare RAJA - Update lucrare programată Agigea, Lazu și Eforie Nord - S-a reluat furnizarea apei",
        "text": "Echipele de intervenție au reușit, în cursul nopții trecute, finalizarea lucrărilor de racordare a noilor conducte la rețeaua existentă din localitățile Lazu, Agigea și Eforie Nord. Imediat, s-au făcut manevrele de vane necesare pentru umplerea instalației și intrarea în presiune, reluându-se furnizarea apei în toate zonele afectate. Atenționăm consumatorii din localitățile menționate că, din cauza manevrelor de golire şi umplere a sistemului public de alimentare cu apă potabilă, ocazional, se pot produce modificări ale calității apei potabile din punct de vedere al turbidității şi culorii. În această situație, până la limpezirea apei, se va evita consumul.",
        "label": "Dobrogea"
    },
    {
        "title": "Avarie RAJA - Lipsă apă în mai multe zone din municipiul Constanța",
        "text": "Echipele RAJA intervin astăzi – 17 octombrie 2024, în vederea executării lucrărilor de remediere a unei avarii survenite pe conducta de alimentare cu apă, cu diametrul de 800 mm, de la intersecția str. Dezrobirii cu Nicolae Milescu din municipiul Constanța.\n\nPentru desfășurarea lucrărilor de reparații, în intervalul orar 14:30 – 20:00, se sistează furnizarea apei potabile consumatorilor din zonele Inel I, Inel II, Coiciu și Brătianu.",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru a doua săptămână a lunii octombrie 2024",
        "text": "Octombrie este lună plină la CSM Constanța! Echipele CSM Constanța de baschet și handbal sunt angrenate în grupele competițiilor europene, dar și în ligile interne, iar calendarul este mai încărcat ca oricând! Voleibaliste, rugbiști și șahiști, evoluează în campionatele naționale, dar juniorii clubului, la volei, handbal, baschet și box. Iar Elena Zaharia participă la Europenele de la Linz, de unde se așteaptă vești bune.\n\nEtapa a doua din Divizia A1 de volei feminin programează în Sala „Rapid” din Capitală, meciul dintre formația gazdă și CSM Constanța. După victoria obținută în etapa inaugurală, 3-1 pe teren propriu cu Universitatea Cluj, formația constănțeană antrenată de Florin Voinea și Radu Began își dorește un alt rezultat pozitiv, deși partida se anunță foarte dificilă. Meciul Rapid București – CSM Constanța se va juca sâmbătă, 12 octombrie, de la ora 15.00 și va fi în direct la TVR Sport.\n\nSala Sporturilor „Simona Amânar” din Constanța va găzdui o interesantă partidă din etapa inaugurală a Diviziei A2 de volei feminin. Se vor afla de o parte și de cealaltă a fileului, CSM Constanța și Știința București. Echipa CSM Constanța este una de perspectivă, cu multe jucătoare tinere aflate sub comanda antrenoarelor Bianca Ioana Cojocaru și Alexandra Trică. CSM Constanța vrea un start cu dreptul în campionat, partida fiind programată duminică, 13 octombrie, de la ora 14.00.\n\nÎn perioada 11-13 octombrie, la Constanța se vor disputa meciurile din cadrul primului turneu de volei cadete U17. Formația CSM Constanța antrenată de Bianca Ioana Cojocaru și Alexandra Trică va susține trei partide după următorul program: vineri, 11 octombrie în Sala Tomis (Flămânda) de la ora 15.00 cu LPS Brăila, sâmbătă, 12 octombrie în Sala CSS 1 de la ora 15.00 cu CS Năvodari și duminică, 13 octombrie în Sala Tomis (Flămânda) de la ora 9.00 cu Top Volei 05 CSS 1 Constanța.\n\nLiderul Diviziei Naționale de Seniori la rugby, CSM Constanța va susține meciul contând pentru etapa a 13-a și își dorește să obțină a noua victorie consecutivă. Stadionul „Flacăra” din Năvodari va găzdui partida CSM Constanța – RC Bârlad, sâmbătă, 12 octombrie de la ora 10.00. Pe primul loc al clasamentului se află echipa antrenată de Alexandru Lupu, cu 51 de puncte și esaveraj +393, iar RC Bârlad ocupă poziția a 4-a cu 34 de puncte.\n\nÎntrecerile Campionatului Național de box pentru juniori se desfășoară în această săptămână, în orașul Bacău. La categoria 66 kg, Sali Evren, de la CSM Constanța, a reușit victorii în serie până în finala de vineri, ajungând să lupte astfel pentru titlu! La categoria 80 kg, Sebastian Bălan, tot de la CSM Constanța, a terminat victorios în toate partidele disputate până în semifinale și și-a asigurat astfel o medalie de bronz. Boxerii CSM Constanța sunt pregătiți la CSM Constanța de antrenorii Mihai Constantin și Ionuț Bodilcu.\n\nȘahiștii constănțeni participă la Campionatele Naționale pe echipe – Divizia A, competiție care se desfășoară la Bușteni, în perioada 7-13 octombrie. Mircea Cazan, Eduard Cotoros, Maria Criveanu, Silviu Radu, Darius Tuzlaru, Ana Marina Caraghete și Carina Cotoros, însoțiți de antrenorul Iulian Mihailov, sunt sportivii în concurs. Se dispută 9 runde, 90 min + 30 sec / mutare.\n\nHandbaliștii CSM Constanța au obținut cea de-a 6-a victorie în Liga Zimbrilor! După duelul european cu Ystads, CSM Constanța a încheiat săptămâna la Sala Sporturilor, cu un meci împotriva lui CSM Vaslui, 33-31.\n\nDupă debutul de pe teren propriu, 29-29 cu Ystads IF, CSM Constanța se pregătește să înfrunte, în deplasare, cel de-al doilea adversar din Grupa D a EHF European League. KGHM Chrobry Glogow vine după un egal în Spania, 33-33 cu Bidasoa Irun, astfel că toate cele patru echipe sunt la egalitate de puncte! Băieții antrenați de George Buricea și Ionuț Pușcașu se întorc în Sportowi Hala Kyszarda Matuszaka din Glogow, unde, pe 21 noiembrie 2023, au remizat, scor 29-29, tot în grupele EHF European League! Meciul se joacă marți, 15 octombrie, de la ora 19.45, și va fi transmis în direct de Digi Sport 2.\n\nJuniorii 1 CSM Constanța vor să continue șirul succeselor în Seria D a Campionatului Național de Handbal Masculin J1, după ce s-au impus în primele două etape ale sezonului. Băieții antrenați de Enis Murtaza și Denis Ali primesc vizita celor de la CS Axiopolis Cernavodă. Sâmbătă, 12 octombrie, de la ora 13.30, la Sala Sporturilor.\n\nJuniorii 2 CSM Constanța încheie săptămâna handbalistică la Sala Sporturilor, cu un meci din etapa a 3-a a Campionatului Național J2. Echipa antrenată de Ionuț Pușcașu speră să obțină trei puncte din duelul cu CSȘ Călărași și să bifeze astfel cel de-al treilea succes consecutiv în Seria D. Duminică, 13 octombrie, de la ora 11.30.\n\nPornește la drum un nou sezon în Liga Națională de Baschet Feminin Getica 95! Campioana României, CSM Constanța joacă primul meci pe teren propriu, cu CS Universitar Brașov, și nu ia în calcul decât victoria! Fetele antrenate de Alexandru Olteanu, Alina Șerban și Volha Tămîrgeanu vin după un succes în Europa, în grupele FIBA EuroCup, și sunt hotărâte să le ofere o nouă victorie fanilor, în Sala Sporturilor, unde mizează pe tribune pline! Sâmbătă, 12 octombrie, de la ora 16.00! Meciul va fi transmis în direct pe youtube-ul FRB TV.\n\nCSM Constanța joacă în deplasare cu CSA Steaua București, în etapa a 4-a din Liga Națională de Baschet Masculin Getica 95. Baschetbaliștii constănțeni vor să întrerupă seria nefastă din ultimele două săptămâni și să câștige pe terenul militarilor. Duminică, 13 octombrie, de la ora 19.00, în Sala Sporturilor „Mihai Viteazu” din București! Meciul va fi transmis în direct de Digi Sport 4.\n\nVictorioasă în primul meci din Grupa F, 95-85 pe terenul vicecampioanei Finlandei, Peli Karhut, CSM Constanța vrea să continue seria succeselor în FIBA EuroCup Women! Pentru baschetbalistele de la malul mării, meciul de sâmbătă cu brașovencele din etapa inaugurală a Ligii Naționale, poate fi un test util pe teren propriu înainte de mult așteptatul duel cu vicecampioana Germaniei, Rutronik Stars Keltern! Campioanele României cheamă fanii la Sala Sporturilor! Miercuri, 16 octombrie, de la ora 20.00.\n\nBaschetbaliștii CSM Constanța continuă campania europeană și susțin primul meci în deplasare din FIBA Europe Cup. După ce a cedat acasă, 70-88 cu vicecampiona Belgiei, Windrose Giants Antwerp, CSM Constanța o înfruntă pe campioana Elveției, Fribourg Olympic, pe terenul acesteia! Și echipa din Țara Cantoanelor a pierdut în prima etapă a Grupei C, 75-90 în fief-ul francezilor de la Cholet Basket, iar misiunea băieților antrenați de Dan Fleșeriu și Octavian Boian se anunță extrem de dificilă. Meciul se joacă marți, 15 octombrie, de la ora 19.00, în SITE Sportif Saint-Leonard din Fribourg și va fi în direct pe canalul de youtube al FIBA.\n\nCSM Constanța începe Campionatul Național de Baschet Feminin U18 și joacă primul meci în Capitală. Fetele antrenate de Alina Șerban și Andreea Dragoș debutează în compania celor de la ACS Dan Dacian București. Duminică, 13 octombrie, de la ora 13.00, în Sala Colegiului Național Iulia Hașdeu.\n\nEchipa de baschet masculin U16 CSM Constanța joacă, în deplasare, în etapa a doua a Campionatului Național. Băieții antrenați de Bogdan Ivanovici și Norbert Kovasch îi înfruntă pe cei de la ASBC Fan Baschet Otopeni. Duminică, 13 octombrie, de la ora 12.00, în Sala Sporturilor Otopeni.\n\nElena Zaharia luptă pentru medalii la Campionatele Europene Individuale de Seniori de tenis de masă! Sportiva clubului constănțean este prezentă, alături de cei mai valoroși jucători ai României, la competiția ce se desfășoară, în perioada 13-21 octombrie, în orașul austriac Linz. Vicecampionă mondială și campioană europeană de tineret, Elena își va măsura forțele cu cele mai experimentate jucătoare de pe continent.",
        "label": "Dobrogea"
    },
    {
        "title": "Informare RAJA - Trafic restricționat pe bulevardul Mamaia și pe străzile Unirii și Ion Rațiu din municipiul Constanța",
        "text": "Lucrările de modernizare a infrastructurii de apă și canalizare finanțate prin Programul Operațional Infrastructură Mare (POIM), în valoare de aproximativ 700 milioane euro, sunt pe ultima sută de metri. În cadrul proiectului, în municipiul Constanța au fost prevăzute 18 contracte de lucrări, însumând peste 652 milioane lei.\n\nInvestițiile, care vizează extinderea și modernizarea infrastructurii de apă și apă uzată, vor avea ca finalitate peste 76 km de rețele noi de apă și de canalizare, pe 264 de străzi din municipiu. Acest proiect reprezintă o etapă importantă în modernizarea infrastructurii de apă și canalizare a municipiului Constanța, susținând dezvoltarea urbană. Prin înlocuirea și extinderea rețelelor răspundem nevoilor populației pentru servicii de înaltă calitate, în conformitate cu standardele europene în domeniu.\n\nPrintre contractele derulate la nivelul municipiului se numără și Contractul de lucrări CL 1 – „Rețele de apă și canalizare în zona centrală a municipiului Constanța”, care a intrat în ultima etapă. Pentru finalizare, mai sunt necesare intervenții în vederea reabilitării rețelelor pe anumite tronsoane de pe bulevardul Mamaia, dar și de pe străzile Unirii și Ion Rațiu.\n\nÎn acest sens, echipele constructorului vor acționa în următoarele locații, unde traficul rutier va fi restricționat pe anumite porțiuni:\n\nConducta existentă, cu diametrul de 250 mm, va fi înlocuită cu o conductă nouă, de 500 mm ce va permite preluarea unui debit mai mare de apă uzată, adaptat cerințelor de dezvoltare urbană. Totodată, vor fi construite 12 cămine de racord, 12 branșamente și 3 cămine de vizitare.\n\nPe durata lucrărilor, o bandă de circulație de pe strada Unirii, între străzile Prelungirea Unirii – Gheorghe Economu, va fi blocată, traficul defășurându-se pe un singur fir.\n\nConducta existentă, cu diametrul de 80 mm, va fi înlocuită cu una nouă, de 110 mm, pe o lungime de 310 metri, prin săpătură deschisă. Vor mai fi realizate 23 de cămine de branșament, 46 de branșamente și 2 cămine de vane.\n\nSe va bloca sensul de mers dinspre bulevardul Mamaia către strada Unirii de pe strada Ion Rațiu, recomandându-se participanților la trafic utilizarea rutelor alternative.\n\nPe o lungime de 750 de metri, conductele existente, cu diametrul de 250 mm, vor fi înlocuite cu altele de 315 mm și 400 mm, pentru a face față unui debit mai mare de apă uzată. În același timp, vor fi executate 5 cămine de racord, 30 de branșamente și 11 cămine de vizitare.\n\nAstfel, primele două benzi de circulație de pe bulevardul Mamaia,pe sensul de mers dinspre Delfinariu spre Spitalul Militarvor fi blocate.Până la finalizarea lucrărilor circulația rutieră spre zona Centrală se va desfășura pe o singură bandă.\n\nCa și până acum, reprezentanții RAJA S.A. vor supraveghea îndeaproape desfășurarea lucrărilor pentru a asigura respectarea termenelor stabilite și pentru a minimiza disconfortul resimțit de locuitorii municipiului Constanța. În acest scop, vor fi luate măsuri pentru îndepărtarea pământului excavat și eliminarea prafului generat de intervenții.\n\nZona lucrărilor va fi împrejmuită și semnalizată corespunzător, iar pentru a facilita traficul, a fost implicată și Poliția Locală. Ne cerem scuze participanților la trafic pentru inconvenientele create și îi asigurăm că echipele de construcție depun toate eforturile pentru a reduce durata intervențiilor, astfel încât circulația să fie reluată în cel mai scurt timp și în cele mai bune condiții. Reamintim că aceste investiții sunt vitale pentru creșterea siguranței și eficienței sistemului de alimentare cu apă, reducerea pierderilor și asigurarea continuității serviciilor.\n\nDecizia de a demara lucrările în această perioadă este strâns legată de traficul auto, care în perioada sezonului estival are o valoare maximală în zona lucrărilor. În acest context, se vor lua toate măsurile ca la startul sezonului estival, zonele să fie deja asfaltate și marcate corespunzător.",
        "label": "Dobrogea"
    },
    {
        "title": "Micii agricultori tulceni, premiați de Consiliul Județean Tulcea",
        "text": "Administratorul public al județului Tulcea, Dumitru Mergeani, a participat, astăzi, începând cu ora 11.00, la sala „Dobrogea“ a Consiliului Județean Tulcea, la festivitatea de premiere a celor mai talentați copii înscriși în concursul „Micul Agricultor“, ajuns la a patra ediție.\n\nCompetiția online lansată de Consiliul Județean Tulcea și-a propus să marcheze Ziua Recoltei și să invite tinerii tulceni să se implice în activități agricole.\n\n„Este a patra ediție a acestei competiții și mă bucur să văd că, în acest an, au participat concurenți de vârste atât de fragede: pe lista premianților avem copii între 7 și 11 ani. Așa cum le spun tuturor concurenților la competițiile noastre, chiar dacă cineva primește Marele premiu, iar alții primesc premii speciale, pentru noi sunteți cu toții câștigători pentru că efortul vostru ne demonstrează că vă implicați în acest tip de concursuri și că aveți parte de întreaga susținere a familiei“, a declarat, în cadrul evenimentului, administratorul public al județului Tulcea, Dumitru Mergeani.",
        "label": "Dobrogea"
    },
    {
        "title": "De ce turismul e condus de partide și nu de profesioniști? Suntem ca pe vremea lui Ceaușescu - Observația unui investitor de pe litoral",
        "text": "La o conferință de presă organizată de OMD Mamaia-Constanța, prim-vicepreședintele organizației, Nicolae Bucovală, a criticat dur modul în care este condus turismul românesc. El a evidențiat lipsa de specialiști din fruntea Ministerului Turismului. Bucovală a spus că în ultimii 30 de ani acest domeniu nu a avut niciun conducător care să provină din turism și că adevărații specialiști nu au loc de oamenii din partide.\n\n\n\n👉„Eu sunt în turism de aproape 30 de ani. N-am văzut un ministru al turismului cu experiență în turism. Ba are service auto, ba a lucrat în agricultură. Ba, nu știu ce. Dar din toată gașca asta, între ghilimele, de oameni, specialiști în turism, cu școli făcute peste tot între Europa, niciunul nu se apropie acolo. De ce? Pentru că nu sunt membri de partid! Scuzați-mă, suntem pe vremea lui Ceaușescu?”\n\nAceastă declarație a ridicat un semn de întrebare important – câți dintre miniștrii turismului au fost cu adevărat specialiști în domeniu? Am vrut să vedem cât de exactă este opinia lui Bucovală și am făcut o listă cu foștii miniștri sau șefi de agenție (în funcție de forma de organizare a turismului de-a lungul anilor).\n\n🔹 Cine a condus turismul românesc? O analiză a celor mai importanți miniștri ai turismului din ultimii 30 de ani ne arată că Bucovală nu este departe de adevăr. Majoritatea covârșitoare a celor care au ocupat această funcție au provenit din alte domenii. De fapt, există o singură excepție de la regulă.\n\n📌 Dan Matei Agathon – Facultatea de Finanțe-Contabilitate din cadrul Academiei de Studii Economice din București\n\n📌 Maria Grapini – Institutul Politehnic „Gheorghe Asachi” din Iași, Facultatea de Textile. A activat în industria textilă\n\nConcluzie: Dintre acești miniștri, niciunul nu are o experiență notabilă în industria turismului. Există o singură excepție și ea vine de la Constanța.\n\n\n\n🔷 Excepția – Anca Nedea, născută la Constanța, are o carieră de peste 20 de ani în industria hotelieră și turistică.\n\n🔺Studii internaționale: a absolvit cursuri la Institutul Regal de Management al Ospitalității din Lausanne, Elveția, fiind șefă de promoție.\n\n\n\n🎯 Ce înceamnă pentru turism un ministru fără experiență?\n\nUn ministru cu zero experiență în turism poate lua decizii care nu țín cont de nevoile reale ale industriei, iar politicile publice nu sunt întotdeauna adaptate cerințelor pieței.\n\n\n\n🔻Este cazul să cerem ca turismul românesc să fie condus de specialiști? \n\n🔻Este normal ca o persoană fără experiență să conducă o industrie care aduce miliarde de euro economiei românești?\n\n📢Vă invităm să vă exprimați opiniile în comentarii! Credeți că în fruntea turismului românesc ar trebui să fie un specialist sau este mai importantă experiența politică?",
        "label": "Dobrogea"
    },
    {
        "title": "Pasajul rutier suprateran de la intersecția bulevardelor Tomis și Aurel Vlaicu va fi construit cu bani europeni",
        "text": "”Pasajul Rutier suprateran de la intersecția Bulevardului Tomis cu Bulevardul Aurel Vlaicu urmează să fie finanțat din fonduri europene nerambursabile FĂRĂ NICIO CONTRIBUȚIE FINANCIARĂ din partea municipiului Constanța!\n\nAstăzi am avut o întâlnire de lucru foarte bună la sediul CNAIR (Compania Națională de Administrare a Infrastructurii Rutiere) cu domnul director general Cristian Pistol, cu scopul de a stabili concret următorii pași pentru ca proiectul să se realizeze.\n\nProiectul contribuie la fluidizarea traficului auto și la creșterea gradului de siguranță rutieră în zona de nord a municipiului Constanța ( pe relația cu Tomis Plus, Palazul Mare, orasul Ovidiu, dar și cu stațiunea Mamaia) precum și la îmbunătățirea mediului urban din zonă.",
        "label": "Dobrogea"
    },
    {
        "title": "Atenție, se oprește apa în localitățile Agigea, Lazu și Eforie Nord",
        "text": "Se oprește apa în localitățile Agigea, Lazu și Eforie Nord, deoarece la nivelul sistemului de distribuție apă potabilă din județul Constanța se vor executa lucrări de racordare a noilor conducte la rețeaua existentă în localitățile Lazu, Agigea, Techirghiol și Eforie Nord. Pentru realizarea acestor operațiuni, RAJA S.A. va întrerupe furnizarea apei potabile timp de 38 de ore, în perioada 14 mai 2024, ora 00.00 – 15 mai 2024, ora 14.00.\n\nVor fi afectați de lipsa apei consumatorii din localitățile Lazu, Agigea și Eforie Nord.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).\n\nÎn vederea reducerii timpului de execuție a intervenției, ținând cont de complexitatea lucrărilor, echipele RAJA au demarat în urmă cu peste două săptămâni activitățile pregătitoare, astfel încât totul să se desfășoare în timp operativ.",
        "label": "Dobrogea"
    },
    {
        "title": "USR: ”Chițac vrea să secretizeze activitatea Comisiei Tehnice de Urbanism. Undă verde PUZ-urilor și PUD-urilor dubioase”",
        "text": "”Primarul Vergil Chițac dă o nouă lovitură transparenței decizionale și actului administrativ. După ce, vreme de patru ani, a interzis accesul fizic al cetățenilor, consilierilor și presei în cadrul ședințelor de Consiliu Local, organizându-le doar în format online, de data aceasta primarul PNL duce dictatura administrativă la un alt nivel și vrea să se asigure că niciun constănțean nu va mai ști ce se întâmplă în primăria pe care o conduce.\n\nÎntr-un proiect de hotărâre ce va fi supus votului în ședința de Consiliu Local de vineri, 31 ianuarie, Chițac propune desființarea Comisiei de Estetică Urbană și eliminarea dreptului consilierilor locali de a fi prezenți la ședințele lunare ale Comisiei Tehnice de Urbanism . Mai mult, Vergil Chițac vrea să anuleze obligativitatea ca ședințele acestei comisii să fie transmise live pe internet , precum și publicarea pe site-ul Primăriei Constanța a punctelor de vedere exprimate de membrii comisiei.\n\nPrin secretizarea activității uneia dintre cele mai importante comisii din cadrul Primăriei, primarul Vergil Chițac închide ușa în nas tuturor constănțenilor care sunt preocupați de soarta urbanistică a orașului.”, transmite USR Constanța.\n\nCătălin Iacob , consilier local USR Constanța:\n\n ”Nu există niciun motiv întemeiat sau o justificare plauzibilă pentru luarea unor astfel de măsuri, decât aceea că primarul Vergil Chițac nu vrea să mai fie deranjat de constănțeni, de opinia publică.\n\nCeea ce vrea să facă primarul Chițac este fără precedent în istoria administrativă a Constanței și, practic, reprezintă o undă verde dată combinațiilor imobiliare și aprobării unor planuri urbanistice zonale (PUZ) și de detaliu (PUD) dubioase.\n\nÎncă din anul 2020, eu și colegii mei am depus amendamente pentru transparentizarea activităților comisiilor și am muncit pentru a deschide administrația către cetățeni. Acum, această majoritate face fix invers. Constanța riscă să devină din nou scena unor decizii luate în interes restrâns, departe de ochii publicului. Orașul aparține oamenilor, nu unui grup aflat vremelnic la putere.”\n\nGrupul consilierilor USR Constanța va depune amendamente pentru modificarea proiectului inițiat de primarul Vergil Chițac. Sperăm că și consilierii celorlalte formațiuni politice vor înțelege gravitatea acestui proiect și vor vota în consecință.",
        "label": "Dobrogea"
    },
    {
        "title": "Problema alimentării cu apă este prioritară pentru Primăria Ciucurova",
        "text": "În ultimele săptămâni, locuitorii din Comuna Ciucurova s-au confruntat cu lipsa apei potabile. Problema alimentării cu apă este prioritară pentru actuala administrație, care de doi ani caută soluții pentru rezolvarea ei. Contrar unor zvonuri apărute în mediul online, problema nu se datorează lucrărilor efectuate anul trecut, ci secării puțurilor vechi. Încă din anul 2022 au fost demarate demersuri pentru rectificarea situației, proiectul dedicat identificării și dării în folosință a noi surse de apă fiind în stadiul licitației pentru atribuirea contractului.\n\nRând pe rând, puțurile forate în urmă cu mai mulți ani au secat sau au ajuns în situația de a da un debit nesatisfăcător. Puțul aflat la intrarea în sat a secat complet, iar un altul, forat în urmă cu circa 8 ani, are importante scăderi de debit. Motivul principal este seceta – conform celui mai recent buletin ANM județul Tulcea fiind afectat de „secetă pedologică puternică”, alături de alte zone din sudul Moldovei și zona subcarpatică.\n\nContrar zvonurilor, puțul forat anul trecut dă în continuare un debit de apă optim – dar nu poate asigura (de unul singur) necesarul de apă al comunei. Contactați telefonic, reprezentanții primăriei Ciucurova ne-au declarat că se lucrează la adâncirea puțului vechi, iar în cursul zilei de 29 mai s-a efectuat o lucrare de deznisipare a acestuia, iar debitul ar trebui să crească având în vedere ploile din ultima perioadă.\n\nPe termen lung, însă, singura soluție este darea în exploatare a noi surse de apă. Pentru aceasta, Primăria Ciucurova are depuse o serie de proiecte, care să deservească atât Ciucurova, cât și satul Fântâna Mare. Deși acestea sunt lucrări complexe, ce impun o serie de bariere birocratice, ele au avansat, astfel încât acum se află în faza licitației pentru atribuirea contractului de lucrări.",
        "label": "Dobrogea"
    },
    {
        "title": "Comandament pentru Situații de Urgență - situație ploi ora 14:00 - raportare RAJA",
        "text": "Până la remedierea completă a situației create de efectele ploilor torențiale, care în unele zone au atins prin acumulare pragul critic de peste 200 l/mp, echipele de intervenție RAJA sunt mobilizate pe teren în zonele cu sensibilitate crescută și răspund cu promptitudine la toate solicitările primite iar în acest moment, toate situațiile sunt în curs de rezolvare.\n\nEchipele furnizorului de energie au reușit să realimenteze cu tensiune aproape toate sursele/stațiile ce asigură debitul de apă necesar pentru județul Constanța și imediat echipele RAJA au repus în funcțiune sistemul și s-a reluat furnizarea apei potabile în localitățile Cotu Văii, Negru Vodă, Pecineaga și Vânători. În continuare nu se poate asigura alimentarea cu apă în localitățile Dulcești și Amzacea din județul Constanța.",
        "label": "Dobrogea"
    },
    {
        "title": "RAJA anunță lucrări de mentenanță la nivelul sistemului de alimentare cu apă din localitatea Amzacea",
        "text": "Pentru realizarea operațiunilor periodice de întreținere și de igienizare a rezervorului destinat înmagazinării apei potabile din satul Amzacea (comuna Amzacea), județul Constanța, echipele RAJA sistează furnizarea de apă potabilă, astăzi – 09 septembrie 2024, în intervalul orar 13.00 – 18.00.\n\nMarți – 10 septembrie 2024, se vor executa lucrări de spălare a rețelei de distribuție a apei potabile. Acțiunea face parte din programul de mentenanță preventivă și urmărește asigurarea calității apei distribuite consumatorilor.\n\nÎn cadrul acestor activități, se vor executa operațiuni de golire sub presiune a rețelelor, motiv pentru care, pentru perioade scurte de timp, apa va prezenta modificări ai parametrilor de calitate, în ceea ce privește turbiditatea și culoarea.\n\nÎn acest context, rugăm toți abonații să nu consume apă de la robinete marți – 10 septembrie 2024, în intervalul orar 08.00 – 20.00. Apa va putea fi folosită numai pentru spălat și în alte scopuri menajere sau casnice.",
        "label": "Dobrogea"
    },
    {
        "title": "Avarie RAJA - Cartierul Coiciu, fără apă",
        "text": "În intervalul orar 09.40 – 13.00, se sistează furnizarea apei potabile consumatorilor din cartierul Coiciu. Echipele RAJA intervin astăzi – 09 iulie 2024, pentru remedierea unei avarii survenite pe conducta de alimentare cu apă, cu diametrul de 100 mm, de la intersecția străzilor Merișor cu Izvor din mun. Constanța.",
        "label": "Dobrogea"
    },
    {
        "title": "Informare RAJA - Se oprește apa în localitatea Eforie Nord",
        "text": "La nivelul sistemului de distribuție apă potabilă din localitatea Eforie Nord, județul Constanța, se vor executa lucrări de racordare a noilor conducte la rețeaua existentă. Pentru realizarea acestor operațiuni, RAJA S.A. va întrerupe furnizarea apei potabile consumatorilor din localitatea Eforie Nord, de marți – 19 martie 2024, ora 22.00, până miercuri – 20 martie 2024, ora 23.30.\n\nÎn aceeași perioadă, în Cartierul Moara din localitatea Agigea, se va furniza apă cu presiune scăzută, în unele zone, în funcție de topografia rețelei de apă, putându-se înregistra lipsa acesteia la robinete.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Avarie RAJA - Lipsă apă în mai multe zone din Constanța",
        "text": "În cursul zilei de astăzi – 06 septembrie 2024, s-a înregistrat o avarie la conducta de alimentare cu apă, cu diametrul de 600 mm, de la intersecția străzilor Meșterul Manole cu Pandurului, din municipiul Constanța.\n\nPentru executarea lucrărilor de reparații, echipele RAJA întrerup furnizarea apei potabile în intervalul orar 17,30 – 24.00.\n\nÎn această perioadă, nu vor avea apă consumatorii din cartierele Km 4-5, Km 5, Veterani, Poarta 6, Anda, Viile Noi și zona comercială Constanța Sud.",
        "label": "Dobrogea"
    },
    {
        "title": "Eroii marinari tulceni, comemorați de Ziua Recunoștinței",
        "text": "La Cimitirul Eroilor din municipiul Tulcea s-a desfăşurat miercuri, 14 august, o ceremonie militară şi religioasă, organizată de Garnizoana Tulcea pentru a marca Ziua Recunoștinței, întipărită în memoria colectivă ca Ziua Eroilor Marinari.\n\nUn sobor de preoți, condus de Preasfințitul Visarion, Episcopul Tulcii, a oficiat slujba de pomenire a marinarilor căzuți în luptele pentru apărarea patriei.\n\nPrezent la eveniment, Eduard Lucian Simion, consilierul preşedintelui Consiliului Judeţean Tulcea, Horia Teodorescu, a subliniat importanţa evenimentului: „Evenimentul de astăzi, pentru care ne-am reunit cu deferență la Cimitirul Eroilor, de Ziua Recunoștinței, ne oferă prilejul de a onora marinarii tulceni, adresându-le mulțumiri pentru profesionalismul, dăruirea și sacrificiul de care dau dovadă în activitatea pe care o desfășoară zi de zi, dar nu trebuie să uităm de înaintașii nostri, eroii marinari, ale căror nume sunt scrise cu litere de aur în cartea gloriei noastre naționale.\n\nMoștenirea pe care ne-au lăsat-o este una bogată: curajul de a-ți depăși limitele, spiritul de echipă și devotamentul față de țară. Aceste valori sunt fundamentale pentru identitatea noastră națională și trebuie transmise din generație în generație, mai ales la ora actuală, într-un climat geopolitic deosebit de sensibil la nivel european și nu numai, când trebuie să facem eforturi pentru a apăra și păstra viu spiritul identităţii și securității naţionale.\n\nVă mulțumim, dragi eroi marinari, pentru tot ceea ce ați făcut și continuați să faceţi şi să vă asigur că întreaga societate apreciază la justa valoare eforturile pe care le depuneți zi de zi pentru bunul mers al lucrurilor în societatea românească. Mulțumesc și mă înclin cu respect!”\n\nAlocuțiunile oficialilor prezenți au fost urmate de depunerea coroanelor la osuar și o frumoasă paradă militară.",
        "label": "Dobrogea"
    },
    {
        "title": "Ana-Maria Vătămanu, schimbată de la conducerea ADDJC. Liberalii nu se mai opun",
        "text": "Președintele CJ Constanța, Florin Mitroi, a anunța astăzi că Ana-Maria Vătămanu va pleca de la conducerea ADDJC, asociație înființată de către Mihai Lupu.\n\nSchimbarea Anei-Maria Vătămanu de la conducerea ADDJC este un pas important în mandatul lui Florin Mitroi, dacă ținem cont de faptul că și Mihai Lupu a încercat să o destituie, dar consilierii PNL s-au opus de fiecare dată.\n\nAstăzi, însă, în mod surprinzător, niciun liberal nu comentează decizia lui Mitroi.",
        "label": "Dobrogea"
    },
    {
        "title": "Sulina, destinație preferată de turiști în Delta Dunării",
        "text": "Sulina, situată între Dunăre și Marea Neagră, continuă să fie una dintre destinațiile de top pentru turiștii care vizitează Delta Dunării. Poziția sa geografică privilegiată atrage iubitorii de natură, pescuit și plajă, dar și pe cei pasionați de fotografie. În plus, această zonă a Deltei, fiind o rezervație a Biosferei, oferă vizitatorilor peisaje unice și o atmosferă autentică de liniște și relaxare.\n\nPensiunea Perla Sulina este una din locațiile din Sulina care a menținut și în acest an un grad de ocupare de 100% în lunile de vârf, iulie și august. Corina Davidov, reprezentantul pensiunii, a explicat că acest lucru se datorează atractivității naturale a zonei și diversității activităților pe care le oferă. „După 15 iunie, când începe vacanța, familiile cu copii vin în număr mare. Plaja sălbatică din Sulina este foarte apreciată pentru nisipul fin și atmosfera sa neaglomerată”, a declarat Davidov.\n\nÎn afara sezonului de vară, pensiunea continuă să fie o alegere populară. Lunile mai, iunie și septembrie au înregistrat un grad de ocupare între 60% și 80%, ceea ce demonstrează că interesul pentru Sulina rămâne ridicat chiar și în perioadele mai puțin aglomerate.\n\nPe măsură ce toamna se instalează, temperaturile plăcute din Sulina aduc un alt tip de turiști – pescarii și cei în căutare de liniște. „Când începe școala, familiile cu copii se retrag, iar în locul lor vin pescarii și iubitorii de natură. Oferim reduceri de 40% pentru cazări în lunile octombrie și noiembrie, o perioadă ideală pentru cei care apreciază natura în culorile ei de toamnă”, a adăugat Corina Davidov.\n\nPensiunea oferă o gamă variată de pachete turistice, care includ cazare cu mic dejun sau toate mesele incluse, excursii pe canalele Deltei și transport naval pe ruta Tulcea-Sulina. „Tarifele noastre pornesc de la 230 lei pe cameră. Deși am fost nevoiți să creștem prețurile cu 10% din cauza majorării costurilor, ne bucurăm că am reușit să păstrăm evenimentele cu muzică live de calitate, o tradiție la Perla Sulina.”\n\nDeși vara atrage familii și iubitori de plajă, toamna transformă Sulina într-o destinație ideală pentru pasionații de pescuit și fotografie. Pensiunea se umple de pescari, iar liniștea oferită de această perioadă face locuitorii și oaspeții să se bucure de peisaje unice. „Toamna este specială la Sulina. Oaspeții noștri devin adevărați iubitori de natură, profitând de liniștea Deltei și de activitățile în aer liber.”\n\nCorina Davidov subliniază și faptul că Sulina rămâne o destinație de vizitat pe tot parcursul anului. „Sulina are turiști 12 luni pe an. Fiecare zi oferă ceva diferit. Soarele răsare din Marea Neagră și apune în Dunăre, creând un spectacol natural unic. Chiar și iarna, turiștii vin să vadă frumusețea locului, în ciuda vântului puternic.”\n\nÎn ciuda provocărilor economice, pensiunea Perla Sulina reușește să păstreze calitatea serviciilor oferite și să fidelizeze un număr considerabil de turiști. Aproximativ 40% dintre aceștia revin anual, ceea ce demonstrează că experiența oferită este una memorabilă.\n\nUn alt aspect care atrage turiștii la Perla Sulina este atmosfera relaxantă și evenimentele organizate. „Avem terasă cu muzică live de calitate, iar evenimentele noastre sunt apreciate atât de turiști, cât și de localnici. Chitara live este un element special al verii, iar toamna aduce o liniște plăcută, perfectă pentru cei care caută pace și natură,” a mai spus Corina Davidov.\n\nPensiunea rămâne deschisă până la 31 decembrie, oferind o ultimă escapadă pentru cei care doresc să petreacă sărbătorile departe de agitația urbană. „Îi așteptăm pe toți până la Revelion, după care ne reluăm activitatea pe 2 ianuarie. Sulina este o destinație minunată și iarna. Turiștii vin să vadă frumusețea Deltei chiar și în această perioadă,” a concluzionat Davidov.\n\nSulina nu încetează să își surprindă vizitatorii, fie că este vară sau iarnă, oferind o experiență autentică în inima Deltei Dunării.",
        "label": "Dobrogea"
    },
    {
        "title": "Primăria Municipiului Constanța - Surprize de Crăciun pentru școlari și preșcolari",
        "text": "Primăria Municipiului Constanța continuă și anul acesta tradiția și oferă cadouri de sărbători pentru copilașii din oraș.\n\nVorbim despre peste 32 de mii de cutii cu dulciuri, cărți de colorat și de lectură specifică vârstei, care vor ajunge în perioada următoare la toți școlarii și preșcolarii din municipiul Constanța.\n\nCutiile conțin și cartoline ce au inscripționate coduri de acces pentru cărți audio pe site-ul www.constanta-citeste.ro, dar și kit-uri pentru globuri de Craciun pe care copiii le pot confecționa singuri.\n\nÎn ultimii ani, toți școlarii și preșcolarii din oraș au primit din partea Primăriei Municipiului Constanța cadouri de Crăciun dar și ghiozdane pline cu rechizite, cărți și caiete.",
        "label": "Dobrogea"
    },
    {
        "title": "Trei ecrane LED de informare, montate în orașul Cernavodă",
        "text": "Administrația Publica Locală a orașului Cernavodă a achiziționat trei ecrane LED de informare prin intermediul cărora se dorește comunicarea și mediatizarea informațiilor de interes public către cetățenii orașului într-un mod cat mai rapid și inovativ. De altfel, administrația din Cernavodă este cunoscută prin faptul că relaționează constant cu locuitorii, informându-i mereu la timp despre toate aspectele vieții sociale, culturale și economice ale orașului.\n\nLa mijlocul lunii februarie, prestatorul a început montarea acestora pe stâlpii metalici de susținere în cele trei locații, respectiv: strada 9 Mai (Market Foisor), str. Medgidiei ( sens giratoriu Stadion Ideal) și str. Salciei.\n\n„Cele trei panouri de informare reprezintă un nou mijloc de a partaja constant anunțuri, comunicate si informări zilnice despre activitățile întreprinse de Administrația Publică Locală”, transmit reprezentanții primăriei.\n\nDupă finalizarea montajului urmează conectarea ecranelor la energie electrică, la internet, conectarea la server și ulterior punerea în funcțiune prin mediatizarea informațiilor menționate.\n\nValoarea totală a achiziției este de 311.280 lei, bani de la bugetul local.",
        "label": "Dobrogea"
    },
    {
        "title": "Echipa OMD MAMAIA CONSTANȚA în drum spre Polonia. A doua participare Târgul Internaţional de Turism de la Varşovia (TT Warsaw – International Tourism Fair)",
        "text": "Creșterea vizibilității stațiunii Mamaia și a orașului Constanța ca destinații turistice, dar și a numărului de turiști polonezi, prin încheierea de parteneriate cu cei mai importanți tour operatori din industrie. Acestea sunt cele mai importante obiective pe care Organizația de Management al Destinației Mamaia Constanța le-a stabilit o dată cu a doua participare la Târgul Internațional de Turism de la Varșovia – TT Warsaw International Tourism Fair din acest an. Evenimentul se desfășoară în perioada 29 noiembrie – 1 decembrie 2024 și reunește câteva sute de expozanți din întreaga lume.\n\n“După târgurile de turism din Italia și Marea Britanie, a venit rândul Poloniei. Am încheiat prima participare din acest an la ITTF Varșovia, unde reprezentanții Polish Chamber of Tourism ne-au primit foarte bine și am discutat cu câțiva tour-operatori cheie din industrie. Anul trecut am participat pentru prima oară la Târgul Internațional de Turism de la Varșovia – TT Warsaw International Tourism Fair, unde ne-am întâlnit cu foarte mulți turiști polonezi. De altfel, fiind un eveniment deschis publicului larg și întâlnirilor de tip B2C este o ocazie excelentă pentru noi să aflăm ce își doresc turiștii polonezi în materie de vacanțe, prin întâlnirile directe cu cei care ne vor vizita standul”, a declarat George Măndilă, Președinte Organizația de Management al Destinației Mamaia Constanța.\n\nEchipa Organizației de Management al Destinației Mamaia Constanța care va fi prezentă la târgul de turism de la Varșovia din acest an este formată din: Sebastian Puznava – Vicepreședinte OMD Mamaia Constanța, Oana Silviana Crăciun – Specialist comunicare & relații publice, Alessandra Frunteș – specialist marketing și Alexandru Constantin – fotograf.\n\n“Importante vor fi întâlnirile cu tour operatorii internaționali, dar și promovarea unor pachete turistice atractive adaptate turiștilor polonezi. Destinația noastră oferă experiențe autentice și memorabile, stațiunea Mamaia are foarte multe de oferit în materie de servicii turistice – de la hotelurile de 3 stele la cele de 5 stele, tarifele sunt adaptate în funcție de preferințe, atât pentru cei care caută relaxarea, cât și pentru cei aflați în căutarea distracției sau a unui loc liniștit, unde să-și petreacă vacanța de vară alături de copii”, susține Sebastian Puznava – Vicepeședinte Organizația de Management al Destinației Mamaia Constanța.\n\nÎnainte de deschiderea oficială a Târgului Internaţional de Turism de la Varşovia (TT Warsaw – International Tourism Fair), Ministerul Economiei, Antreprenoriatului și Turismului (MEAT) a demarat o campanie de promovare outdoor a României, care se desfășoară în perioada 16.11 – 15.12.2024, în orașele Varșovia și Cracovia din Polonia. Obiectivul campaniei este de a crește vizibilitatea României ca destinație turistică și de a genera interes din partea turiștilor polonezi.\n\nCampania de promovare se va desfășura timp de 30 de zile și va include un mesh în cadrul Aeroportului din Cracovia, peste 1800 de ecrane digitale în tramvaiele și autobuzele din Varșovia, dar și postere cu autocolant. Ecranele digitale vor scoate în evidență destinații de vacanță din România în principalele gări din Varșovia, dar și în zonele emblematice aglomerate din oraș.\n\nÎnființată în primăvara anului trecut, OMD Mamaia Constanța își propune să deruleze o campanie amplă, care să schimbe percepția românilor asupra experienței de vacanță pe care destinația Mamaia Constanța o poate oferi pentru toate segmentele turismului de la Marea Neagră.",
        "label": "Dobrogea"
    },
    {
        "title": "Informare RAJA - Se oprește apa în localitatea Valu lui Traian",
        "text": "În vederea executării lucrării programate în comuna Valu lui Traian ”Lucrări de dezafectare conductă Dn 400 mm, turnare masive nod PN0 și PN5, întregire tronson dintre CV A22.1 și N80 – Str. Calea Dobrogei (DN3)”, RAJA S.A. va întrerupe furnizarea apei marți – 12 noiembrie 2024, în intervalul orar 08.00 – 14.00.\n\nÎn acest timp vor fi afectați de lipsa apei consumatorii din localitatea Valu lui Traian, cu excepția zonelor F și C.\n\nInvestiția face parte din cadrul ”Proiectului regional de dezvoltare a infrastructurii de apă și apă uzată în aria de operare a SC RAJA SA Constanța în perioada 2014 – 2020”, contractul de lucrări CL21: ” Rețele apă și canalizare Valu lui Traian”, derulat prin Programul Operațional Infrastructură Mare (POIM), în valoare de aproximativ 116 mil. lei.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Constanța",
        "text": "Miercuri – 11 decembrie 2024, echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă “ de la intersecția străzilor Avram Iancu cu București din municipiul Constanța.\n\nAstfel, în intervalul orar 09.30 – 13.00, se va sista furnizarea apei potabile, în zona delimitată de străzile: bd. 1 Decembrie 1918 – Prelungirea I.C. Brătianu – Avram Iancu – București – ale. Garofiței – bd. 1 Decembrie, cu punctul termic 24, precum și la Școala Gimnazială nr. 24 „Ion Jalea”.",
        "label": "Dobrogea"
    },
    {
        "title": "Avarie RAJA la intersecția străzilor Izvor cu Cerbului din municipiul Constanța",
        "text": "Conducta de alimentare cu apă, cu diametrul de 200 mm, de la intersecția străzilor Izvor cu Cerbului din municipiul Constanța a înregistrat o avarie, astăzi – 11 martie 2024. Pentru remedierea acesteia, echipele RAJA au fost nevoite să sisteze furnizarea apei potabile, în intervalul orar 08.30 – 17.00.\n\nSunt afectați de lipsa apei consumatorii de pe străzile Izvor, Soveja, Ștefăniță Vodă, Constantin Brâncuși, cei aflați în perimetrul delimitat de străzile Fulger – Soveja – Barbu Ștefănescu Delavrancea – Biruinței – Fulger, cu străzile adiacente, precum și cei arondați punctelor termice 169, 174, 175 și 178.",
        "label": "Dobrogea"
    },
    {
        "title": "Muzeele din Constanța, protejate prin pază umană și monitorizare video",
        "text": "Consiliul Județean Constanța a confirmat că toate secțiile și muzeele din județ beneficiază de pază umană și sisteme de supraveghere video pentru a proteja patrimoniul cultural. În prezent, nu există lucrări trimise peste graniță, iar bunurile culturale sunt în siguranță.\n\nLa Muzeul de Istorie Națională și Arheologie Constanța (MINAC), paza umană specializată este asigurată permanent la sediile principale, precum și la siturile istorice de importanță majoră: Mormântul Pictat, Histria, Capidava și Adamclisi. De asemenea, Muzeul din Hârșova beneficiază de pază pe timpul nopții.\n\nSistemele de supraveghere CCTV sunt deja instalate la sediul principal din Piața Ovidiu și la Mormântul Pictat, iar procesul de implementare continuă și pentru celelalte locații muzeale. În sediul principal, unde sunt expuse obiectele de patrimoniu și sunt depozitate artefactele, există sisteme de securitate suplimentare, inclusiv detectoare de mișcare și detectoare de geamuri sparte pentru protecția Tezaurului.\n\nExpozițiile sunt monitorizate zilnic de personal specializat, incluzând supraveghetoare muzeale și gestionari custode, iar accesul în zonele sensibile este restricționat și protejat cu grilaje metalice.\n\nMuzeul de Artă Populară din Constanța dispune, de asemenea, de pază umană și un sistem complet de alarmă și monitorizare video. Astfel, obiectele de artă tradițională sunt protejate corespunzător, iar riscul de incidente de securitate este minimizat.\n\nConsiliul Județean Constanța a subliniat că, în acest moment, nu există bunuri culturale scoase din țară. Toate artefactele și lucrările de artă sunt păstrate în siguranță în muzeele județene, sub protecția personalului specializat și a sistemelor moderne de securitate.\n\nImplementarea continuă a măsurilor de supraveghere și protecție reflectă angajamentul autorităților de a conserva patrimoniul cultural al județului și de a asigura siguranța operelor de artă și a artefactelor istorice de valoare inestimabilă.",
        "label": "Dobrogea"
    },
    {
        "title": "S-a încheiat expoziția studenților constănțeni TIME-LAPSE de la Lisabona",
        "text": "Expoziția studenților constănțeni a avut loc în perioada 18-29 noiembrie 2024 la Escola Superior de Educação de Lisboa. Time-Lapse: Memorie, post-memorie, practici artistice și comunitate este un proiect de cercetare în domeniul artelor vizuale, al cărui promotor este Facultatea de Pedagogia Artei, de la Institutul Politehnic din Lisabona și care se desfășoară în parteneriat cu alte instituții de profil din Portugalia, Spania și România.\n\nCoordonatorii acestui program pentru România sunt conf. univ. dr. Lelia Rus Pîrvan – Facultatea de Arte, Universitatea „Ovidius” Constanța și lector univ. dr. Silvia Stoica – Universitatea Națională de Arte din București.\n\nLucrările expuse fac parte dintr-un proiect de cercetare intitulat „Time-Lapse: Memory, Post-Memory, Artistic Practices and Community” (https://www.eselx.ipl.pt/eventos/exposicao-time-lapse), care propune crearea de obiecte și intervenții artistice, asumând conceptele de Timp, Memorie, Post-Memorie și Istorie ca piloni conceptuali. Prin practica din artele vizuale, aceste concepte sunt explorate, generând diferite perspective, discursuri, reprezentări și experiențe. Proiectul a cuprins diferite zone teritoriale din Portugalia, Spania și România.\n\nParticipanții sunt profesori și studenți de la Universitatea Națională de Arte București și Universitatea „Ovidius” Constanța, Facultatea de Arte, care au răspuns printr-o imagine realizată special pentru acest proiect, imagini ce au fost expuse sub forma unei instalații la Campusul Bemfica al Institutului Politehnic din Lisabona.\n\nProfesorii participanți la proiect sunt lect. univ. dr. Andrea Nagy și lect. univ. dr. Elena Scutaru de la Universitatea Națională de Arte București, precum și prof. univ. dr. Florin Stoiciu, conf. univ. dr. Sînziana Romanescu și lect. univ. dr. Venera Dincă, de la Universitatea „Ovidius” Constanța, Facultatea de Arte.\n\nStudenții constănțeni de la Universitatea „Ovidius” Constanța, Facultatea de Arte, care au participat la proiect sunt: Dirilen Zehra, Alexandra Vițelaru, Kristine Ispas Babagean, Sorin Florescu, Elena Cliniu, Ramona Brici, Alexandru Abaianitz, Casiana Petrovici, Cristina Popescu, Ramona Sărbușcă, Arina Ionescu, Andreea Iacob, Elena Enică Sîrbu, Andreea Necula, Ștefania Soare, Elena Buzărnescu, Andreea Bică, Irina Manu, Raluca Voicilă, Aurelia Neculai, Diana Darea, Bianca Martin, Gabriela Alexandru Zamfirescu, Alexia Fucigiu, Alessia Ștefan, Sabrina Pantelimon, Bianca Bârzoiu, Anca Ștefănoiu, Andreea Alexandru Păduraru, Cristiana Munteanu, Anamaria Encică, Ramona Popescu, Alexandra Păun și Florin Popescu.",
        "label": "Dobrogea"
    },
    {
        "title": "“West Side Christmas Market’’, organizat de UNTOLD Universe, se deschide oficial pe 28 noiembrie, fiind primul târg de Crăciun care se deschide în București",
        "text": "Distracția în Parcul Drumul Taberei din Sectorul 6 începe joi cu un concert Direcția 5 și un spectacol de artificii și continuă în weekend cu show-uri live susținute de Fuego, Irina Sârbu și Viorica Pintilie\n\n“West Side Christmas Market” readuce magia Crăciunului în Parcul Drumul Taberei din Sectorul 6 din București. Târgul de Crăciun organizat de UNTOLD UNIVERSE, în parteneriat cu Primăria Sectorului 6, este primul târg din București care își deschide porțile, joi, pe 28 noiembrie, începând cu ora 17:00. Ne așteaptă 30 de zile pline de farmec care vor aduce în Parcul Drumul Taberei din Sectorul 6, din București, strălucire, culoare, magie, savoare, emoție, distracție și sărbătoare. Evenimentul de deschidere include momente speciale precum: aprinderea luminilor festive, concert Direcția 5 și spectacol de artificii. Weekend-ul 29 noiembrie – 1 decembrie aduce show-uri live susținute de Fuego, Irina Sârbu și Viorica Pintilie și o mulțime de surprize pentru participanți. “West Side Christmas Market” va rămâne deschis până pe 27 decembrie.\n\nPentru al patrulea an consecutiv Parcul Drumul Taberei din sectorul 6 devine un tărâm de poveste, plin de magie – tărâmul “West Side Christmas Market”. Organizatorii, UNTOLD Universe, în parteneriat cu Primăria Sectorului 6, au pregătit o mulțime de surprize pentru cei care vor să trăiască emoția Crăciunului în cadrul târgului. Zeci de mii de beculețe, ornamente colorate, căsuțe de poveste, un brad unicat, perfect de pozat și postat pe Instagram, personaje de basm, arome îmbietoare de scorțișoară și vin fiert – de toate acestea vor avea parte toți cei care vor veni la evenimentul de deschidere de pe data de 28 noiembrie. Evenimentul de deschidere va cuprinde următoarele momente importante:\n\nTimp de 30 de zile, “West Side Christmas Market” promite experiențe de divertisment de neuitat, cu show-uri live susținute de cei mai îndrăgiți artiști români, seri magice de colinde, surprize pentru cei mici, preparate delicioase, activități captivante pentru întreaga familie și, bineînțeles, momentul mult așteptat: întâlnirea cu Moș Crăciun.\n\nSfârșitul săptămânii aduce o mulțime de motive de distracție în “West Side Christmas Market”. Cei mici se pot bucura de un patinoar generos de 600 de metri pătrați, de carusel sau de roata panoramică înaltă de 33 de metri. Ei vor putea vizita Căsuța Creatorilor sau pe cea a lui Moș Crăciun, se vor bucura de atelierele creative și activitățile distractive și vor putea experimenta drumul renilor spre casa lui Moș Crăciun din Laponia, cu ajutorul echipamentelor de realitate virtuală. Cei mai îndemânatici dintre copii, se pot înscrie la probe pentru a câștiga jucării de pluș gigantice cu tematică de Crăciun. Târgul West Side Christmas Market va fi deschis joi în intervalul 17:00 – 22:30, vineri între 14:00 – 22:30, iar sâmbătă și duminică în intervalul 11:00 – 22:30.\n\nÎn premieră anul acesta, organizatorii au pregătit și pentru cei mari un ponton spectaculos de 260 de metri pătrați, amenajat și încălzit unde participanții pot savura un vin fiert și se pot bucura de o priveliște extraordinară spre roata panoramică din târg. Distracția pe ponton va fi întreținută de un DJ, lucru care va îmbunătăți experiența de entertainment din cadrul târgului.\n\n90 de căsuțe cu bunătăți și cadouri îi așteaptă pe oaspeți la “West Side Christmas Market “\n\n“West Side Christmas Market” va oferi oaspeților și o experiență gastronomică deosebită, care va întruni savoarea preparatelor tradiționale românești, cu arome deosebite din alte bucătării ale lumii. Nu vor lipsi deserturile, vinul fiert și cadourile pregătite cu migală de artizani iscusiți. Anul acesta, numărul vendorilor este cel mai mare de până acum. 90 de producători de mâncare sau de obiecte artizanale vor putea fi regăsiți în căsuțele cu bunătăți.\n\nPentru a evita aglomerația și stresul căutării unui loc de parcare, organizatorii West Side Christmas Market recomandă folosirea mijloacelor de transport în comun pentru a ajunge la Târgul de Crăciun. Astfel, vizitatorii au la dispoziție:",
        "label": "Dobrogea"
    },
    {
        "title": "Se oprește apa în Stațiunile Neptun și Olimp",
        "text": "La nivelul sistemului de alimentare cu apă din Stațiunile Neptun și Olimp (municipiul Mangalia), se vor executa lucrări de racordare la sistemul centralizat a noilor conducte de alimentare cu apă. Pentru realizarea acestor operațiuni, se va întrerupe furnizarea apei potabile marți – 14 mai 2024, în intervalul orar 08.00 – 18.00.\n\nVor fi afectați de lipsa apei consumatorii din stațiunile Neptun și Olimp.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "Se va opri apa în localitățile Corbu și Mihai Viteazu",
        "text": "Miercuri – 24 aprilie 2024, în intervalul orar 08.00 – 20.00, se va opri apa în localitățile Corbu și Mihai Viteazu din județul Constanța, pentru realizarea operațiunilor periodice de întreținere a rezervoarelor destinate înmagazinării și tratării apei potabile.",
        "label": "Dobrogea"
    },
    {
        "title": "UPDATE Avarie Raja: Lipsă apă în zona de Est a orașului Năvodari",
        "text": "Pe parcursul derulării lucrărilor de remediere a avariei survenite pe conducta de aducțiune, cu diametrul de 800 mm, de la nivelul rezervoarelor de înmagazinare a apei potabile din cadrul Stației de Pompare Leonciuc Năvodari au survenit dificultăți de ordin tehnic. De aceea, suntem nevoiți să prelungim durata de executare a intervenției. Totodată, având în vedere diametrul mare al conductei și timpul necesar pentru intrarea în presiune, estimăm că reluarea furnizării apei se va face în jurul orei 24.00.\n\nÎn acest timp, sunt în continuare afectați de lipsa apei consumatorii de pe străzile: Macului, Eternității, Apusului, Locomotivei, Liniștei, Recoltei, Prelungirea Recoltei, Sibioara, precum și cei de pe străzile adiacente din orașul Năvodari.",
        "label": "Dobrogea"
    },
    {
        "title": "Avarie RAJA la intersecția str. Vârful cu Dor cu bd. Aurel Vlaicu din Constanța",
        "text": "Astăzi – 02 august 2024, a survenit o avarie pe conducta de alimentare cu apă amplasată la intersecția străzii Vârful cu Dor cu bulevardul Aurel Vlaicu din municipiul Constanța. Această situație impune sistarea furnizării apei potabile în intervalul orar 14.00 – 20.00, în următoarele zone: Viile Noi, Anda, Pod Doraly, Km 4-5, Km 5 și Veterani.",
        "label": "Dobrogea"
    },
    {
        "title": "UNTOLD Universe susține campania „Doing It For The Kids” lansată de Def Jam România în sprijinul Asociației Blondie",
        "text": "UNTOLD Universe se alătură campaniei “Doing it for the KIDS”, inițiată de Def Jam România pentru a sprijini Asociația Blondie în acoperirea costurilor zborurilor medicale esențiale pentru copiii cu afecțiuni grave. Campania se va încheia cu un concert caritabil pe 9 noiembrie, la Grădina Alhambra din București, unde vor urca pe scenă artiști de renume din comunitatea hip-hop. UNTOLD Universe își invită fanii să sprijine această cauză prin donații și participarea la concert.\n\nCampania “Doing it for the KIDS” urmărește să atragă atenția asupra nevoii urgente de fonduri pentru Asociația Blondie, care acoperă costurile ridicate ale zborurilor medicale pentru copii. Fiecare zbor costă în medie 30.000 de euro, dar poate ajunge la sume mult mai mari. Achiziționarea unui avion propriu este prioritatea Asociației Blondie, pentru că ar reduce semnificativ aceste costuri, permițând salvarea a și mai multe vieți.\n\nUNTOLD Universe, alături de Def Jam România și Banca Transilvania, sprijină această cauză nobilă printr-o serie de inițiative, care vor culmina cu un concert caritabil pe data de 9 noiembrie, de la ora 20.00. Printre artiștii care vor urca pe scenă și vor susține cauza se numără: Grasu XXL, Șatra B.E.N.Z., Petre Ștefan, IDK, Tussin, OG Eastbull, Aris & Edi, Alduts Sherdley, Rafoo și ENDRU. Aceștia promit să transforme evenimentul într-un moment unic de solidaritate și susținere pentru copiii care au nevoie de zboruri medicale urgente.\n\n“Doing It For The Kids” nu este doar o campanie de strângere de fonduri, ci și un apel la responsabilitate socială. Publicul este invitat să participe și să contribuie la schimbarea vieților copiilor care se confruntă cu probleme medicale grave.\n\nDonează pentru un zbor roz: CONT ÎN LEI – RO07BTRLRONCRT0661288301\n\nÎnființată cu scopul de a oferi șanse la viață copiilor grav bolnavi care nu pot fi tratați în România, Asociația Blondie a devenit un pilon esențial al serviciilor de transport aerian medical. De patru ani, asociația organizează zboruri medicale către clinici din afara țării, având ca misiune crearea primului serviciu de ambulanță aeriană din România. Până în prezent, au fost efectuate 240 de zboruri medicale, parcurgând 600.000 de kilometri.\n\nAsociația Blondie a investit 6 milioane de euro în aceste misiuni salvatoare. Pe lângă transportul pacienților, Asociația Blondie a oferit ajutor și în timpul crizei din Ucraina, transportând 1.000 de copii orfani în siguranță. Asociația își continuă eforturile pentru a achiziționa propriul avion, un pas crucial în reducerea costurilor și în creșterea numărului de pacienți salvați.\n\nFestivalul UNTOLD se pregătește să scrie istorie în 2025 cu o ediție aniversară memorabilă, care va avea loc în perioada 7-10 august. Anul viitor, festivalul UNTOLD își invită fanii să celebreze cea mai spectaculoasă ediție de până acum, pentru care au fost vândute deja peste 50.000 de abonamente. Organizatorii vor anunța în curând primele nume confirmate pentru ediția de anul viitor. Cei care nu și-au achiziționat încă un abonament o pot face de pe untold.com.",
        "label": "Dobrogea"
    },
    {
        "title": "Subvenții APIA pentru fermieri: Primăria Ceamurlia de Jos vine în sprijinul cetățenilor",
        "text": "Primăria Comunei Ceamurlia de Jos informează fermierii despre posibilitatea de a depune cereri pentru finanțarea APIA aferentă anului 2025. Subvențiile acoperă sectoarele vegetal, zootehnic și îmbunătățiri funciare, incluzând sprijin pentru motorină, suprafețele cultivate, efectivele de animale și altele. Documentele pot fi depuse în perioada 02.12.2024 – 31.12.2024.\n\nPentru a beneficia de aceste fonduri, fermierii trebuie să respecte cerințele APIA și să pregătească documentația necesară în funcție de sectorul lor de activitate.\n\n🔹Cerere de acord de finanțare. 🔹 Anexa specifică pentru sectorul zootehnic (dacă este cazul). 🔹 Adeverință de la Primărie cu numărul familiilor de albine sau efectivul de animale.\n\nDocumentele trebuie scanate și trimise pe e-mail la adresa [email protected], cu mențiunea „conform cu originalul” și semnătura beneficiarului.\n\n📢 Primăria Ceamurlia de Jos vă încurajează să profitați de această oportunitate de finanțare pentru agricultură. Pentru mai multe informații, contactați oficialii APIA sau ai Primăriei ceamurlia de Jos.",
        "label": "Dobrogea"
    },
    {
        "title": "Avarie RAJA - Apa este oprită în cartierele KM 4 - 5, Viile Noi, Medeea, Palas, I.C. Brătianu și CET",
        "text": "În cursul acestei după – amiezi magistrala cu diametrul de 800 mm, de pe strada Cumpenei din municipiul Constanța, a suferit o avarie. Pentru remediere, echipele de intervenție au sistat furnizarea apei până la ora 19.00. Sunt afectați consumatorii din cartierele KM 4- 5, Viile Noi, Medeea, Palas, I.C. Brătianu și CET, precum și punctele termice aferente. Inițial echipele au încercat efectuarea lucrărilor de reparații cu conducta sub presiune dar având în vedere debitul mare de apă a fost necesară sistarea apei pe tronsonul avariat.",
        "label": "Dobrogea"
    },
    {
        "title": "Apă cu presiuni scăzute în Năvodari, Lumina și Corbu",
        "text": "Astăzi – 05 mai 2024, s-a înregistrat o avarie pe conducta de aducțiune, cu diametrul de 600 mm, în zona localității Lumina astfel încât va fi apă cu presiuni scăzute în Năvodari, Lumina și Corbu.\n\nPentru executarea intervenției, începând din această seară, de la ora 21.00 și până mâine dimineață, 06 mai 2034, ora 05.00 se reduce presiunea apei în localitățile Lumina, Corbu și Năvodari, inclusiv zonele Peninsulă și Industrială. Această situație va conduce la lipsa totală a apei în anumite zone, în funcție de topografia rețelei și de consumul înregistrat în perioada menționată. Totodată, lipsa apei se va înregistra și la etajele superioare ale blocurilor din zonele afectate.",
        "label": "Dobrogea"
    },
    {
        "title": "Avarie RAJA pe bd. Alexandru Lăpușneanu din municipiul Constanța",
        "text": "Pentru executarea lucrărilor de remediere a unei avarii survenite pe conducta de alimentare cu apă, cu diametrul de 600 mm, de pe bd. Alexandru Lăpușneanu (bl. TS 15) din municipiul Constanța, echipele RAJA au sistat furnizarea apei potabile, astăzi – 03 ianuarie 2025, în intervalul orar 11.30 – 18.00.\n\nSunt afectați de lipsa apei consumatorii din perimetrul delimitat de străzile Soveja – bd. Alexandru Lăpușneanu – Portiței – Soveja, cu adiacentele. Totodată în același interval orar, se va furniza apă cu presiune scăzută în zonele Badea Cârțan, Tulcea și Henri Coandă iar la etajele superioare ale imobilelor se poate înregistra lipsa totală a acesteia.",
        "label": "Dobrogea"
    },
    {
        "title": "Primăria Murfatlar – Anunț licitație publică",
        "text": "Primăria orașului Murfatlar, cu sediul în str. Calea Dobrogei nr. 1, oraş Murfatlar, jud. Constanţa, Cod Fiscal 4859712, Tel. 0241/234.350, Fax. 0241/234.516, E-mail:[email protected], organizează licitaţie publică deschisă în vederea vânzării prin licitaţie publică a imobilului înscris în cartea funciară nr. 106927 Murfatlar, teren în suprafață de 312 mp situat în orașul Murfatlar, str. Aleea Crinilor nr. 1A și a imobilului înscris în cartea funciară nr. 105763 Murfatlar, teren în suprafață de 272 mp situat în orașul Murfatlar, str. Aleea Crinilor nr. 9, aparținând domeniului privat al Orașului Murfatlar.\n\nDocumentaţia de atribuire poate fi obţinută de către orice persoană interesată de la Primăria oraşului Murfatlar, contra sumei de 100 de lei.\n\nData limită pentru solicitarea clarificărilor de către dobânditorii documentaţiei de atribuire este 23.05.2024, ora 16.00.\n\nOfertele vor putea fi depuse până la data de 30.05.2024, ora 16.00 la sediul UAT Murfatlar. Ofertele se depun în 2 plicuri închise şi sigilate, unul în exterior şi unul în interior, până la data limită precizată în caietul de sarcini. Fiecare participant poate depune doar o singură ofertă. Oferta se redactează în limba română.\n\nŞedinţa publică de deschidere a ofertelor va avea loc la data de 31.05.2024, ora 10.00, la sediul Primăriei orașului Murfatlar.",
        "label": "Dobrogea"
    },
    {
        "title": "Creșterea numărului de turiști și Constanța Coffee Break – marile succese ale anului în destinația Mamaia Constanța",
        "text": "Anul 2024 la Constanța a fost unul extrem de bogat în evenimente, pe latura turistică, astfel încât alegerea unuia care să fie cel mai reprezentativ sau cel mai de succes este o misiune foarte grea. Pentru a ne ușura treaba, am ales două elemente care – considerăm noi – ilustrează cel mai bine faptul că Destinația Mamaia-Constanța este pe direcția bună pentru a deveni o adevărată capitală turistică a României: Creșterea numărului de turiști și Constanța Coffee Break.\n\nConstanța nu are piețe sau alte spații publice largi, sau zone pietonale neîntrerupte, iar încercările administrațiilor trecute și a celei actuale de a crea o zonă pietonală sau de a revitaliza pe cea veche de pe Strada Ștefan Cel Mare au întâmpinat diverse obstacole.\n\nCând capitolul părea încheiat și totul părea pierdut, a apărut Constanța Coffee Break – cu inițiativa de a crea o zonă pietonală, doar pentru week-end, în centrul orașului.\n\nÎnceputurile au fost plăpânde – spațiul din fața Prefecturii era insuficient, iar traficul era serios perturbat. Dar administrația locală nu s-a lăsat înfrântă, a învățat rapid din greșeli, și a mutat cu succes: Constanța Coffee Break, între Miga și Capitol, a devenit un eveniment de succes pentru localnici și turiști deopotrivă, cea mai bună dovadă a impunerii sale în calendarul evenimentelor locale fiind continuarea aplicării sale, și după finalul oficial al sezonului turistic. Prin acest eveniment care a devenit unul așteptat de toată lumea în fiecare week-end, a fost bifată atât revigorarea centrului Constanței, cât și refacerea imaginii de oraș turistic.\n\nParafrazând zicala americană „Words talk – but numbers srcream!”, trebuie să recunoaștem că, oricâte cuvinte bune am înșira noi, ziariștii, despre turismul din Constanța și Mamaia, ele nu ar face cât o ceapă degerată, dacă nu ar fi dublate și de cifre. În cazul acesta, suntem bucuroși să vă anunțăm că cifrele sunt bune: Destinația Mamaia-Constanța a reușit în precedentul sezon atragerea unui număr mare de turiști, înregistrând la acest capitol un salt spectaculos, față de sezoanele precedente.\n\nConcret, potrivit datelor Institutului Național de Statistică, am avut anul trecut peste 444.000 de turiști la Mamaia și Constanța – cu 12.25% mai mult decât în sezonul precedent. Suplimentar, trebuie menționat că aceste cifre provin de la unitățile de cazare înregistrate și verificate de autoritățile guvernamentale, numărul total al turiștilor fiind în realitate mult mai mare, dacă ar fi luate în calcul și apartamentele închiriate de persoane private.\n\nSe dovedește în acest fel că investițiile în evenimente și promovare girate de administrația locală și de Organizația de Management a Destinației Mamaia-Constanța au dat roade. Iar viitorul sună bine, OMD Mamaia-Constanța având programate pentru acest final de an participări la mai multe târguri prestigioase de turism din străinătate, care sperăm să ne aducă anul viitor și mai mulți turiști străini și să ne ajute să păstrăm ritmul de creștere impus în ultimii patru ani.\n\nArticol scris ca urmare a colaborării ziarului Dezvăluiri.ro cu Organizația de Management al Destinației (OMD) Mamaia-Constanța.",
        "label": "Dobrogea"
    },
    {
        "title": "Retrospectivă Teatrul de Stat Constanța 2024 - O contribuție fundamentală la dezvoltarea culturală a regiunii",
        "text": "Teatrul de Stat Constanța prezintă o retrospectivă a activității sale din anul 2024, un an în care a adus în fața spectatorilor constănțeni, și nu numai constănțeni, o diversitate de producții artistice și evenimente culturale.\n\nDe la spectacole de teatru apreciate de public, dar și de critici, la participări în cadrul unor importante festivaluri din țară și din Republica Moldova, la inițiative locale dedicate comunității constănțene, dar și la accederea ca membru al unei prestigioase rețele europene (European Theatre Convention), instituția, singura de acest gen din Dobrogea, continuă să promoveze excelența artistică și să contribuie fundamental la dezvoltarea culturală a regiunii.\n\nTeatrul de Stat Constanța a îmbogățit scena culturală națională cu trei producții remarcabile, sub îndrumarea unor regizori de renume.\n\nA douăsprezecea noapte de William Shakespeare, prima premieră a anului trecut (26 ianuarie 2024), l-a adus pentru prima dată la Constanța pe Andrei Șerban, unul dintre cei mai importanți regizori români. Din echipa de creație a spectacolului au făcut parte Daniela Dima, regizor asociat, Carmencita Brojboiu, scenografă, Cristian Niculescu, care a realizat lighting design-ul, asistat de Alexandru Bibere, Alexandru Popa, care s-a ocupat de sound design, și Mihaela Velicu, căreia îi aparține concepția momentelor coregrafice.\n\nCasa Bernardei Alba de Federico García Lorca (premiera 26 aprilie 2024) a revenit pe scena Teatrului de Stat Constanța, într-o nouă montare, ce poartă semnătura Dianei Mititelu, care a realizat și sound design-ul, la exact 50 de ani de la premiera aceluiași teatru (Teatrul de Dramă și Comedie Constanța, cum se numea pe atunci). Echipa de creație a fost completată de scenografa Alexandra Budianu și de Cristian Niculescu, căruia îi aparține lighting design-ul.\n\nIncendii, premiera care a încheiat anul (20 decembrie 2024), are la bază una dintre cele mai tulburătoare și mai apreciate piese ale dramaturgiei contemporane, scrisă de Wajdi Mouawad și tradusă de regretatul Zeno Fodor, și este o poveste inspirată din realitățile crude ale războiului civil din Liban. Alexandru Mâzgăreanu semnează regia acestui spectacol, fiind la a doua colaborare cu Teatrul de Stat Constanța, după ce, în 2020, a adus în fața publicului constănțean o altă producție extrem de apreciată, Doi tineri din Verona de William Shakespeare. De altfel, acest nou proiect reunește întreaga echipă de atunci, fiind vorba despre: Andreea Săndulescu (decor), Alexandra Boerescu (costume), Daniel Klinger (lighting design) și Alexandru Suciu (muzică).\n\nSunt patru ani deja de când Teatrul de Stat Constanța este o prezență constantă în cadrul Galei UNITER, iar anul 2024 nu a fost o excepție. Gala de anul trecut a adus Teatrului de Stat Constanța două nominalizări: Ramona Niculae la Premiul pentru Cel mai bun debut pentru rolul Crina din 10 lucruri pe care le-am pierdut la Festivalul Mamaia, în regia Elenei Morar și a lui Gabriel Sandu, pe care Ramona și l-a și adjudecat, și Ștefan Mihai la premiul pentru Cel mai bun actor în rol secundar pentru rolul Cristi din același spectacol.\n\nȘtefan Mihai își trece în palmares această nominalizare extrem de importantă, alături de premiul „Radu Beligan”, care i-a fost decernat de către Asociația „Radu Beligan” în parteneriat cu Teatrul de Comedie și Scena.ro, cunoscută revistă de artele spectacolului. Premiul, înființat de scriitoarea Anamaria Beligan, fiica actorului, pentru a celebra memoria acestuia, se decernează la fiecare doi ani și a fost câștigat anterior de actori precum Cristina Casian, Mihai Florian Nițu și Florina Gleznea.\n\nPăstrând tradiția anilor trecuți, Teatrul de Stat Constanța a strălucit pe scene din întreaga țară, dar și din Republica Moldova, marcând prezențe notabile la cele mai valoroase festivaluri, precum Festivalul Internațional Shakespeare din Craiova, Festivalul Internațional de la Sibiu sau Festivalul Național de Teatru. În cadrul acestuia din urmă, considerat a fi cel mai important festival de acest gen din țară, TSC a participat cu două dintre cele mai apreciate spectacole atât de critici, cât și de public: 10 lucruri pe care le-am pierdut la Festivalul Mamaia și A douăsprezecea noapte (două reprezentații). Cele două producții s-au bucurat de un interes uriaș la București, biletele fiind epuizate la scurt timp după ce au fost puse în vânzare, iar reacțiile spectatorilor au fost dintre cele mai entuziaste.\n• None Festivalul Aproape, Baia Mare, ediția a doua – 10 lucruri pe care le-am pierdut la Festivalul Mamaia de Gabriel Sandu, regia Elena Morar și Gabriel Sandu\n• None Festivalul Zilele Teatrului Matei Vișniec, Suceava, ediția a VIII-a – 10 lucruri pe care le-am pierdut la Festivalul Mamaia\n• None Festivalul Internațional de Teatru Scurt Oradea, ediția a XXVII-a – Jocuri în curtea din spate de Edna Mazya, regia Diana Mititelu\n• None Festivalul Internațional de Teatru de la Sibiu, ediția 31 – 10 lucruri pe care le-am pierdut la Festivalul Mamaia\n• None Festivalul Național de Teatru, ediția 34 – 10 lucruri pe care le-am pierdut la Festivalul Mamaia și A douăsprezecea noapte (cu două reprezentații)\n• None FEST-FDR, Festivalul European al Spectacolului Timișoara – Festival al Dramaturgiei Românești, ediția a XXIX-a – 10 lucruri pe care le-am pierdut la Festivalul Mamaia\n\nCea de-a treia ediție a Stagiunii Estivale a Artelor Spectacolului – SEAS, eveniment finanțat de Consiliul Județean Constanța, s-a desfășurat pe parcursul a 9 săptămâni, între 10 iulie și 8 septembrie. Teatre din Iași, Sibiu, București, Timișoara, Galați, Oradea, Brăila, Târgu-Mureș, Craiova, Petroșani, Ploiești, Miercurea Ciuc și Chișinău, dar și companii artistice din Spania și Franța au adus la Constanța unele dintre cele mai bune producții ale lor, spectacole cu succes la public.\n\nTrăgând linie, SEAS 2024 a reunit peste 80.000 de spectatori (indoor și outdoor), peste 40 de evenimente, peste 1.000 de invitați – actori, muzicieni, regizori, performeri, scenografi, artiști vizuali – și 12 locații (Teatrul de Vară Soveja, Grădina Tomis din Parcul Arheologic, Casa de Cultură a Sindicatelor, Hotel Continental Forum, BCR Youth Hub, City Park Mall – zona verde, Parcul Gării, Parcul Operei, Faleza Cazinoului, Poarta 1, ZooM Beach, Delfinariu). De-a lungul întregii stagiuni, 14.000 de bilete au fost vândute, generând încasări de 700.000 de lei.\n• None #FocusRaduAfrim, o secțiune care a cuprins nu mai puțin de patru spectacole ale îndrăgitului regizor (Antologia dispariției, Teatrul Național „Vasile Alecsandri”, Inimă și alte preparate din carne, Teatrul Național „Marin Sorescu”, La câțiva oameni distanță de tine, Teatrul Național „I.L. Caragiale”, și Ierbar, Teatrul Național Târgu-Mureș),\n• None #SEASforKIDS, o secțiune dedicată celor mici, cu spectacole ale Operei Comice pentru Copii București (Bubu la mare, spectacol senzorial pentru categoria de vârstă 0-3 ani, premieră, Erus și Valea Iubirii, Don Quijote, Directorul de teatru),\n• None #SEAStreet, secțiune de teatru stradal, care a adus spectacole ale unor importante companii din țară și din străinătate, precum Timbaloe Batucada, Tac O Tac, Aerial Strada Company și Teatrul Țăndărică,\n• None Concerte extraordinare ale Corului Național de Cameră „Madrigal – Marin Constantin”, cu un public de peste 10.000 de spectatori (Madrigal la răsărit, Cantus Mundi Fest, Ritualuri și ULTRAsunete),\n• None Podcastul SEAStreams, care l-a avut ca moderator pe Andrei Bibire, actor al Teatrului de Stat Constanța, și invitați importanți din lumea culturală (Marius Manole, Andrei Măjeri, Șerban Pavlu, Tibor Cári, Ofelia Popii, Leta Popescu, Mălina Lazăr, Felicia Filip, Mirela Oprișor, Pavel Bartoș și Radu Afrim),\n• None KIMARO, cel mai mare festival al muzicii românești, care a reunit trei dintre cele mai ascultate radiouri din România – Kiss FM, Magic FM și Rock FM, al cărui coproducător a fost SEAS.\n\nUn alt demers extrem de important pentru noi, dar și pentru publicul nostru este acela de a aduce spectacolele TSC aproape de toate categoriile de public. În cadrul SEAS 2024, de pildă, nu mai puțin de 7 spectacole invitate în stagiune au fost accesibilizate pentru persoanele cu deficiențe de auz, aducând în public spectatori atât din Constanța, cât și din țară. Mai mult decât atât, ca o premieră în România, La câțiva oameni distanță de tine, producție a Teatrului Național „I.L. Caragiale” ce poartă semnătura regizorului Radu Afrim, a fost tradus în limba semnelor române de trei interprete.\n\nAnul 2024 a fost un an în care ne-am dorit să continuăm tradiția acestui proiect de suflet, prin care spectatori din București ajung la Constanța pentru o experiență culturală completă, care include o vizită la un muzeu, cu ghid specializat, un tur al orașului, de asemenea cu ghid, și vizionarea unui spectacol din repertoriul TSC. Trei ediții au avut loc anul trecut, după cum urmează: 13 ianuarie – 10 lucruri pe care le-am pierdut la Festivalul Mamaia, 13 aprilie – A douăsprezecea noapte, 23 noiembrie – 10 lucruri pe care le-am pierdut la Festivalul Mamaia. Interesul pentru acest proiect a crescut vizibil de la o ediție la alta și, odată cu el, și numărul participanților, ediția din noiembrie bucurându-se de cel mai numeros grup de până acum – 47 de spectatori.\n\nEdiția cu numărul 27 a Galei Tânărului Actor HOP 2024 l-a avut ca director artistic pe regizorul Erwin Șimșensohn, directorul general al Teatrului de Stat Constanța. În vederea pregătirii pentru această gală, cei 36 de concurenți selecționați au participat la Tabăra Pre-HOP, eveniment care a fost organizat de TSC și UNITER, în perioada 6-12 august. Timp de o săptămână, tinerii artiști au avut parte de un adevărat laborator de actorie, cu ateliere individuale de lucru cu regizorii Alexandru Mâzgăreanu, Diana Mititelu, Leta Popescu și Florin Caracala și dramaturgii Gabriel Sandu, Elise Wilk și Mihaela Michailov, sesiuni foto cu Andrei Gîndac, specializat în fotografie de teatru, un masterclass de prezentare la casting de film, susținut de Domnica Cârciumaru, un workshop despre spațiul independent susținut de Aura Corbeanu, vicepreședinte executiv al UNITER, și un workshop de trei zile susținut de regizorul Radu Afrim.\n\nAjuns la a treia ediție, Sunscreen Film & Arts Festival a avut loc la Constanța între 29 august și 1 septembrie 2024 și a adus la malul mării unele dintre cele mai importante filme românești și internaționale, precum Rusalka (regia Claudiu Mitcu, 2024), cel mai nou film în care joacă actrița Maia Morgenstern, Dogman, cel mai recent film al regizorului francez Luc Besson. Teatrul de Stat Constanța s-a alăturat acestui proiect în calitate de coproducător.\n\nÎntre 20 și 27 iulie 2024, a avut loc la 2 Mai cea de-a patra ediție a ȘI festival (denumit anterior Festival de Teatru și Film „Șerban Ionescu”), singurul festival din țară organizat într-o zonă rurală, tema aleasă fiind și tu. și eu. și împreună, cu peste 70 de evenimente culturale cu intrare liberă, grupate în 5 secțiuni: Teatru, Film, Expo, Concert și Forum. Teatrul de Stat Constanța a spus prezent acestui eveniment, atât din postura de coproducător, cât și ca participant, cu trei spectacole de teatru (Trilogia Belgrădeană, regia Erwin Șimșensohn, Universuri paralele, regia Radu Iacoban, și Meciul de comedie, regia Dragoș Muscalu).\n\nUn alt proiect în care Teatrul de Stat Constanța este implicat în calitate de partener încă de la înființare este Programul internațional de scenografie, organizat de OISTAT România și ajuns la a treia ediție. Timp de două săptămâni, între 26 august și 8 septembrie, artiști emergenți din mai multe țări și profesioniști consacrați internațional s-au reunit la Castrul Roman de la Ovidiu pentru ateliere de lucru, prezentări, mese rotunde, activități practice de creație și o Gală de vernisaj intitulată „Myths and Algorithms”.\n\nÎn luna octombrie, Teatrul de Stat Constanța a devenit membru al Convenției Teatrelor Europene, ETC – European Theatre Convention, cea mai extinsă rețea de teatre din Europa, din care fac parte în prezent nu mai puțin de 70 de teatre din 31 de țări europene. Prin acest pas strategic, Teatrul de Stat Constanța va beneficia de noi oportunități pentru dezvoltarea sa, de la colaborări artistice cu parteneri din toată Europa, la networking și dialog cultural, actorii și ceilalți membri ai echipei TSC devenind parte a unei comunități de lideri culturali și artiști relevanți la nivel european, la mobilitate și dezvoltare profesională, dar și la reprezentare și sprijin internațional.\n\nLa sfârșitul lunii noiembrie, după un amplu proces de renovare, absolut necesar, Sala Studio-BCR, un spațiu esențial pentru scena culturală constănțeană, a fost redeschisă publicului. Modernizarea a fost posibilă datorită sprijinului financiar în valoare de 200.000 de euro oferit de Banca Comercială Română (BCR), sponsor principal al proiectului, căreia i s-au alăturat în acest demers PPC Energie SA și Rețele Electrice Dobrogea SA. Dintre partenerii care ne-au fost alături amintim, de asemenea, Biroul de Arhitectură SAS, care, sub coordonarea arhitectului Mihai Stebingăr, a realizat pro bono proiectarea lucrărilor, GEALAN România și Grohe, care au sprijinit proiectul prin contribuții în produse sau discounturi semnificative, dar și Uniunea Teatrală din România (UNITER), care a sprijinit TSC în derularea proiectului.\n\nAnul 2024 va rămâne ca un an extrem de important în istoria Teatrului de Stat Constanța, dar și a lumii artistice constănțene, fiind anul în care s-a materializat primul parteneriat dintre o instituție de cultură din oraș și o companie privată. Astfel, BCR a devenit primul sponsor oficial al Teatrului de Stat Constanța, punând la dispoziția noastră BCR Youth Hub, un spațiu pe care l-am folosit în cadrul SEAS 2024 pentru întâlnirile cu voluntarii, dar și pentru diverse evenimente, dar mai ales făcând posibilă reamenajarea Sălii Studio la standardele necesare desfășurării spectacolelor de teatru. Tot ca o premieră, ediția din acest an a Stagiunii Estivale a Artelor Spectacolului a beneficiat de asemenea de sprijinul unui sponsor important, compania PPC Energie S.A., care ne-a rămas alături și dincolo de încheierea festivalului, contribuind la demersul inițiat de BCR privind Sala Studio.\n\n”Absolut toate realizările anului 2024 au fost posibile datorită importantei subvenții din partea Consiliului Județean Constanța, dar și extraordinarei colaborări cu toți reprezentanții autorității. De asemenea, au fost alături de noi și ne-au sprijinit logistic și prieteni din conducerea, dar și din diverse departamente din Primăria Constanța. Un rol foarte important l-au jucat reprezentanții mass-media, jurnaliștii constănțeni, care au relatat permanent despre proiectele noastre.\n\nÎn mod cu totul special suntem recunoscători publicului, care ne-a onorat cu prezența sa numeroasă și ale cărui aplauze ne motivează să mergem înainte.\n\nVă așteptăm la teatru și în 2025, cu speranța că, de la jumătatea anului, vom avea nu una, ci două săli în care să vă primim.”, transmit reprezentanții Teatrului de Stat Constanța.",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru prima săptămână a lunii noiembrie 2024",
        "text": "Sportivii CSM Constanța sunt angrenați și în această săptămână în competiții naționale și internaționale. Baschetbalistele au făcut un pas important spre faza următoare din FIBA EuroCup, iar baschetbaliștii și handbaliștii continuă și ei campaniile din Europa. Sâmbătă CSM Constanța se pregătește pentru două meciuri tari la Sala Sporturilor, susținute de voleibalistele și baschetbaliștii constănțeni în ligile naționale și tot sâmbătă rugbiștii luptă, la Năvodari, pentru cel de-al 12-lea succes consecutiv în Divizia Națională.\n\nÎn această săptămână, voleibalistele de la CSM Constanța au programate două partide dificile. Fetele CSM Constanța au realizat surpriza etapei a 5-a, miercuri, 30 octombrie, de la ora 18.00 când au învins în deplasare pe deținătoarea Cupei României, CSM Târgoviște cu 3-1, iar Paula Mohr de la învingătoare a fost cea mai bună jucătoare de pe teren cu 25 de puncte. Etapa a 6-a din Campionatul Diviziei A1 de volei feminin programează un meci interesant în Sala Sporturilor “Simona Amânar” din Constanța. Se vor afla de o parte și de cealaltă a fileului, CSM Constanța și campioana en-titre, CSO Voluntari, iar formația CSM Constanța antrenată de Florin Voinea și Radu Began încearcă să obțină un nou rezultat pozitiv. Partida se va juca sâmbătă, 2 noiembrie, de la ora 15.00 iar intrarea spectatorilor va fi gratuită. Meciul va putea fi urmărit în direct pe FRV TV.\n\nMeciul contând pentru etapa a 3-a din Divizia A2 de volei feminin dintre Știința Bacău și CSM Constanța oferă gazdelor prima șansă, ele venind după două victorii. Echipa CSM Constanța antrenată de Bianca Ioana Cojocaru și Alexandra Trică având în componență numeroase tinere talentate vrea să facă un meci bun pentru a răsturna calculele hârtiei. Partida are loc în Sala Polivalentă din Bacău, sâmbătă, 2 noiembrie, de la ora 14.00.\n\nTurneul al doilea din campionatul național de volei feminin U13 este programat vineri, 1 noiembrie și sâmbătă, 2 noiembrie în Sala “Tomis” (“Flămânda”) din Constanța. CSM Constanța este reprezentată de două echipe, care vor avea următorul program: Vineri, 1 noiembrie, ora 09.00: CSM Constanța A (antrenoare Bianca Ioana Cojocaru, Alexandra Trică) – Axiopolis Cernavodă, ora 11,00: CSM Constanța B (antrenoare Doina Natalia Cojocaru) – Flamingo Constanța. Sâmbătă, 2 noiembrie , ora 09.00: CSM Constanța B – Axiopolis Cernavodă, ora 11.00: CSM Constanța A – Flamingo Constanța.\n\nAl doilea turneu din campionatul național de volei masculin U13 se va desfășura sâmbătă, 2 noiembrie și duminică, 3 noiembrie în Sala “Tomis” (“Flămânda”) din Constanța. Pregătită de antrenorul Răzvan Parpală, echipa CSM Constanța își dorește evoluții cât mai bune. Formația constănțeană se va confrunta sâmbătă, de la ora 15.00 cu CSM București A, duminică, de la ora 09.00 cu CSM București B și în aceeași zi, de la ora 11.00 cu Dinamo București.\n\nLiderul Diviziei Naționale de Seniori la rugby, CSM Constanța dorește să-și continue seria victoriilor, după 11 succese consecutive. Formația antrenată de Alexandru Lupu se află pe primul loc al clasamentului cu 66 de puncte, urmată de Politehnica Iași cu 61 de puncte. Partida CSM Constanța – Grivița București este programată sâmbătă, 2 noiembrie, de la ora 15.00 pe stadionul „Flacăra” din Năvodari.\n\nHandbaliștii de la CSM Constanța continuă campania din EHF European League. După ce a cedat în Spania, 25-37 cu Bidasoa Irun, echipa CSM Constanța a pierdut primul loc în Grupa D, dar păstrează șanse de calificare în Main Round. În ultimele două etape, CSM Constanța va juca în deplasare cu Ystads și acasă cu Chrobry Glogow. Până atunci, jucătorii noștri vor evolua pentru echipele naționale, în preliminariile EURO 2026, nu mai puțin de 9 handbaliști fiind convocați în lotul României pentru partidele cu Portugalia și Polonia, din 7 și 10 noiembrie.\n\nCSM Constanța a fost aproape de a produce surpriza în Belgia, în meciul cu Windrose Giants Antwerp, din FIBA Europe Cup, miercuri seară, în “Heylen Vastgoed Basketcampus” din Antwerp. CSM Constanța, în avantaj, 70-68, după cel de-al treilea sfert, a cedat cu 81-84. CSM Constanța va încheia evoluția din Grupa C, în prima jumătate a lunii noiembrie, cu două meciuri pe teren propriu, contra celor de la Fribourg Olympic și Cholet Basket.\n\nCSM Constanța a câștigat meciul cu Peli-Karhut, disputat miercuri seară în Sala Sporturilor, scor 74-70, și a obținut cel de-al treilea succes în patru etape, în Grupa F din FIBA Women EuroCup! Echipa antrenată de Alexandru Olteanu, Alina Șerban și Volha Tămîrgeanu este liderul Grupei F și are șanse mari de calificare în faza următoare a competiției. Campioana României va juca în ultimele etape ale grupei pe 21 noiembrie, în deplasare, cu vicecampioana Germaniei, Rutronik Keltern și pe 27 noiembrie, acasă, cu echipa belgiană Castors Braine.\n\nBaschetbaliștii CSM Constanța încheie săptămâna cu un meci în Sala Sporturilor. CSM Constanța o înfruntă pe medaliata cu bronz din ediția trecută, CSO Voluntari, echipă care are 4 victorii după primele 6 etape ale campionatului. Un nou duel european, dar în Liga Națională de Baschet Masculin Getica 95! Reprezentanta României în FIBA Europe Cup versus reprezentanta în ENBL – Liga Nord Europeană de Baschet Masculin! Sâmbătă, 2 noiembrie, de la ora 19.00! Meciul va fi transmis în direct pe FRB TV.\n\nEchipa feminină CSM Constanța 1, în componența Elena Zaharia, Bianca Mei-Roșu, Andrea Teglas, a debutat în Superliga României. Turul sezonului 2024/2025 al Campionatului Național pe Echipe Senioare s-a desfășurat în Sala Romsilva FRTM din București, în perioada 29 octombrie – 1 noiembrie, cu participarea celor mai bune opt cluburi din țară. În primul meci, tânăra echipă constănțeană a cedat, scor 1-3, în duelul cu CSA Steaua București, care are în componență două jucătoare de bază ale echipei naționale de senioare, Bernadette Szocs și Andreea Dragoman. Fetele antrenate de Viorel Filimon și Anamaria Sebe au câștigat următoarele partide: 3-0 cu CSM Moinești, 3-0 cu CS Comunal Dumbrăvița, 3-1 cu CSM Victoria Carei, 3-1 cu CS Gloria 2018 Bistrița și 3-0 cu CSM Arad. Ultimul meci, cu CSM Bistrița (vineri, 1 noiembrie, 10.00), a contat pentru o clasare cât mai bună la finele turului.\n\nEchipa masculină CSM Constanța, în componența Victor Carabaș, George Neagu, Gabriel Didu, joacă în turul Superligii – Campionatul Național pe Echipe Seniori, în perioada 1-4 noiembrie, la Sala Romsilva din București. Programul echipei antrenate de Viorel Filimon este următorul: vineri, 1 noiembrie, ora 15.00, cu CSM Focșani 2017, sâmbătă, 2 noiembrie, ora 10.00 cu CSȘ Odorheiu Secuiesc 1, ora 16.00 cu ACS Sepsi Sf.Gheorghe, duminică, 3 noiembrie, ora 10.00 cu CSA Steaua București, ora 16.00 cu CS Gloria 2018 Bistrița, luni, 4 noiembrie, ora 10.00 cu CS U Craiova, ora 16.00 cu CS Comunal Dumbrăvița.\n\nCiclistul CSM Constanța Matei Paris a participat la Campionatele Balcanice de Șosea, competiție desfășurată în perioada 25-30 octombrie în Turcia, la Edirne. Sportivul care devenise campion balcanic pe velodromul de la Plovdiv cu mai puțin de o săptămână în urmă, nu a mai intrat în lupta pentru medalii. Constănțeanul a încheiat pe locul 18 concursul la categoria cadeți, dar rămâne unul dintre cicliștii de top din lotul României.",
        "label": "Dobrogea"
    },
    {
        "title": "Ziua Națională a României sărbătorită la Cernavodă: Programul evenimentelor din 1 Decembrie",
        "text": "Pe 1 Decembrie, orașul Cernavodă se alătură întregii țări în celebrarea Zilei Naționale a României, momentul care marchează Unirea Transilvaniei cu România în 1918. Administrația Publică Locală îi invită pe toți locuitorii să participe la evenimentele organizate duminică, 1 Decembrie, începând cu ora 10:00, în Centrul Civic al orașului.\n\nManifestările vor debuta la ora 10:00, cu adunarea invitaților în holul primăriei, urmată de încolonarea formațiunilor militare și civile care vor depune coroane de flori la monumentul eroilor din Parcul Central.\n\nLa ora 10:30, participanții vor asculta Imnul Național al României, moment de solemnitate ce va deschide oficial ceremonialul. După intonarea imnului, un discurs istoric va aminti evenimentele care au avut loc la 1 Decembrie 1918 și importanța acestora pentru identitatea națională.\n\n„Este un prilej de a ne aminti și de a omagia eroii care au contribuit la realizarea Marii Uniri,” a declarat un reprezentant al administrației locale.\n\nLa ora 10:50, un sobor de preoți va oficia slujba religioasă „Te Deum”, în cinstea eroilor care au făcut posibilă unirea tuturor provinciilor românești.\n\nUlterior, la ora 11:10, se va desfășura depunerea de coroane de flori la monumentul eroilor din Parcul Central. La acest moment vor participa reprezentanți ai Administrației Publice Locale, Consiliului Local, unităților militare, veterani de război, cadre militare în rezervă și în retragere, agenți economici, ONG-uri, partide politice și elevi ai școlilor din oraș.\n\nCeremonialul militar și religios dedicat Zilei Naționale a României se va încheia la ora 11:40, dar festivitățile continuă cu un moment gastronomic tradițional: servirea unei porții de fasole cu cârnați, începând cu ora 12:00.\n\nLocuitorii sunt așteptați să participe în număr cât mai mare pentru a celebra împreună această zi de mare importanță națională. „1 Decembrie este ziua în care fiecare român trebuie să fie mândru de identitatea sa, iar noi, la Cernavodă, ne dorim să marcăm acest moment printr-o sărbătoare demnă de importanța sa,” au mai adăugat reprezentanții Consiliului Local Cernavodă.",
        "label": "Dobrogea"
    },
    {
        "title": "Se oprește apa în Stațiunile Venus, Jupiter și Cap Aurora",
        "text": "În vederea executării lucrărilor de racordare la sistemul centralizat a noilor conducte de alimentare cu apă din Stațiunea Neptun (municipiul Mangalia), se oprește apa în Stațiunile Venus, Jupiter și Cap Aurora, miercuri – 17 aprilie 2024, timp de 24 de ore, în intervalul orar 00.00 – 24.00.\n\nVor fi afectați de lipsa apei consumatorii din stațiunile Venus, Cap Aurora și Jupiter, dar și Herghelia Mangalia, Asociația de Proprietari Fruvileg nr. 59 (fostul IAS Mangalia) și Stația PECO Neptun.\n\nÎn acest timp, în orașul Mangalia și în stațiunea Saturn se va furniza apă cu presiune redusă, în unele zone, în funcție de topografia rețelei și de consum, putându-se înregistra lipsa apei la robinete.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții.\n\nPrin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Proiecte ambițioase de modernizare în comuna Comana",
        "text": "Primarul Ion Adam din comuna Comana, județul Constanța, a anunțat un plan ambițios de modernizare a infrastructurii locale. Printre proiectele majore se numără asfaltarea completă a drumurilor din întreaga comună și între localitățile învecinate. În prima etapă, vor fi asfaltate drumurile DC 10 și DC 13, totalizând 5,2 km de drumuri. Acestea vor include și terasamente, piste de biciclete, pavele și alte îmbunătățiri conform cerințelor proiectului. De asemenea, se vor pietrui trei km de drum de pământ care nu au fost niciodată pietruiți până acum.\n\nÎn paralel, se desfășoară lucrări semnificative la școala din Tătaru. Amplasamentul școlii vechi a fost predat pentru construcția unei noi instituții educaționale, care va respecta standarde înalte. Proiectul, finanțat prin PNNR cu aproximativ 39 de miliarde de lei, va include subzidire, pompe de căldură, izolație de calitate și alte facilități moderne, păstrând doar zidurile vechii construcții.\n\nTotodată, se lucrează și la dotarea școlii din Comana. Aici, au fost aduse table interactive și calculatoare noi, iar pe perioada vacanței de vară, mobilierul vechi, din 2014, va fi înlocuit cu unul modern, transformând școala într-una smart, cu toate dotările necesare pentru un mediu educațional de calitate.\n\nPrimarul a menționat și investițiile realizate la biserica din comună, unde o anexă a fost transformată în apartament cu trei camere, oferind un spațiu frumos și util pentru comunitate. Costul acestei anexe a fost de 250.000 de lei.\n\nAceste inițiative demonstrează angajamentul autorităților locale de a îmbunătăți semnificativ calitatea vieții în comuna Comana, asigurând infrastructura necesară pentru dezvoltarea durabilă a comunității.",
        "label": "Dobrogea"
    },
    {
        "title": "Informare RAJA - Lucrări majore în zona intersecției de la Delfinariu",
        "text": "La ora actuală, pe bulevardul Mamaia se execută lucrări importante în cadrul contractelor CL 1A și CL 3A – ”Rețele de apă și canalizare în zona centrală a Municipiului Constanța”, cu o valoare cumulată de 64,1 milioane lei. Aceste lucrări vizează modernizarea și extinderea rețelelor de apă și canalizare, pentru a asigura un sistem mai eficient și durabil.\n\nÎn zona intersecției de la Delfinariu, se intervine pentru reabilitarea și extinderea colectoarelor, cu diametre ce ajung până la 1.000 mm. Inițial, s-a intervenit pentru schimbarea conductelor de peste 70 ani, pe tronsonul de la intersecția cu strada Ion Rațiu către Delfinariu, inclusiv cu înlocuirea sistemelor de pe străzile adiacente și preluarea acestora în rețeaua principală de pe bulevard. Înlocuirea ovoidului cu DN 1.000 mm este esențială mai ales că, pe anumite porțiuni, acesta a fost edificat în anii 1960, iar în anumite zone traversa domenii private, ceea ce făcea imposibilă intervenția în cazul unor avarii. Mai mult, prin reabilitarea acestui ovoid unitar de mari dimensiuni, se va mări capacitatea de preluare a apelor menajere reducând riscul de inundații în caz de ploi abundente.\n\nLucrările propriu-zise au fost demarate în zona intersecției cu strada Zorelelor, prin executarea unor sondaje de verificare, pentru o poziționare cât mai exactă a noului ovoid. În urma realizării acestor pichetări, s-au descoperit rețele de utilități nesemnalizate prin avizele obținute. În această situație, a fost necesară schimbarea soluției tehnice, în sensul modificării traseului noii conducte. Practic, noul ovoid va ocoli/supratraversa magistrala de gaz, ce alimentează întreaga zonă. Pentru schimbarea direcției, este nevoie de montarea a două noi cămine de vizitare, de mari dimensiuni. În vederea edificării acestora, pe bulevardul Mamaia au fost blocate două benzi de circulație pe sensul de mers către stațiunea Mamaia. Având în vedere traficul intens din zonă, în timpul zilei acesta va fi dirijat de către un echipaj al Poliției Rutiere. Pentru fluidizarea circulației, conducătorii auto sunt rugați să folosească ruta alternativă de ocolire, pe strada paralelă Unirii, cu intrare din bulevardul Mamaia de pe străzile Ion Rațiu, Ciprian Porumbescu, Onești, Viceamiral Ioan Murgescu și Tabla Buții.\n\nLucrările de montare a celor două cămine de schimbare a direcției sunt preconizate a dura până la data de 16 octombrie, urmând ca ulterior, acestea să se desfășoare conform planului inițial, în sensul desființării scuarului pe o distanță de aproximativ 100 metri și asfaltarea zonei pentru a permite desfășurarea traficului auto pe două benzi pe fiecare sens.\n\nAvând în vedere dezvoltarea zonei, pe lângă înlocuirea ovoidului DN 1.000, se vor reabilita și colectoarele de preluare a apelor pluviale DN 600 și DN 1000. În plus, pe strada Zorelelor se vor monta noi grătare pluviale în scopul preluării apelor meteorice, în vederea reducerii riscului de inundații locale. Aceste lucrări urmează să se desfășoare etapizat, pentru a nu bloca accesul total pe strada Zorelelor.",
        "label": "Dobrogea"
    },
    {
        "title": ",,West Side Christmas Market” și ,,Planeta Crăciun”, târgurile organizate de UNTOLD Universe în București și Cluj-Napoca au adunat peste 2 milioane de vizitatori în 2024",
        "text": "Zeci de zile de distracție, sute de ore de concerte live, mii de cadouri și sute de mii de porții cu preparate tradiționale de sărbători – așa arată bilanțul ediției de anul acesta\n\nRecord de participanți în târgurile de Crăciun organizate de UNTOLD Universe în București și Cluj-Napoca. ,,West Side Christmas Market”, târgul organizat în parteneriat cu Primăria Sector 6 și ,,Planeta Crăciun”, organizat împreună cu Primăria Municipiului Cluj-Napoca au adunat fiecare peste 1 milion de vizitatori în fiecare dintre locații. Zeci de concerte și sute de ore de muzică live, delicii culinare tradiționale și internaționale, artizani locali și activități memorabile pentru toate vârstele, toate au transformat ,,West Side Christmas Market” și ,,Planeta Crăciun” în adevărate tărâmuri de basm, unde magia sărbătorilor a prins viață prin muzică, arome desăvârșite și amintiri de neuitat alături de cei dragi.\n\n20 de concerte și zeci de ore de muzică live pe scena ,,West Side Christmas Market”\n\n,,West Side Christmas Market” a fost polul distracției în Sectorul 6 al capitalei. Unii dintre cei mai îndrăgiți artiști români au urcat pe scena din fața amfiteatrului din Parcul Drumul Taberei și au susținut show-uri live, spectacole de colinde pline de magie la care au participat susținători de toate vârstele. Astfel, în cele 32 de zile de distracție au fost 20 de concerte care au adunat zeci de ore de muzică live. Au urcat pe scenă artiști precum: Direcția 5, Fuego, Irina Sârbu, Viorica Pintilie, Gașca Zurli, Alina Sorescu, Jean Gavril, Iana Novac, Romanița, Jurjak, Holy Molly, Toby Ibitoye, Sorina Rotaru, Om la lună, Night Lights.\n\n,,Planeta Crăciun” a găzduit în Piața Unirii din Cluj-Napoca timp de 40 de zile, între 22 noiembrie și 1 ianuarie, peste 100 de momente artistice, de la concerte de colinde susținute de coruri și ansambluri de muzicale, până la concerte live ale unor artiști consacrați. Printre cele mai mari nume s-au numărat: Carla’s Dreams, Alina Sorescu, Emeric Imre, Ducu Berți, Narcisa Suciu, Fuego, Semnal M sau Ma Ra Mu.\n\nMii de pahare cu vin fiert, zeci de mii de sarmale zeci de kilograme de turtă dulce și sute de metri de cârnați vânduți atât în ,,West Side Christmas Market”, cât și în ,,Planeta Crăciun”\n\nAtât ,,West Side Christmas Market”, cât și ,,Planeta Crăciun” nu au fost doar un tărâm al distracției, ci și unul al gusturilor desăvârșite. Vizitatorii s-au bucurat de experiențe culinare pentru toate gusturile: de la bucate tradiționale românești, de unde nu au lipsit cârnații, sarmalele, șoricii sau tochitura, până la deserturi deosebite – turtă dulce, brioșe sau cozonacii Dubai. Oaspeții au putut savura și preparate din bucătăriile internaționale precum burgeri, cârnați bavarezi, cartofi prăjiți belgieni sau burrito mexicani. Bucatele din farfurie au mers perfect cu un pahar de vin fiert cu scorțișoară, ciocolată caldă sau ceai. Târgurile de Crăciun din Cluj și București, organizate de UNTOLD Universe au fost și locurile unde artizani locali și-au expus cele mai frumoase obiecte (globuri, accesorii, decorațiuni de Crăciun sau jucării) făcute cu migală, perfecte pentru cadouri inedite.\n\nZeci de ateliere creative, întâlniri cu Moș Crăciun și mii de ore de distracție pentru toate vârstele\n\n,,West Side Christmas Market” și ,,Planeta Crăciun” au oferit o mulțime de atracții unice care au întreținut distracția zi de zi. Fiecare dintre cele două locații a avut o roată panoramică, un carusel de poveste, un patinoar extrem de generos, o sanie cu realitate virtuală, un stand cu jucării de pluș gigantice, locuri încălzite potrivite pentru a recrea atmosfera de povești la gura sobei și o mulțime de decoruri pentru fotografii memorabile.\n\nUn alt loc fermecat atât în ,,West Side Christmas Market”, cât și în ,,Planeta Crăciun” a fost Căsuța Moșului. Inspirat din poveștile pentru cei mici, locul de basm a atras mii de copii care i-au lăsat Moșului scrisori pline de dorințe, au primit cadouri, s-au jucat și au ascultat povești citite de spiriduși. Căsuța lui Moș Crăciun a găzduit zi de zi o mulțime de ateliere creative pentru cei mici precum cele de ornat turtă dulce, de confecționat decorațiuni de brad sau de împachetat cadouri.",
        "label": "Dobrogea"
    },
    {
        "title": "Primăria Constanța a transmis un punct de vedere cu privire la afirmațiile USR",
        "text": "”Referitor la afirmațiile lansate în spațiul public de USR Constanța, Primăria Municipiului Constanța aduce următoarele clarificări:\n\nPrimăria Municipiului Constanța nu a desființat Comisia de Estetică Urbană! Comisia de estetică urbană a funcționat până la finalul mandatului anterior. În noul mandat, încă nu a fost propusă și aprobată de actualii consilieri locali municipali.\n\nReferitor la Comisia Tehnică de Amenajare a Teritoriului și Urbanism, aceasta este alcătuită din specialiști atestați, membri ai organizațiilor profesionale.\n\nComisia Tehnică de Amenajare a Teritoriului și Urbanism este un organ consultativ aflat în coordonarea primarului municipiului Constanța, cu atribuții de analiză, expertizare tehnică și consultanță, care asigură fundamentarea tehnică a avizului Arhitectului-șef, în scopul îmbunătățirii calității deciziei referitoare la dezvoltarea spațială durabilă. Membrii Comisiei nu decid nimic și nu votează nimic. Subiectele comisiei sunt exclusiv de specialitate și sunt purtate în termeni tehnici, de specialitate.\n\nAceastă comisie se reunește la fiecare mandat și este votată de Consiliul Local.\n\nConsilierii locali își pot exercita atribuțiile de aleși locali în cadrul propriei comisii de urbanism – Comisia de specialitate nr.2 „Comisia de organizare și dezvoltare urbanistică, realizarea lucrărilor publice, protecția mediului înconjurător, conservarea monumentelor istorice și de arhitectură”.\n\nDe asemenea, orice proiect parcurge mai multe etape înainte de a fi aprobat în ședința de Consiliu Local. Se organizează o serie de dezbateri și consultări publice la care are acces orice cetățean și totul este transparent. Mai mult, toate documentele și punctele de vedere sunt postate pe site-ul oficial al Primăriei Constanța și pot fi consultate de cei interesați, înainte de a fi supuse aprobării.”, transmite Primăria Constanța.",
        "label": "Dobrogea"
    },
    {
        "title": "Petrecere cu manele și înjurături de 1 iunie, la Nicolae Bălcescu",
        "text": "De 1 iunie, Primăria Comunei Nicolae Bălcescu din județul Constanța a organizat o petrecere pentru copii. Cei mici au fost invitați la Clubul Sportiv, unde s-a amenajat o scenă, au primit cadouri, au făcut demonstrații sportive, au fost pictați pe față, au cântat și au dansat.\n\nPetrecerea a costat 30.000 lei, iar artiștii care au urcat pe scenă să întrețină atmosfera au prestat gratuit, după cum ne-a declarat Lucian Constantin, viceprimar cu atribuții de primar al comunei Nicolae Bălcescu.\n\nAxinte și colegii săi sunt prieteni cu edilul și show-ul a fost un cadou pentru domnul Constantin.\n\nAveți mai jos o mostră din spectacolul susținut de Axinte pentru copiii din comună:\n\n”Calul de dar nu se caută la dinți”, spune o vorbă din bătrâni, pe care domnul vice a aplicat-o în cazul de față. Nu contează că muzica este o mizerie și nu are ce să caute la o petrecere de 1 iunie, dacă e gratis merge.\n\nDistracția, însă, nu se oprește aici. După prestația de pe scenă, Axinte și prietenii și-au continuat recitalul la restaurantul din localitate, deținut de Victoria Timofte, soția lui Dumitru Timofte, primarul suspendat din funcție al comunei Nicolae Bălcescu.\n\nPe 20 octombrie 2022, prefectul județului Constanța, Silviu Iulian Coșa a semnat ordinul de demitere a primarului comunei Nicolae Bălcescu, Dumitru Timofte, condamnat definitiv la un an și opt luni de închisoare cu suspendare. Timofte a fost acuzat de fals intelectual. Atribuțiile sale au fost preluate de către viceprimarul Lucian Constantin. Între cei doi există o relație naș-fin.\n\nDeși nu mai este primarul comunei, Dumitru Timofte este foarte implicat în activitatea instituției. Alături de conducerea PSD Constanța, Timofte a tăiat panglica la Baza Sportivă din localitate, deși are o condamnare penală și a fost demis din funcție.\n\nFinul și viceprimarul Constantin i-a preluat toate atribuțiile. Teoretic. Prcatic, Timofte este cel care gestionează, în continuare, mersul treburilor din primărie, după cum susțin mai multe surse.\n\nRevenind la ziua de 1 iunie 2023, spuneam că petrecerea s-a mutat în restaurantul familiei Timofte, Exclent Prodserv.\n\nÎn local s-au aflat viceprimarul Lucian Constantin, ex-primarul Timofte, familiile celor doi, copii, soții, nepoți, prieteni, vecini și Axinte cu trupa sa.\n\nUnul din invitați intră live pe Facebook. În imagini se vede clar că mai mulți polițiști locali din comună sunt prezenți în restaurant. Aceștia sunt ținta ”miștourilor” lui Axinte, glume deocheate la care toată lumea râde cu poftă. În sală erau și minori. Cu toate astea, bancurile porcoase răsună în boxe.\n\nPolițiștii locali purtau uniforme, ceea ce înseamnă că se aflau în timpul orelor de program.\n\nContactat telefonic, Lucian Constantin ne-a declarat că după spectacolul pentru copiii din localitate, Axinte a venit la restaurant în calitate de prieten al său.\n\nPe site-ul primăriei, ultima declarație de avere depusă de Lucian Constantin datează din 2017. Nu știm ce venituri și ce proprietăți a acumulat în ultimii șase ani, însă de pe pagina sa de Facebook aflăm că domnul vice s-a plimbat prin Dubai alături de nașul său, Dumitru Timofte. Ceea ce le dorim și locuitorilor din comuna Nicolae Bălcescu!",
        "label": "Dobrogea"
    },
    {
        "title": "Centru de zi și de recuperare pentru vârstnici, la Tulcea",
        "text": "Tulcea va avea un Centru de zi și de recuperare pentru vârstnici, anunță primarul Ștefan Ilie. Proiectul este finanțat prin fonduri europene și va fi implementat de Primăria Municipiului Tulcea, prin Direcția de Asistență și Protecție Socială.\n\nPrimarul municipiului Tulcea, Ștefan Ilie, a prezentat soluția propusă de proiectant pentru acest centru. Investiția totală se ridică la 7.132.654 lei (aproximativ 1.426.530 euro). „Prin intermediul acestui proiect, părinții și bunicii noștri vor beneficia de servicii de recuperare medicală, îngrijire personală, consiliere socială și psihologică, educație pentru sănătate și foarte multe activități de socializare”, a declarat primarul.\n\nDeschiderea acestui centru răspunde unei dorințe mai vechi a tulcenilor. Este un proiect mult așteptat și necesar pentru comunitate. Primarul Ștefan Ilie a exprimat mulțumiri echipei care a realizat cererea de finanțare, menționând că aceasta a fost câștigătoare în urma procesului de selecție, situându-se pe poziția 27 pe lista de proiecte finanțate.\n\nNoul centru va fi amplasat pe Strada 1848, lângă Parohia Sfânta Treime. Acesta va oferi nu doar îngrijire medicală și personală, ci și oportunități de socializare și educație pentru sănătate. „Este o dorință mai veche a tulcenilor, foarte necesară comunității noastre, pentru care mulțumesc echipei mele”, a subliniat primarul.\n\nCentru de zi și de recuperare pentru vârstnici\n\nConstruirea acestui centru reprezintă un pas important în dezvoltarea infrastructurii sociale din Tulcea. Proiectul nu doar că îmbunătățește calitatea vieții vârstnicilor, dar întărește și comunitatea locală prin oferirea unui spațiu dedicat recuperării și socializării.\n\nPrimăria Municipiului Tulcea, prin Direcția de Asistență și Protecție Socială, își demonstrează angajamentul față de bunăstarea vârstnicilor prin acest proiect. „Dezvoltăm Tulcea zi de zi”, a concluzionat primarul Ștefan Ilie, subliniind importanța continuării unor astfel de inițiative pentru comunitatea locală.\n\nDeschiderea centrului este așteptată cu nerăbdare de către locuitori, marcând un moment de referință pentru îngrijirea vârstnicilor din Tulcea.",
        "label": "Dobrogea"
    },
    {
        "title": "Curtea de Conturi va controla debandada de la Primăria Cogealac, după investigațiile „Dezvăluiri” DOCUMENT",
        "text": "În urma investigațiilor „Dezvăluiri”, Curtea de Conturi a României va efectua un audit de conformitate la Primăria Cogealac, se arată într-un document trimis redacţiei de instituţia de control. Verificările vor avea loc între 15 ianuarie și 12 februarie 2025, conform programului anual de activitate al instituției.\n\nPublicația „Dezvăluiri” a sesizat în mai multe articole și videoreportaje jurnalistice probleme legate de furnizarea apei în Cogealac și în satele aparținătoare. În Cogealac, apa este oferită gratuit cetățenilor, în ciuda unei hotărâri de consiliu local care stabilește un tarif pentru apă, ceea ce a contribuit la falimentul societății locale de distribuție a apei. Între timp, în satele mai mici, precum Gura Dobrogei, locuitorii nu au acces la apă potabilă, deși au fost realizate lucrări de alimentare cu apă, care nu au fost finalizate.\n\nÎn satul Gura Dobrogei, rețeaua de apă, deși aproape completă, nu a fost niciodată dată în folosință, iar pompele au fost transferate în Cogealac pentru a înlocui echipamente defecte. Aceste nereguli, alături de altele, cum ar fi starea deplorabilă a drumurilor din comună și lipsa iluminatului public, au fost subiectele investigațiilor realizate de publicația noastră.\n\nDe asemenea, mai mulți cetățeni l-au acuzat pe primarul cati Hristu că nu merge la birou și că documentele îi sunt duse la semnat în sacoșă, la diverse cafenele din Constanța, unde și-ar face veacul.\n\nCurtea de Conturi a confirmat că aceste aspecte vor fi verificate în cadrul unui audit de conformitate planificat pentru începutul anului 2025. Rezultatele vor fi publicate ulterior pe site-ul Curții de Conturi, în secțiunea dedicată rapoartelor de audit.\n\nPrin demersul nostru jurnalistic, am reușit să aducem în atenția autorităților problemele din comuna Cogealac. Acest audit, inițiat ca parte a controlului anual al Curții de Conturi, va oferi cetățenilor o imagine clară asupra modului în care fondurile publice au fost administrate de către primărie.\n\nÎn final, ne dorim ca rezultatele acestui audit să contribuie la rezolvarea problemelor din comună și să asigure o mai bună gestionare a resurselor publice, în beneficiul tuturor locuitorilor.\n\nPublicația „Dezvăluiri” va continua să monitorizeze îndeaproape desfășurarea acestui audit și să informeze cititorii cu privire la concluziile care vor rezulta. Vom rămâne vigilenți și vom continua să scoatem la lumină neregulile care afectează comunitățile locale.",
        "label": "Dobrogea"
    },
    {
        "title": "Investiții pentru gestionarea deșeurilor din județul Tulcea",
        "text": "Consilierii județeni tulceni au aprobat, săptămâna aceasta, proiectul de hotărâre pentru aprobarea Planului de Investiții pentru anul 2025 finanțat din Fondul de întreținere, înlocuire și dezvoltare aferent proiectului „Sistem de Management Integrat al Deșeurilor în Județul Tulcea”.\n\nÎn perioada 2012- 2018 a fost implementat proiectul „Sistem de Management Integrat al Deşeurilor (SMID) din judeţul Tulcea”, proiect derulat cu sprijin financiar de la Uniunea Europeană.\n\nAstfel, fost inițiată acțiunea de asociere a Județului Tulcea cu celelalte unități administrativ teritoriale în vederea constituirii Asociației de Dezvoltare Intercomunitară a Infrastructurii de Deșeuri Menajere Tulcea entitate cu personalitate juridică de drept privat cu statut de utilitate publică, în vederea realizării în comun a proiectului amintit. Înființarea Asociației de Dezvoltare Intercomunitară a Infrastructurii de Deșeuri Menajere Tulcea a fost realizată în scopul organizării, reglementării, exploatării, monitorizării și gestionării în comun a serviciului de salubrizare (gestionare a deșeurilor) a localităților.\n\nDupă finalizarea obiectivului de investiții, A.D.I. a Infrastructurii de Deșeuri Menajere Tulcea a organizat procedurile de licitație privind delegarea serviciului de gestionare a deșeurilor în întreg județul Tulcea (un operator pentru colectare și transport deșeuri și un operator pentru depozitare/ procesare deșeuri), la acest moment fiind încheiate contracte cu cei doi operatori. În conformitate cu clauzele contractuale și prevederile O.U.G. nr. nr. 198/2005 privind constituirea, alimentarea şi utilizarea Fondului de întreţinere, înlocuire şi dezvoltare pentru proiectele de dezvoltare a infrastructurii serviciilor publice care beneficiază de asistenţă financiară nerambursabilă din partea Uniunii Europene, cu modificările și completările ulterioare, pentru fiecare an contractual, delegatul trebuie să plătească Județului Tulcea o redevență ce este colectată într-un Fond de Întreţinere, Înlocuire şi Dezvoltare, denumit în continuare Fondul IID.\n\nAstfel, din sumele colectate în contul Disponibil din fondul de întreținere, înlocuire și dezvoltare pentru proiectele de dezvoltare a infrastructurii serviciilor publice, se propun următoarele investiții:\n\n1. Gestionarea eficientă a sistemului de management integrat al deșeurilor în județul Tulcea (achiziție pubele, containere) 1.100,00 mii lei;",
        "label": "Dobrogea"
    },
    {
        "title": "Informare RAJA：Se oprește apa în mai multe zone din orașul Murfatlar",
        "text": "Ca urmare a unei avarii survenite pe conducta cu diametrul de 250 mm din zona podului rutier ce traversează Canalul Dunăre – Marea Neagră din orașul Murfatlar, echipele RAJA sunt nevoite să înlocuiască un tronson din această instalație pe o lungime de 40 m. Pentru executarea lucrărilor se va întrerupe furnizarea apei, joi – 10 octombrie 2024, în intervalul orar 09.00 – 18.00.\n\nÎn acest timp, vor fi afectați de lipsa apei consumatorii din următoarele zone: Cartier Vest, Fabrica de cretă, Brutăria DUO TH, Ferma, Mănăstirea Sfântul Teotim, Zona industrială, precum și cei de pe străzile Credinței, Matei Basarab, Matei Corvin.",
        "label": "Dobrogea"
    },
    {
        "title": "”Trebuie să terminăm cu ideea că cel mai bun medic este trenul spre București” VIDEO",
        "text": "”Trebuie să terminăm cu ideea că cel mai bun medic este trenul spre București. Este prioritar să investim în sănătate și să sprijinim proiectele care fac diferența pentru comunitatea noastră”, a spus Florin Mitroi, președinte al Consiliului Județean Constanța, la inaugurarea noii secții de oncologie a Spitalului de Pneumofiziologie Palazu.\n\n„Cel mai bun medic din Constanța este trenul spre București” – această ironie amară a devenit un simbol al neajunsurilor din sistemul medical local, cu care promite că să va lupta noul președinte al Consiliului Județean Constanța.\n\n🎯După descinderile la Spitalul Județean, Mitroi a participat astăzi la deschiderea noii secții de oncologie a Spitalului de Pneumofiziologie Palazu. Din acest moment, pacienții cu cancer din județ pot spera la un diagnostic rapid și tratamente de ultimă generație, chiar în orașul lor.\n\nDe ce este acest proiect important?\n\nPână acum, Constanța era un județ în care pacienții oncologici sufereau dublu: o dată din cauza bolii și a doua oară din cauza drumurilor nesfârșite spre București sau alte centre mari. Cancerul bronhopulmonar, una dintre cele mai agresive forme de cancer, necesită intervenții rapide, care erau adesea întârziate din cauza lipsei infrastructurii.\n\n👉 „Cancerul nu așteaptă. În fiecare zi pierdută, șansele pacientului scad dramatic. Acum, timpul de la diagnostic până la inițierea tratamentului este redus la doar două săptămâni. Este un standard pe care ni l-am impus și pe care îl respectăm”, au declarat oficialii spitalului.\n\n\n\n🔷 Echipamente noi, șanse mai mari pentru pacienți\n\nSpitalul a fost dotat cu tehnologie de ultimă generație, pentru a acoperi o gamă largă de nevoi oncologice:\n\n📌 Aceste investiții reduc semnificativ timpii de așteptare, iar pacienții primesc acum întregul pachet de servicii – de la diagnostic la tratament – în același loc.\n\n👉 „Fiecare zi economisită înseamnă o șansă în plus pentru pacient. Am înțeles asta și am făcut eforturi uriașe să creăm un circuit complet pentru pacientul oncologic”, a explicat unul dintre medici.\n\nLa inaugurare, oficialii spitalului au mulțumit Consiliului Județean și partenerilor privați pentru sprijinul oferit în realizarea acestui proiect.\n\nDeși deschiderea compartimentului este un pas uriaș, sistemul medical constănțean are încă multe nevoi. Managerul spitalului a subliniat importanța unui nou pavilion care să includă și o secție de chirurgie toracică:\n\n👉„Avem planuri mari, dar avem nevoie de sprijin continuu. Chirurgia toracică este esențială pentru a completa serviciile oncologice și a le oferi pacienților o îngrijire completă”, au explicat oficialii spitalului.\n\n🔴 Care sunt principalele tipuri de cazuri tratate?",
        "label": "Dobrogea"
    },
    {
        "title": "Zona umedă Carasuhat riscă să fie desființată, în ciuda asigurărilor ministrului mediului",
        "text": "Circa 2.000 de hectare de zonă umedă din Delta Dunării sunt pe cale de a dispărea, pentru a fi înlocuite de culturi agricole. Aproape jumate din suprafață este o arie restaurată natural în urmă cu aproape 10 ani, pe banii UE, de către Administrația Deltei și ONG-ul WWF. Restul este o zonă agricolă, „recuperată” de Deltă, cu ocazia inundațiilor din iunie 2023, când apele Dunării au spart un dig și au acoperit ce mai rămăsese din amenajarea agricolă Carasuhat.\n\nCele 2.000 de hectare de Deltă renaturate astfel au adus o dezvoltare spectaculoasă atât biodiversității, cât și economiei locale, locul devenind un paradis al păsărilor, peștilor, dar și al turiștilor. Prezent la Mahmudia pentru a cerceta situația la fața locului, Ministrul Mediului Mircea Fechet a promis că referitor la soarta acestei zone ultimul cuvânt trebuie să îl aibă localnicii. Cu toate că 97% din localnici (conform unui studiu WWF) s-au pronunțat categoric pentru menținerea zonei renaturate, la mai puțin de un an de la vizita ministrului, totul riscă să se petreacă exact pe dos: Agricultorii ce concesionaseră zonele inundate au cerut în instanță refacerea digului și închiderea canalului ce aduce apă în acest paradis acvatic, iar punerea în aplicare a deciziei în acest sens este iminentă. Odată acest act îndeplinit, zona umedă va seca, peștii vor muri, iar turiștii și localnicii care trăiesc din turism vor primi o grea lovitură.\n\nLocalnicii nu pot da hotărâri de guvern!\n\nÎn ciuda promisiunii ministrului mediului, localnicii din Mahmudia, Beștepe și celelalte localități afectate nu au avut niciun cuvânt de spus – sau mai exact cuvintele lor nu au fost auzite de nimeni: În fața iminentei decizii a instanței de revenire a zonei la starea de teren agricol există o singură soluție: Declararea amenajării Carasuhat ca „zonă de interes public major” – astfel încât guvernul să poată dispune asupra destinației terenului (și implicit să poată fi pus în practică „cuvântul localnicilor”). Prin această măsură guvernul ar putea totodată să stabilească și despăgubirile datorate agricultorilor ce au concesiunea terenurilor agricole vizate – astfel încât să împace toate părțile implicate: Natura, localnicii, dar și agenții economici.\n\n\n\nDin păcate, anul 2024 a fost unul de tumult electoral, ba – mai mult – unul terminat cu un serios deficit financiar. În acest context, autoritățile centrale par să fi uitat de promisiunile făcute localnicilor din Mahmudia. Or, conform legii, doar autoritățile centrale ar fi putut rezolva problema, întrucât declararea unei „zone de interes public major” se face prin hotărâre de guvern – act ce nu poate fi generat nici măcar de autoritățile județene, și cu atât mai puțin de localnicii din Mahmudia…\n\nRenaturarea parțială a Amenajării Agricole Carasuhat a fost realizată în 2015, de către Consiliul Local Mahmudia (pe teritoriul căreia se află zona), în parteneriat cu Administrația Rezervației Delta Dunării (ARBDD) și cunoscutul ONG de mediu WWF. Finanțarea, de aproape 3 milioane de euro, a venit de la Uniunea Europeană, pe filiera Ministerului Mediului. La final, 924 de hectare – o fostă pășune nerentabilă și inutilizată – au fost transformate într-un paradis deltaic, prin săparea unul canal ce aducea apă în zonă.\n\nÎn 2023, pe fondul inundațiilor, Dunărea a finalizat ce începuseră specialiștii de mediu – a spart digul ce apăra restul de până la 2.000 de hectare ce alcătuiau fost amenajare agricolă din perioada comunistă și a readus și această zonă la un stadiu mai apropiat de cel natural. Cu ocazia acelui eveniment, au intervenit specialiștii ISU, care, cu cheltuieli zdravene, nu au reușit să astupe breșa din dig. La fața locului au descins și specialiștii Apelor Române, care au decis că digul fusese slăbit fix de bărcile care aduceau turiști pe canalul săpat în 2015.\n\nÎnarmați cu acest „diagnostic” pus de Apele Române, concesionarii terenurilor agricole au mers în instanță, cerând nu doar refacerea digului avariat – ci și închiderea canalului care duce apă în zona renaturată în 2015! Prima decizie – favorabilă agricultorilor – a venit la începutul lui 2024. Acum, există riscul ca ea să fie pusă în aplicare, ceea ce ar însemna nu doar refacerea zonei agricole inundate în 2023, ci și distrugerea habitatelor reconstruite ecologic cu 3 milioane de euro, în 2015!\n\nÎn acest fel, incapacitatea guvernanților de la București de a se implica în soluționarea problemelor locale riscă acum să distrugă natura, dar și o importantă sursă de venit pentru pescari, operatorii din turism și întreaga comunitate. Ca să nu mai spunem – ea ar fi o adevărată bătaie de joc la adresa lozincii „absorbția fondurilor europene este esențială” – pentru că în cazul acesta banii au fost folosiți, apoi tot ce s-a obținut de pe urma lor va fi distrus.\n\nÎn vara anului trecut, publicam un articol în care salutam decizia ministrului mediului (Mircea Fechet) de a face o vizită de lucru la Mahmudia. Cu acel prilej, ministrul a declarat că zona este irecuperabilă pentru agricultură și că dorința localnicilor ca ea să fie păstrată în stare naturală este suverană. Profitând de faptul că Mircea Fechet este în continuare ministrul mediului și în 2024, i-am adresat acestuia o serie de întrebări, pentru a ne lămuri dacă Guvernul poate – măcar în ceasul al XII-lea – să se implice pentru rezolvarea situației. Promitem să revenim cu un articol, în momentul în care vom avea răspunsul Ministrului Mediului.\n\nÎntre timp, merită semnalată inițiativa organizației WWF, care a lansat o petiție pentru salvarea Zonei Renaturate Carasuhat – proiect la care au lucrat inclusiv voluntarii organizației, în urmă cu zece ani. Petiția, care poate fi citită și semnată de oricine citește aceste rânduri, poate fi accesată la acest link.",
        "label": "Dobrogea"
    },
    {
        "title": "Informare RAJA - Apă cu presiune redusă în Lumina, Corbu și Năvodari",
        "text": "Astăzi – 30 august 2024, s-a înregistrat o avarie pe conducta de aducțiune, cu diametrul de 600 mm, de pe DJ 226 din zona orașului Năvodari.\n\nPentru executarea lucrărilor de remediere a acesteia, în intervalul orar 14.45 – 21.30, se reduce presiunea apei în localitățile Lumina, Corbu și Năvodari și în zonele Peninsulă și Industrială. Această situație va conduce la lipsa totală a apei în anumite zone, în funcție de topografia rețelei și de consumul înregistrat în perioada menționată. Totodată, lipsa apei se va înregistra și la etajele superioare ale blocurilor din zonele afectate.",
        "label": "Dobrogea"
    },
    {
        "title": "VIDEO Primarul din Ostrov prezintă proiectele finalizate în comună",
        "text": "Neculae Dragomir, primarul comunei Ostrov, a detaliat într-un interviu principalele proiecte finalizate în localitate, subliniind impactul acestora asupra comunității. De la infrastructură modernizată până la digitalizarea administrației publice, edilul a oferit o privire de ansamblu asupra progreselor realizate.\n\nUnul dintre proiectele prioritare a fost finalizarea capelei mortuare din Ostrov. Această investiție răspunde unei nevoi stringente a comunității, oferind un spațiu adecvat pentru ceremonii funerare. „Am considerat acest proiect o necesitate pentru cetățeni, având în vedere lipsa unui astfel de spațiu până acum”, a explicat Neculae Dragomir. Lucrarea a fost finalizată la timp, iar construcția respectă toate normele moderne.\n\nCadastrul general, un pas înainte pentru proprietarii de terenuri\n\nUn alt proiect de amploare a fost încheierea cadastrului general pentru comuna Ostrov. Finalizat după doi ani de muncă intensă, acest proiect a permis întocmirea cărților funciare pentru toate imobilele din intravilan și extravilan. „Este un proiect vital pentru administrație și cetățeni, simplificând procesul de acces la documente și clarificând situația juridică a proprietăților. În această săptămână, am primit toate cărțile funciare”, a declarat primarul. Beneficiile cadastrului general includ reducerea timpilor de așteptare pentru diverse proceduri administrative și creșterea transparenței.\n\nUn alt pas important pentru administrația locală a fost implementarea unui sistem de digitalizare a serviciilor publice. Acest proiect urmărește să faciliteze comunicarea dintre cetățeni și primărie, precum și să eficientizeze activitatea funcționarilor publici. „Digitalizarea face interacțiunea mult mai simplă și mai eficientă, iar cetățenii vor putea accesa servicii online, fără să mai fie nevoie să vină la primărie pentru orice document”, a explicat Neculae Dragomir. De asemenea, funcționarii beneficiază de un flux de lucru optimizat, reducându-se birocrația.\n\nUn alt proiect finalizat este reabilitarea instalației electrice a școlii generale din Ostrov. Sistemul electric al clădirii era învechit, necesitând reparații urgente. „Clădirea a fost construită de foarte mult timp, iar instalația s-a degradat. Am realizat reabilitarea completă cu ajutorul unei firme de specialitate”, a explicat primarul. Această modernizare era cerută de ani buni de conducerea școlii, iar acum elevii și profesorii beneficiază de condiții mai sigure și eficiente.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "La nivelul sistemului centralizat din municipiul Constanța se vor executa lucrări de conectare la rețeaua existentă a noilor conducte magistrale. Aceste operațiuni sunt prevăzute în cadrul contractului – CL 34 “Reabilitare conducte magistrale, tronson 3 – municipiul Constanța”, în valoare de aproximativ 38 milioane lei, derulat prin Programul Operațional Infrastructură Mare (POIM).\n\nAstfel, începând din această noapte – 28 spre 29 octombrie 2024, ora 00:00, până miercuri – 30 octombrie 2024, ora 16:00, se va sista furnizarea apei în următoarele zone:\n\nÎn aceeași perioadă, se va furniza apă cu presiune scăzută în zonele Badea Cârțan, Gară, Abator, Far și Km 4. În funcție de topografia rețelei și de consum, cu preponderență la etajele superioare ale imobilelor, se poate înregistra lipsa apei la robinete și în aceste sectoare.",
        "label": "Dobrogea"
    },
    {
        "title": "VIDEO: Din interiorul PSD - Ce spun cei care strâng semnături, dincolo de mesajele oficiale",
        "text": "Ca orice partid, PSD își instruiește vectorii de imagine să comunice coordonat. Nu același lucru se întâmplă cu oamenii din eșalonul secund, cei care muncesc la firul ierbii, lipesc afișe sau strâng semnături în campaniile electorale. Deși și acestora li se indică ce mesaje să transmită, nu primesc prea multă atenție, iar mulți dintre ei, fiind oameni obișnuiți, nu au abilități de comunicare bine dezvoltate.\n\nDe aceea, am ales să vorbim cu cei implicați în strângerea de semnături pentru susținerea candidaturii lui Marcel Ciolacu, încercând să aflăm ce cred dincolo de mesajele oficiale pe care li s-a spus să le transmită.\n\nAm făcut acest lucru pentru că suntem convinși că publicul vrea să audă gândurile și ideile autentice ale oamenilor reali, nu doar discursurile pregătite. Am realizat o serie de interviuri cu oameni din interiorul PSD Constanța, membri din eșalonul secund al partidului, implicați în campania de strângere de semnături pentru candidatura lui Ciolacu la prezidențiale.\n\nAm reușit să obținem declarații directe, dincolo de linia oficială a partidului, explorând opiniile sincere ale membrilor despre candidatul lor, situația actuală a partidului și provocările cu care se confruntă România în acest moment.\n\nAm reușit să evităm discursurile oficiale și ceea ce au fost învățați membrii de partid că e bine să spună, obținând astfel un dialog autentic, care reflectă mai degrabă gândurile lor reale decât linia impusă de partid.\n\nÎn cadrul interviurilor, am abordat mai multe teme importante, pornind de la rolul președintelui în România și responsabilitățile sale pe plan geopolitic, până la relațiile României cu UE și NATO. Am încercat să aflăm cum văd acești membri PSD relațiile țării noastre cu alte puteri internaționale, precum Rusia și China, și dacă sunt mulțumiți de actualele alianțe sau consideră că ar trebui căutate alternative.\n\n\n\nAm discutat, de asemenea, despre inflație, puterea de cumpărare a românilor și impactul real al creșterilor de pensii și salarii. Aceste teme au fost esențiale în a înțelege percepția asupra condițiilor de viață din România, dincolo de cifrele oficiale.\n\nCu toate acestea, o provocare majoră în realizarea acestui proiect a fost să obținem interviuri cu cetățeni care nu sunt membri de partid. Majoritatea răspunsurilor din materialul nostru provin de la membrii PSD și doar într-un singur caz am reușit să discutăm cu o persoană care a semnat pentru Ciolacu, o femeie, însă discuția a fost destul de scurtă.\n\nAcest material video reflectă o parte importantă din campania electorală a PSD, oferind un instantaneu al percepției și educației politice a celor implicați activ în susținerea candidaturii lui Ciolacu. Vom continua să explorăm acest subiect și să aducem în fața publicului nostru cât mai multe perspective, încercând să captăm nu doar vocea partidelor politice, ci și pe cea a alegătorilor obișnuiți.",
        "label": "Dobrogea"
    },
    {
        "title": "Florin Mitroi și-a prezentat raportul de activitate. Ce a făcut în primele zile de mandat",
        "text": "Consiliul Judeţean Constanţa a fost convocat, astăzi, de către președintele Florin Mitroi, în şedinţă extraordinară în Sala ,,Remus Opreanu, din cadrul Palatului Administrativ, prima ședință din acest mandat.\n\nPe ordinea de zi au fost două proiecte, ambele privind constituirea Comisiilor de Specialitate din cadrul Consiliului Județean Constanța în mandatul 2024-2028.\n\nÎn cadrul unei conferințe de presă, Florin Mitroi și-a prezentat și un raport de activitate al primelor zile în calitate de președinte.\n• A fost finalizată organigrama/statul de funcții, iar proiectul va intra la vot în prima ședință de consiliu.\n• S-a găsit o soluție pentru realizarea cadastrului la Mormântul tip Hyogeu, astfel încât acest monument să poată fi deschis publicului în cel mai scurt timp.\n• Proiectul privind închirierea unei clădiri pentru a muta birourile CJC pe parcursul lucrărilor de reabilitare nu va mai fi dezbătut. Mitroi spune că ar fi fost vorba de o cheltuială de peste 30 mil euro, bani care pot fi folosiți pentru altceva.\n• Corpul de Control al CJC a ajuns la Pavilionul Expozițional, acolo unde efectuează o verificare a situației. Se pare că sunt o serie de probleme ce necesită remediere urgentă.\n• În perioada imediat următoare se va emite ordinul de începere a lucrărilor la spitalul Mama și Copilul. Demersul fuses blocat de lipsa unui aviz de la Ministerul Culturii, aviz care a fost obținut în două zile.\n\nFlori Mitroi a mai anunțat că în prima ședință ordinară a CJC se vor stabili vicepreședinții. Unul va fi PNL, Răzvan Filipescu, iar cel de-al doilea ar putea fi PSD sau AUR, în funcție de cum se vor negocia voturile pentru formarea majorității.\n• None Comisia pentru Servicii Publice, Relatii InterInstitutionale, Agricultura si Mediu de Afaceri si ONG-uri si relatia cu Societatea Civila",
        "label": "Dobrogea"
    },
    {
        "title": "Mihai Tararache – „De locuințele sociale trebuie să beneficiaze persoanele nevoiașe şi nu cele certate cu legea!”",
        "text": "„Domnule primar – interimar, observ cu mâhnire că doriți să continuați politicile dezastruoase ale fostului primar Mazăre, în ciuda faptului că acestea nu se bucură de sprijinul cetățenilor la care vă raportați doar în campania electorală.\n\nDomnule primar – interimar, echipa din care ați făcut și faceți parte, a creat în Constanța o bombă socială fără precedent în istoria orașului nostru, cartierul Henri Coandă. Realitatea pe care refuzați să o recunoașteți este aceea că furturile, tâlhăriile, gălăgia, scandalurile și mizeria din jurul cartierului Henri Coandă i-au adus la disperare pe zecile de mii de constănțeni care locuiesc în vecinătatea cartierului social construit de Primăria Constanța.\n\nDomnule Făgădău, constănțenii au înțeles că este de datoria noastră să ne ajutăm semenii în nevoie. Însă gestul cetățenilor onești, care respectă legea și care își plătesc taxele, s-a întors împotriva lor. În locul liniștii sociale, acum beneficiază de scandaluri, tâlhării și mizerie. Totul, pe banii lor!\n\nDomnule primar – interimar, nevoile constănțenilor sunt și altele, și sunt aceleași ca ale locuitorilor oricărui oraș din România.\n\nConstănțenii vor liniște pe străzi, vor un sistem de Educație performant, vor un sistem de Sănătate de încredere, vor investiții în infrastructură și în sistemul de încălzire centralizat, vor, cu alte cuvinte, o administrație care să conducă în interesul lor.\n\nNici dumneavoastră și nici predecesorul dumneavoastră nu ați demonstrat însă că sunteți capabili să conduceți în interesul cetățenilor! Mai aveţi câteva luni!\n\nDomnule Făgădău, ați pus pe ordinea de zi a Consiliul local al municipiului Constanţa, în şedinţă ordinară, miercuri, 07 octombrie 2015, la punctele 10 și 11, proiecte de hotărâre privind actualizarea Devizului general aferent obiectivului de investiţii „Construire locuinţe sociale şi lucrări tehnico-edilitare, str. Zmeurei nr. 3, din municipiul Constanţa”. Dumneavoastră sunteți chiar inițiatorul acestor proiecte.\n\nDomnule primar – interimar, cred că trebuie să opriți, PENTRU MOMENT, orice demers care se referă la proiectul Henri Coandă! Vă cer, în numele a sute de constănțeni care mi-au scris și cu care m-am întâlnit în ultimele săptămâni, pe această temă, să rezolvați mai întâi problemele generate de modul defectuos în care ați administrat proiectul.\n\nÎn mod evident, trebuie schimbată paradigma, trebuie să avem modalități clare prin care se acordă aceste locuințe. Este inadmisibil ca o persoană certată cu legea, şi care continuă să o încalce, să beneficieze de locuințe sociale.\n\nAbia după ce veți face acest lucru puteți merge mai departe cu acest proiect. Trebuie să fim siguri că de aceste locuințe beneficiază cu adevărat persoanele nevoiașe și nu cele certate cu legea.\n\nVă cer, domnule Făgădău, să vă gândiți mai intâi la majoritatea cetățenilor Constanței, pe care ar trebui să-i reprezentați, și să renuntați la calculul cinic electoral.”",
        "label": "Dobrogea"
    },
    {
        "title": "Alertă epidemiologică! Se limitează programul de vizite de la Spitalul Județean Constanța",
        "text": "Având în vedere contextul epidemiologic actual privind creşterea numărului de cazuri de gripă şi viroze repiratorii și instituirea stării de alertă epidemiologică, dar şi la recomandarea Direcţiei de Sănătate Publică, conducerea Spitalului Judeţean Constanţa a luat o serie de măsuri, în vederea prevenirii răspândirii infecţiiilor respiratorii.\n\nAstfel, accesul vizitatorilor în Spitalul Judeţean de Urgenţă “Sf. Apostol Andrei” Constanţa se limitează de la 4, la 2 ore, după cum urmează:\n• None Durata vizitei este limitată la 15 minute, respectiv 10 minute pentru pacientii din ATI;\n• None Nu este permis accesul vizitatorilor care prezintă semne clinice de infectii respiratorii sau aflaţi în stare de ebrietate;\n• None Este obligatorie purtarea echipamentului de protectie. Acesta se regăseşte la intrarea în fiecare secţie.\n\nMASCA DE PROTECŢIE ESTE OBLIGATORIE ÎN INCINTA SPITALULUI, ÎN TIMPUL VIZITEI !!!\n\nÎn secțiile cu risc (NEONATOLOGIE, PEDIATRIE, CHIRURGIE PEDIATRICĂ) este permis doar accesul însoțitorului.\n\nMăsurile sunt temporare și vor fi reevaluate în funcție de situația epidemiologică. Rugăm aparținătorii să dea dovadă de înțelegere, întrucât respectarea noilor reguli este esențială pentru siguranța pacienților dar și a personalului medical.",
        "label": "Dobrogea"
    },
    {
        "title": "Niculae Dragomir, despre durata proiectelor de infrastructură",
        "text": "Am vorbit cu Niculae Dragomir, primarul comunei Ostrov, despre durata proiectelor de infrastructură. Primarul prezintă etapele și dificultățile întâmpinate în implementarea acestor proiecte, subliniind că un proiect poate dura chiar și trei ani până la finalizare, în funcție de valoarea și complexitatea sa.\n\n„Este destul de complex orice proiect, dar dacă ții cont de ghidurile elaborate, durata unui proiect depinde de valoarea și complexitatea lui. Poate dura de la un an, un an și jumătate, până la doi sau chiar trei ani. Dacă îți propui un proiect de o valoare foarte mare, bineînțeles că nu vei reuși să-l finalizezi în patru ani de zile”, a spus Dragomir.\n\nPrimarul a detaliat etapele necesare pentru realizarea unui proiect, începând cu elaborarea studiilor de fezabilitate și a proiectului tehnic. „Două-trei luni de zile durează studiile de fezabilitate și proiectul”, a spus el. După acest pas, urmează obținerea finanțării și toate avizele necesare pentru autorizația de construcție.\n\n„Ca să obții un aviz de mediu, cu toții știm că sunt niște proceduri care nu durează mai puțin de 6 luni, 7 luni sau chiar un an, în funcție de complexitatea proiectului respectiv”, a precizat Dragomir. După obținerea avizelor, începe faza de licitație, care este adesea un proces lung și complicat. „Din păcate, în urma unei licitații pot să apară contestații, iar acestea pot dura de la 6 luni până la un an, pentru că trebuie să te judeci cu firmele care au contestat licitația respectivă”.\n\nDupă soluționarea contestațiilor, urmează faza de execuție a lucrărilor, care poate dura între un an și 36 de luni, în funcție de complexitatea proiectului. „Așa cum am spus, într-un singur mandat poți să realizezi un proiect, dar poți să și nu reușești să-l finalizezi în patru ani de zile”, a concluzionat primarul.\n\nPrimarul Dragomir a mai adăugat că implicarea și informarea cetățenilor este esențială în aceste procese. „Stând de vorbă cu cetățenii prin adunările și întâlnirile pe care le avem, și discutând cu consilierii locali, încercăm să explicăm aceste fenomene și etape care trebuie parcurse pentru realizarea unui proiect”, a spus el. Cu toate acestea, primarul recunoaște că nu toți cetățenii înțeleg complexitatea acestor procese. „O parte din ei înțeleg, dar asta nu înseamnă că nu putem continua să discutăm cu ei și să le aducem la cunoștință toate aceste etape”.",
        "label": "Dobrogea"
    },
    {
        "title": "Sală de sport nouă la Cernavodă: Proiect finalizat în proporție de 95%",
        "text": "Proiectul „Construire Sală de Sport Școlară, Str. Cazărmii, nr. 6, oraș Cernavodă”, realizat cu fonduri accesate de la Compania Națională de Investiții (CNI), se apropie de finalizare, fiind executat în proporție de 95%. Noua infrastructură sportivă va deservi peste 1.300 de elevi care își desfășoară activitatea în campusul școlar din Cernavodă.\n\nConstructorul se află în faza finală a lucrărilor interioare. În această etapă, se montează gresia și faianța, mobilierul pentru vestiare, ușile de interior și corpurile de iluminat. Suprafața de joc este deja finalizată, iar echipamentele sportive sunt instalate și pregătite pentru utilizare.\n\nNoua sală de sport din Cernavodă este proiectată pe două niveluri (P+1) și are o capacitate de 102 locuri pentru spectatori. Parterul este destinat sportivilor și activităților sportive, iar etajul superior va fi accesibil publicului, oferind condiții optime pentru vizionarea competițiilor.\n\nElevii a trei instituții de învățământ vor beneficia de această facilitate, desfășurând aici orele de educație fizică și antrenamentele pentru diferite concursuri. De asemenea, sala va găzdui competiții sportive interne de volei, handbal și baschet.\n\n„Finalizarea acestui proiect va contribui semnificativ la dezvoltarea activităților sportive din oraș și va oferi elevilor un mediu modern și sigur pentru desfășurarea antrenamentelor și competițiilor,” a declarat un reprezentant al administrației locale.\n\nProiectul de construire a sălii de sport vine ca răspuns la necesitatea de a oferi elevilor din Cernavodă acces la facilități sportive de calitate. Potrivit autorităților, investiția realizată cu sprijinul CNI reprezintă o etapă importantă în modernizarea infrastructurii educaționale și sportive a orașului.\n\n„Această sală de sport va deveni un punct de referință pentru comunitatea noastră, nu doar pentru elevi, ci și pentru toți cei pasionați de sport din Cernavodă,” a precizat un oficial al unității școlare.\n\nCu finalizarea iminentă a lucrărilor, sala de sport de pe Strada Cazărmii va deveni, în scurt timp, un centru important pentru activitățile fizice și competițiile sportive locale.",
        "label": "Dobrogea"
    },
    {
        "title": "Ceremonial militar și religios dedicat Zilei Revoluției Române la Tulcea",
        "text": "Ștefan Coman, consilierul președintelui Consiliului Județean Tulcea, a participat duminică, 22 decembrie 2024, la ceremonialul militar și religios dedicat Zilei Revoluției Române și a Libertății, organizat, ca în fiecare an, de Instituția Prefectului Județul Tulcea și Garnizoana Tulcea la Monumentul Eroilor Revoluției din municipiu.\n\nProgramul manifestării a cuprins prezentarea onorului, salutul drapelului de luptă și intonarea Imnului de Stat și oficierea unui serviciu religios de către un sobor de preoți din cadrul Episcopiei Tulcii.\n\nDupă slujba de pomenire a eroilor Revoluției din anul 1989, reprezentanții autorităților locale au rostit alocuțiuni prin care și-au exprimat respectul pentru cei care, în urmă cu 35 de ani, au ieșit în stradă pentru a construi statul democratic România și a semna, astfel, certificatul de libertate al tuturor românilor.\n\n„Astăzi, în cadrul acestei ceremonii solemne, menite să marcheze unul dintre cele mai reprezentative evenimente care au stat la baza construcției României moderne, și-anume Revoluția din 1989 și împlinirea a 35 de ani de democrație, permiteți-mi să transmit mesajul domnului Horia Teodorescu, președintele Consiliului Județean Tulcea.\n\nMomentul 22 decembrie 1989 ne-a oferit, tuturor, o Românie eliberată de presiunea comunistă ce ne-a marcat existența preț de mai bine de patru decenii. Finalul Revoluției a însemnat victorie, a însemnat libertate, democrație. A însemnat un pas esențial pentru bunăstarea românilor de astăzi.\n\nEroi precum tulcenii Gavrilov Corneliu și Mihai Serian și-au pierdut viața pentru drepturile cetățenești de care ne bucurăm cu toții astăzi, în statul democratic România și pe care, poate, ar trebui să le apreciem astăzi mai mult decât oricând.\n\nDecembrie 1989 a îndoliat familii de eroi din toată țara, iar obligația noastră morală este să rămânem uniți și să facem tot ceea ce stă în puterea și priceperea noastră să respectăm România liberă, care ne-a fost lăsată cu uriașe sacrificii. Astăzi, aici, în fața acestor monumente ridicate în onoarea eroilor tulceni, cinstim amintirea celor care au avut puterea de a se opune, prin sacrificiu, unui regim care a afectat prea mult poporul român. Cinste eroilor tulceni! Cinste eroilor români!”, a declarat, cu acest prilej, reprezentantul Consiliului Județean Tulcea.\n\nCeremonia a fost încununată de depunerea de coroane de către reprezentanții instituțiilor publice, militarizate, respectiv cei ai partidelor politice.",
        "label": "Dobrogea"
    },
    {
        "title": "UNTOLD Universe aduce și anul acesta magia sărbătorilor de iarnă în târgurile de Crăciun din București și Cluj-Napoca",
        "text": ",,Planeta Crăciun” își așteaptă oaspeții în Piața Unirii din Cluj-Napoca pe 22 noiembrie, iar ,,West Side Christmas Market” dă startul sărbătorilor în capitală pe 28 noiembrie\n\nTârgurile de Crăciun din București și Cluj-Napoca vor purta și anul acesta semnătura UNTOLD Universe. Asta se traduce prin strălucire, culoare, magie, savoare, emoție, distracție și sărbătoare. Farmecul UNTOLD va învălui ,,West Side Christmas Market”, târgul de Crăciun din sectorul 6 din București, dar și cele două locații din Cluj-Napoca – Piața Unirii și platoul Sălii Sporturilor “Horia Demian”, care vor fi parte din ,,Planeta Crăciun”. Atât târgul din București, cât și cele din Cluj-Napoca promit vizitatorilor unele dintre cele mai tari experiențe de entertainment, de unde nu vor lipsi show-uri live ale unora dintre cei mai îndrăgiți artiști autohtoni (Fuego, Vunk, Direcția 5, Gașca Zurli), serile de colinde, surprizele pentru copii, mâncărurile savuroase, activitățile pentru întreagă familie și, cel mai important, întâlnirea cu Moș Crăciun. Primul care se deschide este Târgul de Crăciun ,,Planeta Crăciun” din Piața Unirii din Cluj-Napoca, pe 22 noiembrie, urmat de ,,West Side Christmas Market în București”, pe 28 noiembrie, iar ultimul este Târgul de Iarnă de pe Platoul Sălii Sporturilor ,,Horia Demian” care îi va primi pe oaspeți din 1 decembrie.\n\nUNTOLD Universe sunt responsabilii pentru distracție în ,,West Side Christmas Market” (28 noiembrie- 27 decembrie)\n\nPentru al patrulea an la rând, Parcul din Drumul Taberei se transformă în tărâmul de poveste ,,West Side Christmas Market”. Târgul se va deschide oficial pe data de 28 noiembrie, fiind de altfel și primul târg de Crăciun deschis în București. Trei dintre cele patru ediții de ,,West Side Christmas Market” au purtat semnătura UNTOLD. Organizatorii au pregătit o mulțime de surprize pentru cei care vor să trăiască emoția Crăciunului în cadrul ,,West Side Christmas Market”. Zeci de mii de beculețe, ornamente colorate, căsuțe de poveste, un brad unicat, perfect de postat pe Instagram, personaje de basm, arome îmbietoare de scorțișoară și vin fiert – toate se vor regăsi în târgul de Crăciun din sectorul 6. Printre principalele atracții se numără roata panoramică, un patinoar generos, carusel și trenuleț pentru copii și, nu în ultimul rând, Căsuța lui Moș Crăciun. Pe scena ,,West Side Christmas Market” vor urca artiști îndrăgiți precum Direcția 5, Fuego, Alina Sorescu, Gașca Zurli și alți invitați surpriză.\n\nPentru cel de-al doilea an consecutiv, cele două târguri de Crăciun organizate de UNTOLD Universe la Cluj-Napoca – cel din Piața Unirii și cel de pe platoul Sălii Sporturilor “Horia Demian” se află sub conceptul ,,Planeta Crăciun”. ,,Planeta Crăciun” aduce în Piața Unirii din Cluj-Napoca, între 22 noiembrie și 1 ianuarie 2025, o mulțime de surprize și atracții precum: o roată panoramică, ce va avea un show de lumini unic în România, un carusel de poveste și o sanie VR, unde curioșii se vor putea bucura de o drumeție cu ajutorul echipamentelor de realitate virtuală pe drumul renilor înspre casa lui Moș Crăciun din Laponia. Nelipsită va fi și Căsuța lui Moș Crăciun, unde cei mici vor putea face fotografii, se vor întâlni cu bătrânelul care aduce daruri tuturor și vor participa la peste 20 de ateliere creative diferite. Atmosfera de sărbătoare va fi întreținută și de prezența personajelor ,,Planetei Crăciun”: Crăciunir, Frim, Ona, Mira, Rexy. Anul acesta line-up-ul artistic va fi format atât din trupe îndrăgite, cât și din artiști consacrați pentru colindele de Crăciun, devenite tradiție an de an.\n\nAflate sub a același concept creativ, ,,Planeta Crăciun” va aduce, între 1 decembrie – 15 februarie 2025, Târgul de Iarnă de pe platoul Sălii Sporturilor “Horia Demian”, atracții unice, diferite de cele din Târgul de Crăciun, activități interactive și o mulțime de alți producători și meșteșugari locali care vor da viață zecilor de căsuțe cu bunătăți. Târgul de Iarnă va avea și un patinoar generos și un carusel desprins din basme. Deschiderea Târgului de Iarnă, care va avea loc pe 1 decembrie va fi marcată de un show spectaculos susținut pe gheață de patinatori profesioniști.\n\n“Cred că lucrul la care ne pricepem cel mai bine este să oferim oamenilor prin momente de entertainment, emoții puternice, indiferent de anotimp. Crăciunul este un moment în care aceste emoții se trăiesc la intensitate și mai mare, de aceea credem că târgurile de Crăciun, atât din Cluj-Napoca, cât și din București care se află sub umbrela UNTOLD, reușesc să creeze vizitatorilor un sentiment unic. Fiecare an ne-a învățat și mai bine cum să redăm acest farmec al sărbătorilor de iarnă, așa că ne dorim cu fiecare ediție să creăm cât mai multe activități interactive, să aducem artiști îndrăgiți, să oferim cât mai multe motive care să-i aducă pe oameni împreună și să-și creeze amintiri de neuitat.”, a declarat Edy Chereji, co-fondator UNTOLD Universe.\n\nSute de mii de oameni au trecut pragul târgurilor de Crăciun atât la București, cât și la Cluj-Napoca. Astfel, organizatorii se așteaptă ca târgurile de Crăciun din cele două orașe să atragă fiecare câte cel puțin 1 milion de vizitatori în 2024.",
        "label": "Dobrogea"
    },
    {
        "title": "Operatorul Portuar Constanța solicită Ministerului Transportului să redea statului cele 20% din acțiunile companiei ce administrează Portul Constanța",
        "text": "Organizația Patronală ”Operatorul Portuar” Constanța a luat act de Decizia nr. 574/16.10.2014 a Curții Constituționale, publicată în Monitorul Oficial nr. 889/08.12.2014 referitoare la neconstituționalitatea dispozițiilor Legii nr.216/2008 care prevedea transmiterea cu titlu gratuit către Consiluil Local al Municipiului Constanța a unui pachet de 1.369.125 de acțiuni deținute de stat la Compania Națională APM S.A. Constanța (CN APM).\n\nEfectul imediat al acestei decizii, de altfel și principalul efect al acesteia, a fost conturat în conținutul său, judecătorii Curții stabilind că la data publicării acesteia, “pachetul de 1.369.125 de acțiuni, reprezentând 20% din capitalul social al Companiei Naționale ‘Administrația porturilor Maritime’-S.A.Constanta, revine statului.”\n\nÎn consecință, Operatorul Portuar Constanța solicită, într-un memoriu trimis Ministerului Transporturilor, sub autoritatea căruia funcționează CN APM, ca instituția să:\n\n– ia act de efectele imediate și directe ale Deciziei Curții Constituționale mai sus amintite\n\n– inițieze procedurile legale de punere a acesteia în aplicare, în acord cu prevederile constituționale și cu legislația relevantă în materie;\n\nMinisterul Transporturilor urmează să convoace Adunarea Generală a Acționarilor, care prin hotărâre va lua act de decizia nr.574/2014 și de efectele obligatorii ale acesteia în privința transferului de acțiuni către stat, începând cu data de 08.12.2014. Hotărârea Adunării Generale a acționarilor va fi transmisă la Oficiul Registrului Comerțului pentru a fi operate modificările ce se impun în privința acționariatului.\n\nReunește 34 de companii care își desfășoară activitatea pe domeniul portuar.\n\nÎn cadrul companiilor membre ale Organizației Patronale își desfășoară activitatea peste 6.000 salariați, ceea ce reprezintă mai bine de 60% din numărul total de persoane angajate pe domeniul portuar.\n\nCompaniile membre ale Organizației Patronale, prin activitatea desfășurată, contribuie cu peste 85% la veniturile Administrației Portului Constanța (CN APM).\n\nContribuția Organizației Patronale la bugetul local prin activitatea desfășurată este de cca 2 milioane de euro între 2011-2013, ceea ce reprezintă aproximativ 30% din respectivul buget.\n\nContribuția Organizației Patronale la bugetul de stat este de 45 milioane de euro/3 ani (2011-2013).",
        "label": "Dobrogea"
    },
    {
        "title": "Orașul Cernavodă: investiții semnificative pentru copii",
        "text": "Administrația Publică Locală din Cernavodă continuă modernizarea locurilor de joacă, un proiect important pentru siguranța și confortul celor mici. Lucrările de modernizare la Grădinița nr. 4 de pe strada Tudor Vladimirescu avansează rapid, oferind un spațiu modernizat pentru copii și comunitate.\n\nPrimarul orașului Cernavodă, Liviu Negoiță, a anunțat că lucrările de modernizare a locului de joacă de la Grădinița nr. 4 sunt în plină desfășurare. Tartanul a fost deja montat pe toată suprafața locului de joacă, asigurând siguranța copiilor.\n\nConstructorul lucrează în prezent la amenajarea aleilor, scărilor și platformelor de acces, toate fiind realizate pentru a facilita deplasarea sigură și confortabilă a copiilor.\n\n„Lucrările avansează în mod alert, iar obiectivul va fi finalizat curând”, a declarat Liviu Negoiță. Administrația locală investește continuu în modernizarea infrastructurii pentru a îmbunătăți calitatea vieții locuitorilor orașului.\n\nUn element nou adus acestui loc de joacă este o zonă destinată organizării evenimentelor în aer liber. Această zonă va permite grădiniței și comunității să găzduiască diverse activități recreative sau educative, contribuind la dezvoltarea armonioasă a copiilor.\n\nBăncile de odihnă și coșurile de gunoi au fost deja montate, completând astfel infrastructura necesară pentru ca părinții și copiii să beneficieze de un spațiu plăcut și sigur.\n\nProiectul reprezintă o investiție majoră în viitorul copiilor din Cernavodă, oferind un mediu sigur și atractiv pentru joacă și socializare. Administrația locală își menține angajamentul de a dezvolta și moderniza constant spațiile publice, punând accent pe nevoile celor mici și ale comunității.\n\nFinalizarea acestor lucrări va aduce un plus de valoare grădiniței și va crea un mediu optim pentru organizarea de evenimente educative și recreative.",
        "label": "Dobrogea"
    },
    {
        "title": "Intervenție RAJA pe conducta de aducțiune din orașul Năvodari",
        "text": "În vederea executării lucrărilor de remediere a unei avarii survenite pe conducta de aducțiune cu diametrul de 600 mm, de pe strada Năvodari din localitatea Lumina, județul Constanța, echipele RAJA sunt nevoite să sisteze furnizarea apei potabile, astăzi – 19 iunie 2024, în intervalul orar 07.15 – 18.00.\n\nSunt afectați de lipsa apei consumatorii din localitățile Năvodari și Corbu, dar și cei din zona industrială Midia. În localitatea Lumina, în zonele înalte, cu preponderență la etajele superioare ale imobilelor, se va înregistra lipsa apei la robinete.",
        "label": "Dobrogea"
    },
    {
        "title": "Amenajarea noilor parcări pentru autoturisme la Cernavodă, zona Trust: lucrările avansează în ritm alert",
        "text": "Lucrările de execuție la obiectivul de investiții ”Amenajare parcare autoturisme Zona Trust, strada Aleea Libertății” din orașul Cernavodă avansează în mod alert. Constructorul a asfaltat întreaga suprafață destinată locurilor de parcare. În plus, a început montarea modulelor pentru locurile acoperite. Trotuarele pietonale au fost deja parțial amenajate.\n\nNoua parcare se întinde pe o suprafață de 1900 mp. Aceasta va include 68 de locuri de parcare pentru autoturisme. Dintre acestea, 44 de locuri vor fi acoperite, 20 neacoperite, iar 4 locuri sunt destinate persoanelor cu dizabilități. Designul parcării include scurgerea eficientă a apelor pluviale, asigurată prin pante longitudinale și transversale. Apele vor fi direcționate spre rigolele nou proiectate și ulterior la gurile de scurgere ale canalizării pluviale.\n\nPentru siguranța circulației rutiere se vor monta indicatoare de circulație. Acestea vor ajuta la prevenirea posibilelor accidente de circulație. Este esențial ca toți participanții la trafic să respecte semnalizarea pentru a asigura o circulație fluidă și sigură în zona parcării.\n\nValoarea totală a acestei investiții se ridică la 1.809.005,16 lei. Fondurile provin integral de la bugetul local. Această investiție reflectă angajamentul autorităților locale de a îmbunătăți infrastructura și facilitățile pentru cetățeni.\n\nLucrările la parcarea din Zona Trust progresează rapid, aducând beneficii semnificative comunității. Noua parcare va oferi spații sigure și accesibile pentru autoturisme, îmbunătățind considerabil condițiile de trafic din zonă. Investiția substanțială din bugetul local subliniază importanța proiectului pentru dezvoltarea urbană.",
        "label": "Dobrogea"
    },
    {
        "title": "Primăria Ovidiu a terminat construcția capelei mortuare din Cimitirul Ortodox nou",
        "text": "Acest proiect cu destinație socială, realizat din bugetul local, va fi folosit de către parohiile din Ovidiu, Poiana și Culmea, punând la dispoziție cu titlu gratuit următoarele :\n\n– sală de servit masa pentru 60 persoane, dotată cu mobilier\n\nCapela are o suprafață construită totală de 225 mp și este compusă din: spațiu priveghi, sală de mese, bucătărie, spații multifuncționale, cameră tehnică și holuri de acces. În exterior a fost realizată aleea pietonală și auto, au fost plantați copaci decorativi și gazon, a fost montat mobilier urban și a fost construit un lumânărar.\n\nSfințirea capelei va avea loc joi, 04 aprilie 2024, începând cu ora 12:00, în prezența I.P.S Teodosie, Arhiepiscopul Tomisului și a preoților din toate parohiile de pe raza UAT Ovidiu.\n\n,,Am început construcția acestui proiect anul trecut, din bugetul propriu, iar în acest an am finalizat lucrarea, ne-am ocupat de partea de dotări interioare, amenajarea curții și a spațiilor verzi. Prin această investiție, venim în sprijinul locuitorilor ce trec prin momente dificile, fiind totul pus la dispoziție gratuit.”, a declarat George Scupra, primarul orașului Ovidiu.",
        "label": "Dobrogea"
    },
    {
        "title": "Părinții copiilor cu dizabilități, escrocați de amanta lui Bîlbă de la Delfinariu",
        "text": "În anul 2015, Adrian Gemănaru, manager al Centrului Psihologic ”Marea Neagră” și fost jandarm, solicita către Consiliul Județean Constanța și către Complexul Muzeal de Științe ale Naturii Constanța (Delfinariu) o colaborare pentru a face ședințe de terapie cu delfini, în cadrul Delfinariului, terapie destinată copiilor cu dizabilități.\n\nLa acea vreme s-a iscat un scandal monstru, pentru că Gemănaru prezentase o diplomă de terapeut obținută în Austria, iar delfinoterapia nu este validată științific în România.\n\nDeși se încheiase un protocol de colaborare între Consiliul Județean Constanța și Centrul Psihologic ”Marea Neagră”, proiectul nu s-a mai derulat.\n\nRețineți faptul că Adrian Gemănaru se oferise să plătească 10.000 lei lunar către Delfinariu, costuri de întreținere și logistica necesară pentru a fi lăsat să facă două ore de terapie pe zi, prețul unei ore fiind de 100 euro.\n\nMotivele pentru care acest protocol a picat au fost enumerate chiar de către directorul Delfinariului, Adrian Bîlbă:\n\n”În primul rând, Consiliul Științific al instituției a declarat, în scris, că delfinoterapia este prea riscantă, pentru copii și delfini, și a refuzat să-și dea acceptul. În al doilea rând, delfinii au fost achiziționați printr-un program, acceptat de minister, care nu prevede folosirea delfinilor în acest scop. În al treilea rând, nici asigurătorul delfinilor nu permite acest lucru. (…) Este nevoie de un delfin special antrenat pentru contactul cu orice om, nu ca cei actuali, care nu acceptă decât dresorii cu care se obișnuiesc.(…) Trebuie să fii sigur că definul nu va avea nici o reacție la un copil cu dizabilități. Delfinul poate lovi fără să vrea. Cine dorește să facă delfinoterapie ar trebui să cumpere un astfel de delfin, iar cei de la Complexul Muzeal îl pot dresa. Valoarea delfinului și a asigurării sunt însă foar­te mari: peste 200.000 de euro. Sunt delfinii statului și nu se poate face delfinoterapie de o organizație non-profit care vine să ceară 100 de euro pe oră pentru un copil care vrea să facă terapie cu delfini. Pe de altă parte, noi le-am propus să facem cercetare și să găsim o soluție pentru a pune în practică acest proiect, însă nu se pot face asemenea lucruri pe banii statutului doar ca să beneficieze un singur ONG. Mai mult, delfinii nu sunt antrenați pentru contactul uman(…)Apoi, copiii pot veni cu TBC, iar delfinii sunt sensibili la această boală, ori noi nu ne putem asuma un astfel de risc pentru că delfinii au fost cumpărați pe banii statului cu 200.000 euro, pe bază de referat, iar eu nu pot schimba domeniul de activitate”, spunea directorul CMSN, Adrian Bîlbă, în octombrie 2015.\n\nÎn anul 2018, luna mai, la Delfinariu se dă concurs de angajare pentru Artist Circ, adică dresor de delfini. La concurs se prezintă două persoane, iar câștigătoare este Elena Harbur. Cea de-a doua participantă a fost descalificată pentru că nu avea studii superioare.\n\nDeși este angajată ca dresor, Elena Harbur se prezintă ca fiind psihoterapeut delfinoterapie la Delfinariu Constanța. Acest post nu există în organigrama instituției. Elena Harbur este dresor. Pe lângă slujba de la Delfinariu, doamna are și un Cabinet Psihologic particular la care oferă consultanță de specialitate. Într-adevăr, are un atestat în psihologie și desfășoară, în privat, ședințe cu pacienți.\n\nÎn luna august 2018, Elena Harbur obține o diplomă de delfinoterapeut de la Institutul Dolphinswim din Austria, probabil cel la care a fost și Gemănaru. Institutul, când nu are cursanți, funcționează și ca agenție de turism, organizând vacanțe terapeutice în Antalya.\n\nAtenție, costurile pentru acest curs au fost suportate de către Delfinariu Constanța!\n\nUn aspect extrem de important este relația dintre Adrian Bîlbă și Elena Harbur. Cei doi au fost logodiți o lungă perioadă de timp, iubirea lor fiind de notorietate atât la locul de muncă, cât și pe Facebook, unde afișau poze în ipostaze intime. Amorul lor s-a terminat cu un scandal, acum câteva luni.\n\nUitând complet că delfinii sunt cumpărați pe banii statului și că nu sunt antrenați pentru contact uman, ba chiar riscă să se îmbolnăvească de TBC, Adrian Bîlbă demarează un proiect de delfinoterapie alături de iubita sa, artista de circ Harbur. Cu acordul Consilului Județean Constanța se percepea o taxă de 144 lei+TVA pentru fiecare copil care participa la aceste ședințe.\n\nO astfel de activitate nu se află în sfera Delfinariului din Constanța. Dresoarea Harbur și-a depășit grav competențele intrând în bazin alături de copii cu dizabilități și interacționând cu delfinii. O diplomă emisă de o agenție de turism nu îți dă voie să faci așa ceva.\n\nȘi totuși, pentru această activitate, Elena Harbur a primit sporuri salariale din partea logodnicului ei, directorul instituției.\n\nȘedințele de terapie de la Delfinariu au început în toamna anului 2018 și au durat până când pandemia a închis porțile Complexului Muzeal.\n\nDupă cum am arătat, Delfinariu din Constanța încasa o taxă de aproximativ 200 lei de la părinți. Nicăieri pe site-ul instituției nu a apărut vreun anunț prin care să se aducă la cunoștința publicului că se fac astfel de ședințe terapeutice. Și atunci, de unde veneau pacienții?\n\nEi bine, reclama pentru acest ”proiect științific” menit să ajute copiii cu probleme o găsim pe site-ul Cabinetului Psihologic Elena Harbur, o entitate privată, fără nicio legătură cu Delfinariu.\n\nO ședință de delfinoterapie este taxată de către cabinetul privat cu 900 lei. Astfel, părinții disperați să-și vindece copiii erau jefuiți, la propriu, prin intermediul dresoarei.\n\nAceasta aducea pacienții la Delfinariu, unde este angajată și folosindu-se de bunurile instituției publice încasa 200 euro, deși în realitate aceste ședințe ar fi trebuit să coste doar 200 lei, fiind un proiect al Complexului Muzeal de Științe ale Naturii Constanța dedicat copiilor cu probleme. Surse din interior, spun că unele ședințe ajungeau să coste și 2000 euro, pentru că erau mai complexe și necesitau efort din partea artistei de circ.\n\nNe este greu să credem că Adrian Bîlbă, în calitate de logodnic, nu știa de aceste tarife, pe care le percepea Harbur prin cabinetul ei privat.\n\nÎntre Delfinariu din Constanța și Cabinetul Psihologic nu există niciun protocol de colaborare sau contract. Și totuși, Harbur practică delfinoterapia într-o instituție publică, fără ca măcar să plătească un leu pentru asta.\n\nÎn septembrie 2019, la Delfinariu din Constanța are loc un nou concurs de angajare. De data asta se căuta medic veterinar debutant. Urmând deja tiparul cunoscut, la concurs s-au înscris două persoane. La examen, însă, s-a prezentat una singură: Bîlbă Vlad Andrei. Fiul directorului general, Adrian Bîlbă.\n\nCum era și normal, acesta a luat examenul, iar din luna martie a acestui an a și fost promovat în funcție, având un salariu de 4537 lei.\n\nProbabil îl pregătește pe băiat să moștenească imperiul de la Delfinariu.\n\nSunt convinsă că toți cei care îl aplaudă și îl felicită pe domnul Bîlbă pentru minunatele apariții la TV și pentru activitatea extraordinară de la Delfinariu și-au angajat copiii și amantele în instituții publice și fac tot felul de manevre prin care sifonează bani cu nemiluita.",
        "label": "Dobrogea"
    },
    {
        "title": "Extindere de sediu la Primăria Ceamurlia de Jos",
        "text": "Au început lucrările de Extindere de sediu la Primăria Ceamurlia de Jos, județul Tulcea. E vorba de o clădire nouă, care va include o sală de ședințe, trei birouri, un grup sanitar și un hol de distribuție. Investiția totală este estimată la 498.750 lei, finanțată integral din surse proprii ale Primăriei.\n\nNoua clădire va fi situată în intravilanul localității, pe strada Principală, la numărul 58, lângă actualul sediu al instituției. Construcția va ocupa o suprafață de 1801 mp, oferind suficient spațiu pentru funcțiunile administrative.\n\nPrimarul Dumitru Stan a explicat: „Ne dorim ca această clădire să răspundă necesităților actuale ale Primăriei, prin crearea unui mediu de lucru mai eficient. Prin construirea unei săli de ședințe moderne și a birourilor necesare, ne asigurăm că administrația locală poate funcționa la capacitate maximă, oferind cetățenilor servicii de calitate. Este un pas important pentru dezvoltarea comunității noastre”.\n\nLucrările de construcție vor include fundații din beton simplu, zidărie BCA, și o structură de rezistență din beton armat. Planșeul va fi realizat din lemn, acoperișul din tablă tip țiglă, iar izolația va fi realizată cu polistiren și vată minerală. Interiorul va beneficia de finisaje moderne, incluzând tencuieli decorative și pardoseli din gresie.\n\nDurata estimată pentru finalizarea lucrărilor este de 9 luni de la emiterea ordinului de începere. Contractantul este responsabil pentru respectarea termenelor și a specificațiilor tehnice stabilite prin caietul de sarcini.\n\nPerioada de garanție minimă solicitată este de 24 de luni, în care constructorul trebuie să remedieze orice defecțiuni apărute. „Ne așteptăm ca lucrările să fie de o calitate superioară, astfel încât clădirea să servească eficient comunității noastre pentru mulți ani de acum înainte”, a subliniat primarul.\n\nAceastă investiție în infrastructura locală reprezintă un pas important pentru modernizarea și eficientizarea activităților administrative din Ceamurlia de Jos, contribuind la creșterea calității serviciilor publice oferite locuitorilor.",
        "label": "Dobrogea"
    },
    {
        "title": "Informare RAJA - Se oprește apa în zona industrială a orașului Ovidiu, miercuri – 03 aprilie 2024",
        "text": "Se oprește apa în zona industrială a orașului Ovidiu, miercuri – 03 aprilie 2024. Pentru executarea lucrărilor de conectare a conductelor de alimentare cu apă nou executate la sistemul centralizat de distribuție din orașul Ovidiu, județul Constanța, echipele RAJA vor sista furnizarea apei miercuri – 03 aprilie 2024, în intervalul orar 00.00 – 20.00.\n\nVor fi afectați de lipsa apei abonații, agenți economici (Distri Gaz, Stația de betoane, Autoprima Serv, ENEL, Brick, hotel Herbeth`s, benzinăria Celsy, Lukoil Ovidiu, Zona Port Ovidiu, strada Cariei, etc.) situați în zona industrială de la ieșire din orașul Ovidiu spre localitatea Lumina.\n\nInvestiția face parte din contractul derulat prin Programul Operațional Infrastructură Mare (POIM) CL 22: “Reabilitarea și extinderea rețelelor de distribuție în localitatea Lazu, reabilitarea și extinderea rețelelor de distribuție și de canalizare, reabilitare stație de pompare apă uzată, stații noi de pompare apă uzată și conducte de refulare aferente, din localitatea Agigea. Rețele apă Ovidiu, Cumpăna, Poiana. Aducțiuni Ovidiu, Poiana. Rețele de canalizare Ovidiu, Cumpăna, Poiana„ în valoare de aproximativ 70 milioane lei.",
        "label": "Dobrogea"
    },
    {
        "title": "Primăria Negru Vodă – Anunț privind concesionarea prin licitație publică cu ofertă în plic închis",
        "text": "U.A.T. Oraș Negru Vodă anunță concesionarea prin licitație publică cu ofertă în plic închis a următoarelor terenurilor:\n• lot nr.13, în suprafață de 1900 mp, identificat cu nr. cadastral 102746, situat în Al.Platformei, nr.1, oraș Negru Vodă, jud. Constanța.\n• lot nr.3, în suprafață de 4130 mp, identificat cu nr. cadastral 101408, situat în Șos. Constanței, nr. 6, oraș Negru Vodă, jud. Constanța.\n• lot nr. 4, în suprafață de 5577 mp, identificat cu nr. cadastral 101409, situat în Șos. Constanței, nr. 6, oraș Negru Vodă, jud. Constanța.\n• Informații generale privind autoritatea contractantă, precum denumirea, codul fiscal, adresa, numărul de telefon, fax și/sau adresa de e-mail a persoanei de contact:\n• Informații privind documentația de atribuire: Se regăsesc în Caietul de sarcini\n• Modalitatea sau modalitățile prin care persoanele interesate pot intra în posesia unui exemplar al documentației de atribuire:\n\nPersoanele interesate vor putea intra în posesia documentației de atribuire prin formularea unei solicitări scrise, care va fi depusă la sediul instituției.\n• Denumirea și adresa serviciului/compartimentului din cadrul concedentului, de la care se poate obține un exemplar din documentația de atribuire:\n• Costul și condițiile de plată pentru obținerea unui exemplar:\n\nDocumentația de atribuire va fi pusă la dispoziția celor interesați cu titlu gratuit;\n• Adresa la care se vor depune ofertele: Primăria orașului Negru Vodă, sediu: str. Șoseaua Mangaliei, nr. 13, oraș Negru Vodă, jud. Constanța;\n• Numărul de exemplare în care trebuie depusă fiecare ofertă: 1 exemplar original, într-un plic sigilat\n• Data și locul la care se va desfășura ședința publică de deschidere a ofertelor:\n\nPlicurile se vor deschide în data de 26 martie 2024, ora 10:00, la sediul organizatorului licitaţiei, Oraș Negru Vodă, Șoseaua Mangaliei, nr. 13, în sala de şedinţe a Consiliului Local Negru Vodă, în prezenta comisiei de licitaţie şi a reprezentanţilor împuterniciţi ai ofertanţilor.\n• Denumirea, adresa, numărul de telefon/fax și adresa de e-mail a instanței competente în soluționarea litigiilor apărute și termenele pentru sesizarea instanței:\n• Data transmiterii anunțului de licitație către instituțiile abilitate, în vederea publicării: 04.03.2024",
        "label": "Dobrogea"
    },
    {
        "title": "Se oprește apa în localitățile Mihai Kogălniceanu, Culmea și Oituz",
        "text": "RAJA S.A. anunță că se oprește apa în localitățile Mihai Kogălniceanu, Culmea și Oituz. Pentru realizarea operațiunilor periodice de întreținere a rezervoarelor destinate înmagazinării apei potabile din orașul Ovidiu și din localitatea Mihail Kogălniceanu, RAJA S.A. va sista furnizarea apei luni — 22 aprilie 2024, în intervalul orar 08.00 — 20.00.\n\nVor fi afectați de lipsa apei toți consumatorii din localitatea Mihai Kogălniceanu (inclusiv Baza Militară, Aeroportul, zona Ceres și agenții economici din zonă), precum și satele Oituz din comuna Lumina și Culmea din orașul Ovidiu.",
        "label": "Dobrogea"
    },
    {
        "title": "Primăria Adamclisi va avea parc fotovoltaic. A fost semnat contractul",
        "text": "Primăria Adamclisi va avea parc fotovoltaic, transmite viceprimarul Ion Dumitru. Oficialul a semnat recent contract de finanțare, împreună cu ministrul energiei, Sebastian Burduja. Proiectul, în valoare de 973.434,02 lei, este destinat autoconsumului în instituțiile publice din comună.\n\n„Acesta este un proiect demarat de un an. Va fi executat și pus în funcțiune în iarna acestui an. Suntem foarte entuziasmați de beneficiile pe care le va aduce comunității noastre”, a declarat viceprimarul.\n\nÎn paralel cu acest proiect, au fost demarate lucrările de reabilitare la dispensarul uman. Investiția pentru această reabilitare se ridică la 611.432,73 lei. „Lucrările sunt în plină desfășurare și vor aduce îmbunătățiri considerabile în ceea ce privește serviciile medicale oferite locuitorilor. Ne dorim să asigurăm condiții optime pentru toți cetățenii comunei”, a adăugat Ion Dumitru.\n\nDe asemenea, sediul primăriei va beneficia de reabilitări, valoarea proiectului fiind de 1.500.943,80 lei. „Reabilitarea sediului primăriei este esențială pentru a putea oferi servicii administrative eficiente și moderne. Ne dorim să creăm un mediu de lucru plăcut și funcțional pentru angajați și cetățeni”, a subliniat viceprimarul.\n\nReabilitarea clădirii liceului, investiție de peste 9 milioane de lei\n\nUn alt proiect major este reabilitarea clădirii Liceului din localitate. Aceasta este o investiție semnificativă, în valoare de 9.184.141,23 lei. „Reabilitarea liceului este prioritară pentru noi. Vrem să oferim elevilor și profesorilor un mediu educațional de calitate, care să le permită să își desfășoare activitatea în condiții optime. Lucrările vor începe în cel mai scurt timp”, a declarat Ion Dumitru.\n\nViceprimarul a promis că va informa comunitatea despre progresul acestor proiecte și despre alte inițiative viitoare. „În viitor, vă voi informa și de celelalte proiecte și de stadiul lor. Este important să fim transparenți și să menținem cetățenii la curent cu toate schimbările și îmbunătățirile din comună”, a concluzionat Ion Dumitru.",
        "label": "Dobrogea"
    },
    {
        "title": "Microbuze electrice pentru elevii din județul Tulcea",
        "text": "De asemenea, în județul Tulcea va exista și o stație de încărcare a acestor mijloace de transport\n\nÎn cadrul ședinței ordinare din această lună, consilierii județeni vor discuta proiectul de hotărâre pentru modificarea Hotărârii Consiliului Judeţean nr. 81/2023 privind depunerea de către UAT Județul Tulcea a cererii de finanțare pentru proiectul „Achiziționarea de microbuze electrice pentru transportul elevilor din județul Tulcea” în cadrul apelului de proiecte „Microbuze electrice pentru elevi”, ce va fi finanțat prin Planul Național de Redresare și Reziliență – Componenta C15: Educație.\n\nProiectul vizează îmbunătățirea condițiilor de transport pentru elevii din județul Tulcea, cu precădere din zonele rurale defavorizate/marginalizate/izolate prin furnizarea de microbuze școlare „verzi” (electrice), prietenoase cu mediul și cu un consum energetic redus. Beneficiarii finali ai rezultatelor proiectului vor fi unitățile de învățământ din ciclul primar, gimnazial sau liceal din cele 27 de unităţi administrativ – teritoriale inclusiv judeţul Tulcea (în calitate de lider), respectiv: Municipiul Tulcea, Oraşul Isaccea, Comuna Baia, Comuna Beştepe, Comuna Beidaud, Comuna Casimcea, Comuna Chilia Veche, Comuna Ciucurova, Comuna Ceatalchioi, Comuna Dăeni, Comuna Dorobanţu, Comuna Frecăţei, Comuna Horia, Comuna Jijila, Comuna Jurilovca, Comuna Luncavița, Comuna Murighiol, Comuna Nalbant, Comuna Nufăru, Comuna Sarichioi, Comuna Slava Cercheză, Comuna Somova, Comuna Stejaru, Comuna Topolog, Comuna Văcăreni, Comuna Valea Nucarilor, Comuna C.A. Rosetti.\n\n„Ca urmare demersurilor iniţiate de către Judeţul Tulcea, în calitate de lider, a fost încheiat Actul adiţional nr. 1 la Contractul de finanţare cu nr. 11988/12.09.2023 privind modificarea perioadei de implementare până cel mai târziu la data de 30.09.2025. Pe cale de consecinţă, se impune modificarea art. 6 al Hotărârii Consiliului Judeţean nr. 81/2023 privind depunerea de către UAT Județul Tulcea a cererii de finanțare pentru proiectul „Achiziționarea de microbuze electrice pentru transportul elevilor din județul Tulcea”, care va avea următorul cuprins: «Se aprobă asumarea amplasării de către U.A.T. Judeţul Tulcea a unei stații de încărcare electrică până la data de 30 septembrie 2025, precum şi asigurarea resursei umane (şofer) pe o durată de minimum 4 ani»“, se arată în documentele anexate proiectului de hotărâre.",
        "label": "Dobrogea"
    },
    {
        "title": "Informare RAJA - Apă potabilă cu program în localitățile General Scărișoreanu, Casicea și Dorobanțu",
        "text": "În ultima perioadă, în anumite zone de la nivelul ariei de operare RAJA S.A., s-a înregistrat o creștere considerabilă a consumului de apă potabilă, dar și o scădere a debitului de apă la nivelul unor surse de captare subterană.\n\nDin cauza cerinței crescute de apă de la consumatori, în sistemele de stocare nu se poate acumula suficientă apă pentru a asigura furnizarea în regim continuu. Astfel, pentru a permite refacerea stocului de apă înmagazinat în rezervoare, se impune sistarea periodică a distribuției în sistemul centralizat alimentat de sursele de apă: Puț 1 General Scărișoreanu și Puț Dorobanțu.\n\nAstfel, în perioada următoare, începând de astăzi – 01 iulie 2024, RAJA S.A. este nevoită să furnizeze apă potabilă după un program prestabilit în localitățile General Scărișoreanu, Casicea (comuna Amzacea) și Dorobanțu (comuna Nicolae Bălcescu), din județul Constanța.\n\nAbonații din localitățile General Scărișoreanu și Casicea (comuna Amzacea) vor avea apă potabilă la robinete după următorul program:\n\nÎn localitatea Dorobanțu (comuna Nicolae Bălcescu), apa va fi furnizată în următoarele intervale orare:\n\nPentru a evita eventualele efecte negative cauzate de lipsa apei în perioada în care va fi sistată furnizarea apei, se recomandă abonaților să își creeze rezerve de apă potabilă pentru uz casnic.\n\nSe amintește tuturor consumatorilor din zonele afectate că folosirea apei în alte scopuri decât cel menajer duce la o creștere a consumurilor peste capacitatea maximă a sistemelor de alimentare cu apă, ceea ce duce la sistarea distribuției.\n\nSe recomandă populaţiei să utilizeze raţional apa potabilă, numai în scopurile prevăzute în contractul de furnizare a serviciului de alimentare cu apă, respectiv consum menajer pentru satisfacerea nevoilor gospodăreşti, şi să evite folosirea acesteia în alte scopuri, cum ar fi: activităţi de agrement, activităţi agricole, irigatul grădinilor, spălatul teraselor, curţilor, pavajelor. Acest lucru cauzează dificultăți în asigurarea continuității furnizării apei. Echipele RAJA fac tot posibilul pentru a gestiona eficient această situație și a asigura furnizarea apei potabile.",
        "label": "Dobrogea"
    },
    {
        "title": "IULIUS și Foster + Partners pun Constanța pe harta marilor repere urbane europene",
        "text": "* Foster + Partners, birou de arhitectură de top la nivel mondial, care a proiectat repere urbane internaționale, cum ar fi Apple Park din California și The Gherkin din Londra, a dezvoltat conceptul proiectului pe baza concluziilor reieșite din consultările și sesiunile de lucru cu reprezentanții comunității, mediului de business, cel universitar și ai administrațiilor publice\n\n* demararea celui mai amplu demers de decontaminare realizat în România, cu amenajarea și dotarea unor laboratoare de specialitate, infrastructură de cercetare cu impact național\n\n* pepinieră amenajată în localitatea Lazu: primii 520 de copaci au fost deja plantați pentru aclimatizare\n\n* investiție de 800 de milioane de euro, într-un proiect mixed-use integrat de regenerare urbană, cu diverse componente: culturale, educaționale, retail, funcțiuni și servicii de utilitate publică, entertainment, facilități sportive și de recreere, parc și grădină botanică, amfiteatru, săli de evenimente artistice și de business, centre de divertisment, office, soluții pentru conectivitatea și mobilitatea pietonală, velo și auto\n\n* teren de 38 de hectare, fost industrial și inactiv, transformat în pol de creștere economică, turistică, socială\n\n* investiția este aliniată proiectelor majore de dezvoltare urbană strategică ale oraşului\n\nCompania IULIUS anunță viziunea propusă pentru cel mai amplu proiect de reconversie, bioremediere și revitalizare urbană din România, dezvoltat la Constanța, pe un teren de 38 de hectare. Proiectul redesenează modul în care se face dezvoltarea urbană și reprezintă o viziune prin care Constanța va intra pe harta marilor repere urbane europene considerate orașe-magnet. Un model de bune practici în alinierea unei investiții private, de peste 800 de milioane de euro, la strategiile de dezvoltare urbană ale orașului și ale țării, ce vizează realizarea unui ansamblu urbanistic integrat, de tipul „oraș în oraș”, cu funcțiuni complementare, care vor contribui la transformarea zonei într-un pol de creștere regională, economică, socială și turistică:\n• None culturale și educaționale – care să susțină inițiativele locale, dezvoltarea mediului universitar și să diversifice oferta pentru petrecerea timpului liber;\n• None retail – cu un mix complet de servicii, branduri, facilități care să susțină mediul antreprenorial local și să răspundă cerințelor comunității;\n• None entertainment și edutainment – cu noi concepte, în premieră regională și chiar națională, care să susțină atractivitatea orașului ca destinație turistică tot anul, dar și să ofere locuitorilor oportunități noi de distracție în oraș;\n• None parc și grădină botanică – amenajate cu sute de arbori maturi, care să ofere un cadru verde, beneficii pentru mediu și să devină un hub al comunității;\n• None office – pentru atragerea unor companii din domenii cu valoare adăugată și diversificarea oportunităților de carieră pentru tineri, cu scopul retenției resursei umane;\n• None soluții pentru conectivitatea și mobilitatea pietonală, velo și auto – care să susțină implementarea strategiilor de regenerare, mobilitate și conectivitate ale administrației publice pentru zona de dezvoltare Anghel Saligny.\n\nViziunea propusă pentru proiect, ce poartă semnătura biroului de arhitectură Foster + Partners, care a realizat unele dintre cele mai spectaculoase, provocatoare și de impact repere urbane peste tot în lume, se bazează pe crearea unui nou nucleu al Constanței, dinamic și axat pe oameni, care să celebreze atât patrimoniul local, cât și dezvoltarea. O regenerare a centrului orașului Constanța, acum un fost sit industrial poluat.\n\n„Constanța ne impresionează prin istoria sa și prin mozaicul de culturi și civilizații care o definesc, de aceea proiectul nostru va fi gândit pentru a onora acest patrimoniu. Ne dorim să facem Constanța o destinație atractivă 365 de zile pe an, prin setarea unui nou pol de interes, o nouă destinație și noi oportunități de promovare a orașului ca centru de business, cultural și social. Vom realiza asta cu aceeași dedicare pentru modelul nostru de dezvoltare, acela de a reda orașului o zonă fost industrială reconvertită într-o parte vie a sa, integrată armonios cu masterplanul de regenerare urbană a orașului, cu mult verde, noi experințe și implicând comunitatea. Noua dezvoltare va avea o diversitate impresionantă de spații de entertainment, cafenele, restaurante, concepte în premieră de petrecere a timpului liber în familie, infrastructură pentru sporturi și va deveni, astfel, un spațiu al comunității, cea mai vibrantă parte a orașului, într-o zonă care acum este izolată de viața urbană”, a declarat Raluca Munteanu, Director de Dezvoltare IULIUS.\n\n520 de arbori maturi, în proces de aclimatizare în Constanța\n\nUn element central al proiectelor IULIUS sunt spațiile verzi extinse. Proiectul de la Constanța va beneficia de un parc cu arbori maturi, cu vârste de până la 60 de ani, și de grădină botanică. În ultimele luni din 2024, IULIUS a finalizat amenajarea primei pepiniere dendrologice private din Dobrogea, în localitatea Lazu, unde se află deja 520 arbori maturi, din totalul de 2.000, care vor compune de la zero zonele verzi din proiect.\n\nUnul dintre cele mai ample procese de bioremediere din Europa\n\nCele 38 de hectare pe care se va dezvolta proiectul de reconversie urbană sunt inactive de peste 10 ani, iar anterior au găzduit infrastructură de depozitare a produselor petroliere, astfel că IULIUS va realiza cel mai amplu demers de ecologizare din real estate-ul european. În prezent, se desfășoară toate demersurile necesare pentru implementarea procedurilor de bioremediere. Procesul va conduce și la dezvoltarea unei infrastructuri de cercetare cu impact național, fiind realizate parteneriate cu Institutul Național de Cercetare-Dezvoltare pentru Pedologie, Agrochimie și Protecția Mediului (ICPA) din București, dar și cu Universitatea „Ovidius” din Constanța. IULIUS a amenajat un laborator cu echipamente speciale necesare pentru implementarea bioremedierii în cadrul ICPA din București, în timp ce în cadrul Universității din Constanța dotează un laborator de analize a produselor petroliere.\n\nTotodată, este în desfășurare procesul de cercetare arheologică, realizat de o echipă mixtă de specialiști, de la Institutul de Cercetare Arheologică din cadrul Academiei Române, filiala Iași, și de la Muzeul de Istorie Națională și Arheologie Constanța.\n\nO fostă zonă industrială, reconectată cu orașul ca nou nucleu de dezvoltare\n\nInvestiția este aliniată proiectelor majore de dezvoltare urbană strategică ale orașului: regenerarea zonei Anghel Saligny, soluții de mobilitate urbană multimodală, precum trenul metropolitan, revitalizarea tunelului Saligny, integrarea și conectivitatea cu portul comercial Constanța etc. Conectivitatea și integrarea cu orașul a zonei central vestice a Constanței, vizată de o strategie de dezvoltare mai amplă a administrației, sunt primordiale pentru implementarea unei direcții care să valorifice potențialul său major de transformare.\n\nOpinia comunității este esențială pentru conturarea acestui proiect propus de IULIUS. De aceea, am lansat platforma www.constanta365.ro pentru a afla propunerile constănțenilor, pe care îi invităm să-și exprime părerea despre viziunea propusă și propunerile pentru noua dezvoltare. Ne dorim ca împreună să construim un spațiu sustenabil, incluziv și inovator care aparține întregii comunități.\n\nFoster + Partners este un studio global de arhitectură, urbanism și proiectare, cu rădăcini profunde în sustenabilitate, fondat acum mai bine de 50 de ani, în 1967, de către Norman Foster. De atunci, el și echipa formată în jurul lui au înființat un birou internațional cu reputație de talie mondială pentru design atent și de pionierat, funcționând ca un studio de sine stătător, caracterizat de diversitate etnică și culturală deopotrivă. Studioul integrează competențele de arhitectură cu cele de inginerie structurală și de mediu, urbanism, design interior și industrial, machetare și producție de film, aeronautică și multe altele, într-un mediu de lucru colegial, asemănător unei universități compacte. Aceste competențe diverse ne permit să abordăm o gamă largă de proiecte, în special cele de complexitate și amploare considerabile. Proiectarea este numitorul comun în tot ceea ce facem. Proiectăm clădiri, spații și orașe; ascultăm, punem întrebări și inovăm.\n\nStudioul și-a câștigat reputația internațională prin intermediul unor clădiri precum Sediul Hearst din New York, clădirea 30 St Mary Axe, cunoscută sub numele de The Gherkin, din Londra, Viaductul Millau din Franța, Parlamentul German din Reichstag, Berlin, Curtea Mare a Muzeului Britanic, sediul HSBC din Hong Kong și Londra, sediul Commerzbank din Frankfurt, metroul din Bilbao, muzeul Carré d’Art Nîmes, precum și dezvoltarea sustenabilă Masdar din Abu Dhabi. Printre lucrările recente se numără sediul Apple Park din California, noul sediu european al companiei Bloomberg din Londra, clădirea de birouri 425 Park Avenue din New York, noua extindere a Aeroportului din Marsilia, clădirea Battersea Roof Gardens din Londra, precum și două stații noi pentru Metroul din Sydney. În prezent, studioul este implicat în proiecte precum noul masterplan pentru Slussen din Suedia, Aeroportul Internațional din Kuweit, masterplanul pentru One Beverly Hills din California, clădirea 270 Park Avenue din New York și renovarea clădirii Transamerica Pyramid din San Francisco.\n\nCompania IULIUS este dezvoltator și operator real estate specializat în proiecte mixed-use de regenerare urbană din România, cu o experiență de peste 25 de ani și cu o prezență în patru mari orașe din țară – Iași, Timișoara, Cluj-Napoca și Suceava. Valoarea investiţiilor realizate în România depăşeşte 1,2 miliarde de euro.\n\nPortofoliul său cuprinde peste 310.000 mp de retail, în două proiecte mixed-use de regenerare urbană (Palas Iași și Iulius Town Timișoara), rețeaua națională de shopping mall-uri regionale (Iulius Mall – Iași, Cluj-Napoca și Suceava) și proiectele Family Market din Iași (Miroslava și Bucium). Proiectele sunt lidere de piață la nivel regional și înregistrează anual peste 70 de milioane de vizite.\n\nÎn doar zece ani, compania IULIUS s-a impus drept unul dintre cei mai activi dezvoltatori și operatori de spații office clasa A, construind, sub brandul național United Business Center, poluri regionale de business și comunități creative multinaționale, în trei centre universitare importante ale României – Iași, Timișoara și Cluj-Napoca. În total, 15 clădiri verzi, cu o suprafață totală de peste 242.000 mp, în care sunt prezente peste 142 de birouri de companii, unde lucrează peste 29.500 de angajați.\n\nPână în prezent, IULIUS a realizat 13 hectare de grădini urbane, amenajate cu peste 80.000 de copaci și arbuști, însumând investiții ce depășesc 18 milioane de euro. În total, valoarea investițiilor de utilitate publică depășește 190 de milioane de euro, incluzând facilitățile pentru comunitate, parcurile și soluțiile de infrastructură.\n\nCompania IULIUS are în dezvoltare două proiecte mixed-use de reconversie urbană, la Cluj-Napoca şi Constanţa, investiţii estimate la peste 1,3 miliarde de euro.",
        "label": "Dobrogea"
    },
    {
        "title": "Reabilitare energetică pentru sediul primăriei Topalu: Investiție pentru un viitor mai verde",
        "text": "Primăria comunei Topalu, județul Constanța, va beneficia de o reabilitare energetică. Proiectul, susținut de primarul Constantin Baltă, va fi realizat prin fonduri nerambursabile destinate eficienței energetice. Această inițiativă reprezintă un pas important către un viitor mai verde pentru instituțiile publice din Topalu.\n\n„Primăria comunei Topalu urmează a fi reabilitată din punct de vedere energetic”, a declarat primarul Constantin Baltă. Autoritățile locale au accesat un program de finanțare nerambursabilă care sprijină creșterea eficienței energetice în clădirile publice. Programul este susținut de Administrația Fondului pentru Mediu (AFM), iar procesul este într-o etapă crucială, fiind necesară pregătirea ofertei tehnice și financiare pentru elaborarea cererii de finanțare.\n\nÎn conformitate cu Ghidul AFM, administrația comunei urmează să finalizeze și să depună dosarul de finanțare. Acest dosar include o ofertă tehnică și financiară detaliată, care va demonstra cum reabilitarea energetică va îmbunătăți performanța instituției. Proiectul urmărește reducerea consumului de energie și scăderea emisiilor de carbon, aducând totodată beneficii economice și de mediu pentru comunitate.\n\nPentru locuitorii din Topalu, acest proiect înseamnă mai mult decât modernizarea unei clădiri publice. Reabilitarea primăriei va deveni un exemplu de sustenabilitate, îmbunătățind standardele de eficiență energetică și protejând resursele naturale. „Avem nevoie de investiții durabile pentru viitorul comunei noastre”, a subliniat primarul Baltă.\n\nImplementarea acestei reabilitări energetice nu va aduce doar economii la bugetul local, ci va contribui și la reducerea amprentei ecologice a instituției. Planurile detaliate vor fi prezentate odată cu depunerea dosarului, după care urmează aprobarea finanțării și demararea lucrărilor propriu-zise.\n\nAstfel, proiectul de reabilitare energetică a Primăriei Topalu reprezintă o inițiativă esențială în direcția eficientizării energetice a clădirilor publice din România.",
        "label": "Dobrogea"
    },
    {
        "title": "Florin Mitroi s-a răzgândit: ”Exclus! Pe nimeni nu dau afară!”",
        "text": "După ce ieri, la ceremonia de învestire în funcția de președinte al Consiliului Județean Constanța, Florin Mitroi le-a transmis angajaților instituției că sunt prea mulți și că vrea să facă niște curățenie, astăzi, la întâlnirea cu funcționarii, discursul său s-a schimbat radical.\n\nNoaptea a fost un sfetnic bun sau Florin Mitroi a vrut doar să-l impresioneze pe Nicolae Ciucă. Încă nu știm.\n\nCert este că cei aproape 280 de angajați au devenit brusc importanți și indispensabili. Mitroi a fluturat steagul alb, dar a ținut să sublinieze și faptul că le știe ”dosarele” și că e foarte bine informat despre viața și activitatea fiecărui angajat.\n\n”Eu nu mă despart de nimeni. Sunt conștient că aveți familii, aveți copii, aveți probleme (…). Și atunci nu este normal ca eu să vin să omor oameni. Exclus! Pe nimeni nu dau afară. (…). Ori se face o selecție naturală. Cine crede că a venit în consiliu doar să ia banii, doar să semneze condica, se înșală. (…) Știu mai mult decât știți dumneavoastră sau știți dar nu ați avut curaj să vorbiți. Nu e cazul să dezbinăm, ci e cazul să unim. (…) Pe dumneavoastră, venirea mea aici trebuie să vă bucure. Îi va deranja pe doi, trei, cinci. Îi știu. Cu siguranță îi știu.”, le-a transmis Mitroi celor din CJ.\n\nTot astăzi, a fost prezentată și echipa care îl va consilia și va coordona activitatea din Consiliul Județean Constanța: administrator public, Daniela Șerban, director cabinet, Ionela Costache Zota, vicepreședinte propus, Răzvan Filipescu, director adjunct ADD, Gianina Topolov, consilier personal, Stelian Budeș, Mariana Belu, Raluca Ștefan Vericeanu etc.\n\nPrimul și singurul proiect al lui Florin Mitroi, acela de a da afară o mare parte dintre angajații CJC a eșuat, așa cum era de așteptat. Armistițiul, pe care a încercat să-l încheie astăzi cu funcționarii din subordinea sa, demonstrează că Mitroi a înțeles cât de important este să ai o relație bună cu cei care lucrează de ani de zile în instituție, care știu ce înseamnă administrație publică la alt nivel și care pot oricând să-ți blocheze și să-ți boicoteze proiectele.\n\nPentru că de dat afară, e greu în sistemul de stat românesc.",
        "label": "Dobrogea"
    },
    {
        "title": "Parcul fotovoltaic de 400 de kilowați din Kogălniceanu a ajuns în faza C.U.",
        "text": "Proiectul construirii unui parc fotovoltaic de mare capacitate în comuna Mihail Kogălniceanu a avansat în pași repezi, proiectul tehnic fiind pus la dispoziția beneficiarului – Primăria Mihail Kogălniceanu – în vederea emiterii Certificatului de Urbanism. Odată finalizat, parcul fotovoltaic de 400 de kilowați va acoperi necesitățile energetice publice ale comunei, va reduce cheltuielile cu utilitățile și va contribui la protecția mediului.\n\nLa începutul lunii decembrie 2024, proiectantul Star Electro SRL din Râmnicu Vâlcea a înaintat Primăriei Mihail Kogălniceanu proiectul tehnic al parcului fotovoltaic. Conform acestuia, noua capacitate de generare a energiei electrice se va edifica pe un teren proprietate a comunei, care este încadrat momentan la categoria – neproductiv – și care are o suprafață totală de 11.615 metri pătrați.\n\nCele 726 de panouri fotovoltaice care vor alcătui componenta de producție a parcului fotovoltaic vor acoperi 6.000 de metri pătrați din terenul acesta, fiind de asemenea prevăzute zone pentru clădiri-anexe, parcări etc.\n\nParcul fotovoltaic va avea o putere instalată de 400 de kilowați – identic cu puterea instalată a celor mai multe parcuri fotovoltaice comerciale din România (construite pentru producția și comercializarea curentului electric), fiind practic vorba de o instalație de generare a electricității la standarde industriale.\n\nFinanțarea pentru acest proiect este asigurată prin Fondul pentru Mediu. Prin punerea în operă a proiectul, Primăria Kogălniceanu va putea acoperi o parte din necesitățile locale de energie, va reduce simțitor costurile cu energia electrica datorită curentului „vărsat” în Sistemul Național în perioadele de surplus, și totodată va contribui la îndeplinirea de către România a obiectivelor de mediu și de decarbonizare a economiei.",
        "label": "Dobrogea"
    },
    {
        "title": "Festivalul Diversității din Mahmudia, un succes și în 2024",
        "text": "Pe 24 august a avut loc la Mahmudia unul din evenimentele devenite deja de tradiție pentru finalul de sezon estival, Festivalul Diversității.\n\n„În ciuda căldurii excesive, evenimentul a fost unul de succes și am avut circa 1.500 de participanți. Am fost multiple atracții pentru spectatorii de toate vârstele, iar atracția principală a fost spectacolul dat de ansambluri folclorice din opt comune, care au prezentat și au sărbătorit diversitatea etnică și culturală a zonei” ne-a declarat primarul Ion Șerpescu.\n\nRespect pentru tradiții și pentru cei care le duc mai departe\n\nPe scena festivalului a urcat ansamblul „Kațiușa” din Mahmudia, alături de invitații lor din Cerna, Luncavița, Beștepe și alte localități. Ajuns la ediția a VI-a, evenimentul a devenit o tradiție a lunilor august-septembrie în comuna de la marginea Deltei, ca urmare a eforturilor organizatorilor – Primăria și Consiliul Local Mahmudia, alături de centrul Cultural Delta Dunării.\n\nUn moment special în cadrul festivalului a fost reprezentat de sărbătorirea seniorilor comunei – cei care asigură ducerea mai departe a tradițiilor moștenite din generație în generație: Șase cupluri de cetățeni ai comunei care și-au sărbătorit în acest an „nunta de aur” (50 de ani de căsnicie) au primit felicitările și admirația organizatorilor și spectatorilor participanți la festival.",
        "label": "Dobrogea"
    },
    {
        "title": "Investiții masive în infrastructura școlară din comuna Comana",
        "text": "Primarul comunei Comana din județul Constanța, Ion Adam, a anunțat investiții semnificative în educația locală. În ultimele săptămâni, au fost demarate mai multe proiecte menite să modernizeze infrastructura școlară din comună.\n\nÎn această dimineață, școala din Comana a primit echipamente IT de ultimă generație. Printre acestea se numără table inteligente, microscoape, telescoape, proiectoare, calculatoare și tablete. „Am achiziționat toate aceste echipamente și am semnat recepția lor azi dimineață,” a declarat primarul Ion Adam. Acum se așteaptă și sosirea primului lot de mobilier nou. Primele două tiruri urmează să ajungă în curând, iar altele vor urma în scurt timp.\n\nÎn satul Tătaru, lucrările de renovare a vechii școli au început deja. Primarul estimează că reabilitarea va fi finalizată în aproximativ șapte-opt luni. Proiectul este finanțat prin Planul Național de Redresare și Reziliență (PNRR) și include nu doar renovarea școlii, ci și modernizarea trotuarelor din zonă.\n\nÎn plus, se desfășoară lucrări de reabilitare a drumurilor în întreaga comună. Acestea sunt planificate să continue până în luna octombrie, asigurând o infrastructură modernă pentru locuitorii din Comana.\n\nPrimarul Ion Adam se arată optimist și determinat să aducă schimbări pozitive în comună. „Suntem dedicați îmbunătățirii condițiilor de educație și infrastructură pentru toți locuitorii noștri,” a adăugat acesta.\n\nInvestițiile recente demonstrează angajamentul autorităților locale de a asigura un mediu educațional modern și propice dezvoltării elevilor din comuna Comana. Aceste inițiative reflectă dorința de progres și dezvoltare continuă, oferind comunității o infrastructură de calitate și resurse necesare pentru un învățământ performant.",
        "label": "Dobrogea"
    },
    {
        "title": "Avarie RAJA - Lipsă apă în localitățile Lumina, Năvodari și Corbu",
        "text": "În vederea executării lucrărilor de remediere a unei avarii survenite pe conducta de aducțiune cu diametrul de 600 mm, de pe DJ 226 din orașul Năvodari, județul Constanța, echipele RAJA sistează furnizarea apei potabile, astăzi – 02 iulie 2024, în intervalul orar 13.30 – 21.00.\n\nSunt afectați de lipsa apei consumatorii din localitățile Lumina, Năvodari și Corbu, dar și cei din zona industrială Midia.",
        "label": "Dobrogea"
    },
    {
        "title": "Gura Dobrogei, satul uitat. Fără apă, fără drumuri și fără speranță VIDEOREPORTAJ",
        "text": "Nu departe de șoseaua ce leagă Constanța de Tulcea se află Gura Dobrogei, satul uitat de autorități. Oamenii de aici nu au drumuri, nu au apă, iar iluminatul public e sezonier. Şi pentru că promisiunile primarului din Cogealac datează de prea mult timp, oamenii nu mai au nici speranță.\n\nDe ani de zile, cei 100 de locuitorii din Gura Dobrogei se confruntă cu o criză a apei. În această vară, problema s-a acutizat din cauza secetei. Localnicii spun că în urmă cu câțiva ani s-a construit o rețea de alimentare cu apă, dar aceasta nu funcționează. Au fost forate puțuri, au fost montate pompe moderne și au fost instalate conducte. Apoi, în mod inexplicabil, investiția s-a oprit și nu s-au mai făcut racordurile până în casele oamenilor. Acum, fiecare zi este o luptă pentru a asigura apa necesară traiului.\n\n„Nu avem apă. Fântânile sunt secate, iar rețeaua de apă este doar pe hârtie”, spune unul dintre săteni, vizibil exasperat de situație. Povestește cum, după ce au văzut că sistemul de apă nu funcționează, localnicii au început să se întrebe ce s-a întâmplat cu pompele montate. „Am auzit că angajații primăriei au luat pompele. Le-au dus în Cogealac, să le folosească acolo”, adaugă el, cu amărăciune.\n\nMulți localnici au fântânile secate. Singura sursă publică de apă potabilă rămasă este o fântână de pe strada principală. Dar nici aceasta nu are destulă apă pentru toți oamenii din sat.\n\nDrumul e mai prost decât cel de pe vremea comunismului\n\nDrumul care traversează tot satul și leagă Gura Dobrogei de civilizație e într-o stare deplorabilă. Asfaltul turnat cândva, pe vremea comunismului, a fost spart în urmă cu câțiva ani, cu promisiunea că se va turna un strat nou. În realitate, pe drum a fost aruncată piatră și lăsată așa. Acum drumul e mai prost decât înainte de intervenția primăriei. „Înainte, măcar puteai să mai ocolești gropile, dar acum sunt aceste pietre mari care distrug anvelopele și ne sparg și geamurile la mașini”, se plânge un cetățean care are spart geamul din spate al mașinii cu care circulă.\n\nDin cauza drumului, nicio firmă de transport nu a inclus Gura Dobrogei pe vreun traseu. Localnicii care nu au mașini și vor să meargă la Cogealac sau „la oraș”, sunt nevoiți să meargă pe jos 4 kilometri, iar apoi să facă autostopul.\n\nLa Gura Dobrogei și iluminatul public este tot pe hârtie, ca și apa. „Becurile nu ard tot timpul. Seara mergem pe întuneric. Mi-e și frică să mai ies afară, că îmi dă cineva una în cap. Barem iarna trecută nu am avut deloc lumină!”, ne-a povestit cineva.\n\nCei mai mulți tineri au plecat. Ceilalți visează să plece\n\nSenzația generală în satul Gura Dobrogei este una de abandon și disperare. Școala a fost abandonată la puțin timp după ce a fost reabilitată, iar căminul cultural, o construcție nouă, e abandonat și el și a devenit adăpost pentru păsările cerului.\n\nCei mai mulți tineri au plecat din sat, iar cei care au mai rămas visează doar să plece cât mai curând.\n\nAici au rămas oamenii mai în vârstă, care își trăiesc zilele în singurătate și resemnare. „Stau pe prag noaptea și mă uit la stele, că altceva nu am ce face. Intru în casă când vin șacalii și cântă. Vin de la cimitir până la mine în curte. Mă culc și mă rog la Dumnezeu ca, dacă mor, să mă găsească cineva în casă”, povestește o femeie în vârstă, care locuiește singură într-o casă dărăpănată și fără gard.\n\nPrimarul Cati Hristu, care se află la al treilea mandat, este ținta principală a nemulțumirilor sătenilor. „Ne-am săturat de promisiuni. Are două mandate și n-a pus nici măcar un cui în satul ăsta”, spune un locuitor, care nu mai are nicio speranță că lucrurile se vor schimba în bine.\n\nOamenii spun că primarul vine în sat doar în campanie, le promite marea cu sarea și apoi uită de toate promisiunile, iar viața lor rămâne la fel. (Vom reveni).",
        "label": "Dobrogea"
    },
    {
        "title": "Se oprește apa în localitatea Eforie Nord",
        "text": "La nivelul sistemului de distribuție apă potabilă din localitatea Eforie Nord, județul Constanța, se vor executa lucrări de racordare a noilor conducte la rețeaua existentă, deci se oprește apa în localitatea Eforie Nord.\n\nPentru realizarea acestor operațiuni, RAJA S.A. va întrerupe furnizarea apei potabile consumatorilor din localitatea Eforie Nord, miercuri – 17 aprilie 2024, în intervalul orar 08.00 -17.00.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Avarie RAJA - Lipsă apă pe bd. Mamaia și zona Faleză Nord",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 600 mm, de la intersecția str. Turda cu bd. Mamaia din municipiul Constanța, echipele RAJA sistează furnizarea apei potabile, astăzi – 29 mai 2024, în intervalul orar 09.00 – 16.00.\n\nSunt afectați de lipsa apei consumatorii de pe bd. Mamaia, tronsonul delimitat de str. Bogdan Vodă și Zona Pescărie, cu străzile adiacente și abonații din cartierul Faleză Nord, cu punctele termice din zonă.",
        "label": "Dobrogea"
    },
    {
        "title": "CS Medgidia a învins fără emoții CSU Galați",
        "text": "CS Medgidia a învins CSU Galați cu scorul de 43-31 în fața propriilor suporteri. Meciul a fost dominat de la început până la final, iar superioritatea echipei gazdă a fost evidentă încă din prima repriză.\n\nLa pauză, tabela de marcaj indica 22-14 pentru CS Medgidia. Diferența de 8 goluri a fost obținută printr-un joc sigur, organizat și foarte bine condus de antrenorii Adrian Georgescu și Ionuț Deli-Iorga.\n\n👉„Am arătat determinare și unitate pe tot parcursul jocului. Scorul reflectă munca noastră de la antrenamente”, au declarat oficialii clubului CS Medgidia.\n\nÎn a doua repriză, Medgidia a continuat să controleze jocul cu aceeași precizie, iar scorul final, 43-31, a arătat clar diferența din teren.\n\n🔹 Fără emoții de la început până la sfârșit\n\nDupă această victorie clară, CS Medgidia și-a consolidat poziția în clasament. Jucătorii sunt motivați să mențină acest ritm de joc, iar fanii așteaptă cu nerăbdare următorul meci.",
        "label": "Dobrogea"
    },
    {
        "title": "55 de liceeni din Constanța au participat la al doilea workshop Innovation Camp din proiectul educațional Re-Value",
        "text": "Pe 17 ianuarie 2025 s-a desfășurat etapa finală a celui de-al doilea workshop de tip Innovation Camp pentru liceeni, ca parte a proiectului european Re-Value (Re-Valuing Urban Quality & Climate Neutrality in European Waterfront Cities).\n\nProiectul este finanțat prin programul Horizon Europe Research and Innovation Programme al Uniunii Europene și se derulează în perioada 2023-2026, în 9 țări, implicând Norwegian University of Science and Technology (NTNU), JA Europe și parteneri din rândul autorităților locale și birourilor naționale Junior Achievement.\n\nÎn România, workshop-urile sunt organizate de către echipa JA România, în parteneriat cu Primăria Municipiului Constanța și Asociația de Dezvoltare Intercomunitară Zona Metropolitană Constanța.\n\nWorkshop-ul Innovation Camp s-a desfășurat în mai multe etape în perioada noiembrie 2024 – ianuarie 2025:\n\n2. Sesiunea de lucru în echipă, pe parcursul căreia elevii au lucrat autonom la ideile lor.\n\nÎn cadrul Innovation Camp, participanții au avut ca temă de lucru găsirea de soluții creative pentru a îmbunătăți estetic și funcțional zona peninsulară a municipiului Constanța, utilizând intervenții și resurse minime.\n\nActivitățile au urmărit dezvoltarea abilităților tinerilor (comunicare, lucru în echipă, creativitate), stimulând gândirea orientată spre business și găsirea de soluţii concrete, fezabile, cu un impact pozitiv asupra comunității și a mediului înconjurător.\n\nEchipele au prezentat planurile lor de proiect în fața unui juriu format din reprezentanți ai partenerilor proiectului, care au evaluat soluțiile și au selectat propunerile care au un potențial de dezvoltare și sustenabilitate.\n\nLocul I, Echipa „Fluturașii”– crearea de spații ecologice care contribuie la biodiversitate și la bunăstarea urbană. Folosind materiale reciclate, cum ar fi sticlele PET, echipa propune construirea de refugii pentru insecte, cuști pentru păsări și adăposturi pentru animale, precum și zone de relaxare. Acestea sprijină viața sălbatică și oferă soluții practice și sustenabile pentru îmbunătățirea mediului urban.\n\nLocul II, Echipa „Familia Turiștilor” – instalarea de stâlpi de iluminat stradal alimentați cu energie solară, care vor contribui la reducerea costurilor pe termen lung și la protejarea mediului. De asemenea, se preconizează iluminarea artistică a clădirilor emblematice din zonă cu spoturi LED, pentru a evidenția patrimoniul arhitectural și a transforma zona într-un loc vibrant.\n\nLocul III, Echipa „M5 Competition”– amplasarea de toalete publice inteligente, care vor contribui la îmbunătățirea infrastructurii turistice din zona peninsulară. Este o soluție ecologică, cu panouri solare, care se îmbină armonios în peisajul urban.\n\nElevă, Liceul Energetic Constanța: „ A fost o experiență interesantă care m-a făcut să mă gândesc cum să am grijă de orașul în care trăiesc, astfel încât acesta să devină un loc mai bun din punct de vedere sustenabil. Competiția de idei la care am participat mi s-a părut foarte inspirațională”.\n\nElevă, Colegiul Comercial „Carol I” Constanța: „Am apreciat această activitate pentru că am fost uniți și am putut să fim deschiși în fața oamenilor atunci când ne-am prezentat ideile nostre de îmbunătățire a zonei peninsulare. Lucrul în echipă pentru a construi ideea noastră mi-a plăcut cel mai mult, la fel si provocarea de a prezenta soluția noastră în fața juriului”.\n\nAdrian Crăciun, ADI Zona Metropolitană Constanța: ”Pentru echipa noastră, cei implicați zi de zi în implementarea proiectului Re-Value, dar și a altor proiecte de același tip, această activitate desfășurată azi a fost cu adevărat inspirațională. Am descoperit printre propunerile venite din partea tinerilor elevi de liceu din Constanța adevărate soluții, realiste și fezabile, despre cum ar trebui reinterpretat și cât mai corect valorizat potențialul pe care îl are centrul istoric al orașului nostru. De asemenea, am apreciat cu toții entuziamul, precum și maniera originală și inovativă cu care elevii și-au prezentat ideile. Pe mine personal ziua de astăzi m-a încarcat cu multă energie pozitivă și cu speranță.”",
        "label": "Dobrogea"
    },
    {
        "title": "Update RAJA ora 10.00 - Situatie ploi",
        "text": "În urma precipitațiilor din această dimineață, la dispeceratul societății s-au înregistrat 52 de reclamații. Cele mai multe, 21, au venit din municipiul Constanța din zonele: Coiciu – străzile Crinului și Steagului, Delfinariu – Chiliei, b-dul Alexandru Lăpușneanu, Peninsulară – str. Sulmona, b-dul Ferdinand și zona Pavilionului Expozițional – b-dul Mamaia.\n\nLa nivelul județului, 11 sesizări s-au primit din municipiul Mangalia și stațiuni. La dispeceratul societății au mai ajuns reclamații și din Agigea, Techirghiol, Cumpăna, Eforie Sud, Eforie Nord, Tuzla și Costinești.\n\nEchipele de intervenție RAJA sunt mobilizate pe teren pentru a diminua efectele cauzate de ploile torențiale și răspund prompt la toate solicitările primite. În prezent, majoritatea situațiilor sunt în curs de rezolvare, iar în multe zone apa acumulată s-a retras aproape complet.\n\nDin cauza rafalelor de vânt, s-au înregistrat căderi de tensiune la sursele Cotu Văii și Comana, motiv pentru care furnizarea apei potabile este întreruptă în localitățile Cotu Văii, Negru Vodă și Comana. Imediat ce se va relua alimentarea cu energie a surselor, se va reporni pomparea către abonații afectați.\n\nÎn continuare, cele 36 de echipe de intervenție (17 în municipiul Constanța și 19 în restul județului) vor acționa non-stop pentru a răspunde la toate solicitările primite.\n\nRecomandăm abonaților care întâmpină probleme la sistemul de alimentare cu apă potabilă și canalizare să le sesizeze la dispeceratul societății, apelând numărul 0241.924, tasta 3, pentru a se putea interveni în cel mai scurt timp în remedierea situațiilor.\n\nTotodată, rugăm consumatorii să manifeste înțelegere, întrucât defecțiunile apărute în sistemul de alimentare cu energie electrică, cauzate de condițiile meteorologice actuale, nu sunt sub controlul echipelor noastre. Imediat ce situația va permite și alimentarea cu energie electrică va fi restabilită în zonele afectate, imediat se va relua și distribuția apei.",
        "label": "Dobrogea"
    },
    {
        "title": "Primăria Adamclisi investește în modernizarea infrastructurii locale, cu fonduri PNDR",
        "text": "Primăria Adamclisi a demarat un proiect de achiziție de utilaje pentru întreținerea infrastructurii locale, finanțat prin Programul Național de Dezvoltare Rurală (PNDR) 2014-2020. Scopul acestui proiect este de a îmbunătăți serviciile publice din comună și de a asigura o dezvoltare sustenabilă a zonei.\n\nAchiziția include un utilaj multifuncțional și diverse echipamente necesare pentru administrarea domeniului public. Printre acestea se numără un tractor cu tiranți frontali, echipat cu un motor diesel de 90-100 CP și transmisie 4×4, conform normelor de poluare Stage V. De asemenea, vor fi achiziționate o remorcă agricolă cu o capacitate de 6-10 tone, un tocător de vegetație, o lamă de zăpadă și o perie de măturat, toate esențiale pentru întreținerea infrastructurii rutiere și a spațiilor publice.\n\nLicitația pentru aceste utilaje este programată pentru data de 18 octombrie 2024, la ora 15:00, iar investiția totală se ridică la 412.194,36 lei. Acest proiect reprezintă un pas important în modernizarea comunei Adamclisi și crearea unui mediu mai bine gestionat pentru locuitorii săi.",
        "label": "Dobrogea"
    },
    {
        "title": "Cartierul Nou din orașul Techirghiol, fără apă. Se remediază o avarie RAJA",
        "text": "Pentru remedierea unei avarii survenită la conducta de alimentare cu apă, cu diametrul de 200 mm, de la intersecția străzilor Eforie cu Eroilor, din orașul Techirghiol, RAJA SA a fost nevoită să întrerupă furnizarea de apă potabilă astăzi, 29 august 2018, în intervalul orar 08.45 – 14.00.\n\nSunt afectați de lipsa apei consumatorii din Cartierul Nou.\n\n”Ne cerem scuze față de consumatorii afectați de lipsa apei potabile, pe care îi asigurăm că echipele care execută lucrările vor face tot posibilul pentru finalizarea intervențiilor și reluarea furnizării apei potabile în cel mai scurt timp”, au transmis reprezentanții RAJA.\n\nCa urmare a problemelor întâmpinate la remedierea avariei survenită la conducta de alimentare cu apă, cu diametrul de 200 mm, de la intersecția străzilor Eforie cu Eroilor din orașul Techirghiol, RAJA SA este nevoită să prelungească perioada de întrerupere a furnizării apei potabile până la ora 18,00.",
        "label": "Dobrogea"
    },
    {
        "title": "E.S. Massimo Baggi, ambasadorul Elveției în România, în vizită oficială în județul Tulcea",
        "text": "Președintele Consiliului Județean Tulcea, Horia Teodorescu, a primit, astăzi, vizita ambasadorului extraordinar si plenipotențiar al Confederației Elvețiene în România, E.S. Massimo Baggi. La întâlnirea oficială au mai participat prefectul județului Tulcea, Alexandru Dan Munteanu și administratorul public al municipiului Tulcea, Nicolae Bibu.\n\nÎn cadrul întâlnirii, oficialii județului Tulcea au vorbit despre potențialul județului Tulcea, dar și despre posibilitatea accesării fondurilor necesare pentru o serie de investiții în județul Tulcea.\n\nAstfel, președintele Consiliului Județean Tulcea, Horia Teodorescu, a mulțumit reprezentantului Ambasadei Confederației Elvețiene în România pentru proiectele derulate la nivelul județului Tulcea, printre care se numără și trei centre comunitare medico sociale de la Luncavița, Maliuc și Beștepe, finanțate în cadrul primei contribuții elvețiene.\n\nÎn acest context, ambasadorul Elveției în România, E.S. Massimo Baggi a subliniat importanța cooperării dintre cele două state și a insistat asupra deschiderii unei noi linii de finanțare disponibilă pentru România:\n\n„Am venit în județul Tulcea din trei motive: pentru că mi s-a spus că este cel mai frumos județ din România, pentru că județul Tulcea este din ce în ce mai important din punct de vedere strategic pentru România și pentru Europa, dar și pentru că Tulcea constituie un model de succes în ceea ce privește implementarea proiectelor finanțate în cadrul contribuției elvețiene“.\n\nAstfel, E.S. Massimo Baggi a menționat prima contribuție elvețiană, în valoare de 1 miliard de euro (pentru 10 state din Uniunea Europeană) și a adăugat faptul că Parlamentul Elveției a aprobat o a doua contribuție similară, tot în valoare de 1 miliard de euro (pentru același număr de state).\n\nDacă la nivelul primului mecanism de finanțare a unor investiții în România, suma alocată statului nostru a fost de 180 milioane de euro, pentru această a doua contribuție suma alocată este 220 milioane de euro (la care se adaugă o cofinanțare a României, în valoare de 15-40%), valoarea totală a investițiilor urmând să ajungă la 250 de milioane de euro.\n\nMai mult, a explicat Ambasadorul Elveției în România, la nivel guvernamental a fost luată decizia ca mai bine de jumătate din această sumă să fie investită în afara Bucureștiului, astfel încât județele ar putea fi beneficiare ale unor proiecte deosebit de importante în domenii precum sănătate, eficiența energetică, infrastructură etc.\n\n„Diferența dintre primul mecanism de investiții și cel actual este că acum programele vor fi gestionate la nivelul României. Mai exact, dumneavoastră propuneți proiectele, dumneavoastră le implementați și le plătiți, iar noi rambursăm sumele“, a explicat E.S. Massimo Baggi, insistând ca județul Tulcea să facă eforturi pentru accesarea acestor sume disponibile pentru România.\n\n„Doresc să vă asigur că județul nostru se va regăsi printre unitățile administrativ teritoriale care vor solicita investiții în cadrul programelor propuse de dumneavoastră. Din câte înțeleg, vorbim despre o acțiune similară accesării de fonduri pentru proiecte, iar aici putem să vă spunem că suntem un județ cu o mare experiență în domeniu. Vă garantez că vom face tot ce este posibil astfel încât să putem accesa fondurile puse la dispoziția României în acest context“, a transmis președintele Horia Teodorescu.",
        "label": "Dobrogea"
    },
    {
        "title": "Primăria anunță că a îmbunătățit condițiile de circulație în cartierele orașului",
        "text": "Primăria Municipiului Constanța, prin SC Confort Urban SRL, desfășoară în această săptămână lucrări de reabilitare a carosabilului în mai multe zone din oraș.\n\nEchipele administratorului drumului public au asfaltat aleea de acces către Inspectoratul pentru Situații de Urgență „Dobrogea” al județului Constanța iar în cartierul Abator s-a acționat pe aleea Scafandrilor.\n\nDe asemenea, vor fi reamenajate străzile Cernica și Prelungirea Barbu Delavrancea din cartierul Baba Novac.\n\nPentru a nu îngreuna intervenția utilajelor, locuitorii orașului sunt rugați să nu își parcheze autoturismele în zonele în care se reabilitează trama stradală.",
        "label": "Dobrogea"
    },
    {
        "title": "Update stadiu lucrare RAJA, 29-30 octombrie 2024 -Reabilitare conducte magistrale, tronson 3 – municipiul Constanța",
        "text": "Începând din noaptea trecută, echipele de intervenție au demarat operațiunile planificate în cadrul proiectului de reabilitare a rețelei de apă potabilă din municipiul Constanța. Aceste operațiuni sunt prevăzute în cadrul contractului – CL 34 “Reabilitare conducte magistrale, tronson 3 – municipiul Constanța”, în valoare de aproximativ 38 milioane lei, derulat prin Programul Operațional Infrastructură Mare (POIM).\n\nLucrările se desfășoară continuu în 10 puncte de lucru active, cu 18 echipe specializate care acționează simultan în teren pentru montarea și conectarea noilor conducte magistrale la rețeaua centralizată.\n\nAceste operațiuni complexe de reabilitare și modernizare a rețelei de apă se desfășoară în diverse puncte din oraș și constau în integrarea noilor conducte în sistemul existent, dotate cu vane de control pentru reglarea debitului și alte echipamente de măsurare și monitorizare. Sunt realizate cămine de acces pentru a facilita intervențiile tehnice viitoare și se montează componente durabile precum vane de legătură, elemente de ramificație pentru sectorizarea sistemului, astfel încât, în situația apariției unor avarii, perimetrele afectate să fie mult mai restrânse.\n\nÎn timp, conductele vechi au prezentat numeroase avarii, ceea ce a impus oprirea repetată a furnizării apei. În contextul degradării acestora și al creșterii debitului necesar ca urmare a dezvoltării urbanistice, exista riscul unor avarii majore și a unor întreruperi extinse de apă.\n\nCele mai complexe lucrări se derulează în zona intersecției străzii Baba Novac cu Dezrobirii și Eliberării, str. Amzacea, Vasile Milescu și Școala 23. În toate aceste puncte se realizeză conectări ale magistralelor reabilitate, cu diametre cuprinse între 400 și 800 mm, la sistemul centralizat de distribuție apă. În unele dintre șantiere este necesară subtraversarea anumitor canale tehnice, ceea ce complică intervențiile. Există și situații unde, din cauza topografiei rețelei, dar și a debitului mare de apă, pentru realizarea conectărilor prin sudură, se realizează întâi blindări ale conductelor vechi pentru a stopa curgerea apei pe tronsoanele respective. Totodată, se pun în funcțiune noile cămine de sectorizare a rețelei pe cartiere.\n\nIntersecția străzilor Baba Novac și Dezrobirii reprezintă una dintre cele mai solicitante operațiuni, aici efectuându-se cuplarea conductelor DN 800 și DN 400 la sistemul existent. Cele două magistrale reabilitate prin POIM, ce aveau o vechime de peste 60 ani, pleacă de la Stația de tratare și pompare Palas și asigură necesarul de apă potabilă pentru o mare parte a municipiului Constanța. Mai mult, dezvoltarea urbană a zonei a făcut ca în timp aceste conducte să fie pozate pe proprietăți private, ceea ce făcea imposibilă intervenția rapidă în cazul avariilor.\n\nDupă finalizarea lucrărilor, furnizarea apei se va relua progresiv în zonele afectate, în funcție de topografia rețelei și consumurile înregistrate. Sistemul va necesita un interval de timp de aproximativ 6 – 8 ore pentru a atinge presiunea optimă necesară furnizării apei la parametrii corespunzători.\n\nDupă reluarea furnizării, apa poate prezenta modificări temporare ale calității, cum ar fi turbiditatea și schimbări de culoare. Recomandăm abonaților să evite consumul de apă potabilă și să o utilizeze doar în scopuri casnice până la limpezire.",
        "label": "Dobrogea"
    },
    {
        "title": "Informare RAJA - Se oprește apa în zonele Badea Cârțan și Vivo din municipiul Constanța",
        "text": "În vederea executării lucrărilor de conectare la sistemul centralizat a noii magistrale reabilitate, cu diametrul de 500 mm, RAJA S.A. va sista furnizarea apei potabile, miercuri – 27 noiembrie 2024, în intervalul orar 08.30 – 20.00.\n\nVor fi afectați de lipsa apei consumatorii și punctele termice din perimetrul delimitat de străzile: Ștefăniță Vodă – Soveja – bd. Tomis – bd. Aurel Vlaicu – Ștefăniță Vodă, practic zonele Badea Cârțan, Vivo și Euromaterna.\n\nInvestițiile fac parte din Contractul de lucrări CL33: ”Reabilitare conducte aducțiune și magistrale, stații de pompare apă uzată SP E20 și refulări aferente, în Municipiul Constanța”, în valoare totală de aproximativ 76 milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "Infomare RAJA - Se oprește apa în mai multe zone din municipiul Constanța",
        "text": "Pentru executarea unor lucrări de modernizare la nivelul sistemului de alimentare cu energie electrică aferent surselor de apă Cișmea IA, IB și IC, RAJA SA va întrerupe furnizarea apei potabile marți – 10 decembrie 2024, în intervalul orar 08ºº- 18ºº.\n\nVor fi afectați de lipsa apei consumatorii din următoarele zone:\n• bd. Aurel Vlaicu – partea dreaptă, pe sensul de mers dinspre bd. Tomis către str. Baba Novac, precum și cartierul de vile din zona Dedeman;",
        "label": "Dobrogea"
    },
    {
        "title": "UPDATE Avarie RAJA, ora 20.30 - Prelugire lucrare bd. Aurel Vlaicu",
        "text": "Ca urmare a decopertării zonei, s-a constatat necesitatea înlocuirii mai multor tronsoane. Lucrările sunt mult îngreunate din cauza conductei vechi, cu grad ridicat de uzură, pozată la mare adâncime, dar și a instabilității malurilor de pământ din cauza infiltrațiilor. În această situație, reparațiile se desfășoară anevoios, cu foarte multă greutate. Astfel, se prelungește durata de executare a lucrărilor și implicit sistarea furnizării apei potabile până mâine dimineață – 02 august 2024, în jurul orei 05.00.\n\nSunt în continuare afectați de lipsa apei potabile consumatorii de pe bd. Aurel Vlaicu tronsonul delimitat de str. Caraiman și Liliacului, zona Viile Noi, cu centrele comerciale Kaufland și Doraly, cartierele Medeea, CET, Km 4-5, zona Industrială, precum și cei arondați punctelor termice 189, 195, 207, 211 și 278.\n\nAvând în vedere zona mare afectată, alimentarea cu apă se va relua în mod progresiv în funcție de topografia rețelei și consum.",
        "label": "Dobrogea"
    },
    {
        "title": "Comuna Cobadin va avea propriul parc fotovoltaic",
        "text": "În curând, în satul Viișoara din Comuna Cobadin va străluci la soare unul din cele mai noi parcuri fotovoltaice din România. Acesta va fi construit pe un teren viran din apropierea stadionului din localitate și va avea o putere instalata de 400 de kilowați-oră. Proiectul este finanțat prin Fondul pentru Modernizare al Uniunii Europene – program gestionat de Ministerul Energiei. Momentan, proiectul a intrat în linie dreaptă, fiind așteptat doar avizul de racordare pentru demararea procedurilor specifice implementării proiectului.\n\nProiectul prin care Comuna Cobadin va avea propriul parc fotovoltaic este menit acoperirii principalelor necesități energetice ale comunei: consumul din instituțiile publice, iluminatul stradal etc.\n\nInteresantă este alegerea terenului: Acoperind o suprafață totală de 15.287 mp, parcul fotovoltaic va fi construit pe un amplasament care nu afectează nici terenul agricol, nici arii naturale ale comunei. În acest fel, se limitează la minim impactul asupra productivității terenului și spațiilor naturale – fapt important în impactul de mediu și salutar în acest context, mai ales având în vedere că amprenta amplasamentelor pentru generarea energiei verzi este de obicei unul mare.\n\nÎn momentul de față – așa cum ne-a declarat primarul Cristian Telehoi – se așteaptă avizul de racordare pentru parcul fotovoltaic. Odată obținut acesta, restul hârtiilor și avizelor pot fi obținute facil, iar contractul de finanțare ar putea fi semnat, cel mai probabil în toamna acestui an. Data limită pentru depunerea documentației este 10 iulie 2024, iar valoarea totală a proiectului este de 2.603.535,15 lei.",
        "label": "Dobrogea"
    },
    {
        "title": "Phoenicia Holiday Resort, din Mamaia Nord, gazda celei mai mari petreceri pentru copii",
        "text": "Pentru că cele mai frumoase surprize sunt cele neașteptate, Phoenicia Hotels îi surprinde anul acesta pe copii și îi invită la cea mai tare petrecere dedicată celor mici, duminică, pe 2 iunie!\n\nFetițe și băieței de la scolile și grădinițele din Constanța și Năvodari, dar și micuții de la Asociația Down Est și de la Asociația Farul Ospitalier sunt așteptați în CASA PHOENICIA, locul care se va transforma, pentru o zi întreagă într-o lume magică, destinată prichindeilor.\n\nSuprizele se vor ține lanț de la intrare și până la ultimele chicoteli de bucurie.\n\nMascota Dino se va ocupa de primirea invitaților, pentru ca mai apoi personaje colorate pe picioroange, alături de echipa de animație Phoenicia, să dea tonul distracției. Și, pentru că este o zi dedicată celor mai pure suflete din lume, printre artiști se numără, bineînțeles, și copii. Corul Școlii de canto Vocea Mării Năvodari a pregătit cântece antrenante pentru micii spectatori.\n\nOaspeți de onoare vor fi și Elsa, Ana, Olaf și Sven. Cei de la Theatre de Soleil aduc în fața copiilor faimoasa piesă de teatru FROZEN, REGATUL ÎNGHEȚAT și promit doar voie bună și zâmbete pline de căldură… nicidecum îngheț.\n\nDupă masa de prânz, cei mici se vor bucura de jocuri de echipă alături de mascote simpatice, dar și o superpetrecere cu spumă. \n\nLa final, fiecare copil va primi un dar special din partea organizatorilor!\n\nAstăzi, duminică, 2 iunie, în incinta Hotelului Phoenicia Holiday Resort, din Mamaia Nord, PETRECERE MARE, la mare!",
        "label": "Dobrogea"
    },
    {
        "title": "A fost finalizat centrul social din Comuna Cerna",
        "text": "Finalul de lună august a adus o veste bună pentru locuitorii din zona de nord a Județului Tulcea – a fost finalizat centrul social din Comuna Cerna. Pe data de 30 august, firma executantă a notificat Primăria Cerna asupra finalizării lucrărilor, solicitând totodată constituirea comisiei de recepție – în vederea predării către beneficiar a amplasamentului și obiectivului nou construit.\n\n\n\nCentru social pentru toată comunitatea\n\n\n\nConstruirea centrului social din Cerna vine ca urmare a unei inițiative a Grupului de Acțiune Local (GAL) Munții Măcinului – Dunărea Veche. Înființarea Centrului Social Multifuncțional din Cerna a avut ca obiectiv să contribuie la combaterea riscului de excluziune socială a persoanelor aflate în dificultate și creșterea calității vieții acestora prin facilitarea accesului la servicii sociale variate dedicate grupurilor vulnerabile și marginalizate din teritoriul GAL și promovarea participării grupurilor vulnerabile la viața socială.\n\nProiectul de constituire a acestui centru social a fost adoptat de Consiliul Local Cerna în ianuarie 2021, ulterior fiind derulate etapele elaborării proiectului, identificării sursei de finanțare prin Planul Național de Dezvoltare Durabilă și punerii în operă a centrului, efectiv. \n\nConform proiectului, numărul estimat de beneficiari ai infrastructurii nou create prin Proiect este de minimum 50 de persoane.\n\n\n\nP.R.",
        "label": "Dobrogea"
    },
    {
        "title": "USR Constanța, în declin. Echipa lui Stelian Ion se dezintegrează",
        "text": "Cu siguranță n-ați uitat 2020, anul în care USR venea la guvernare hotărât să schimbe din temelii țara asta roasă de ciuma roșie. La braț cu PNL, useriștii s-au instalat prin ministere și au început marea reformă. N-au mai terminat-o și la fel de hotărâți au plecat de la guvernare făcând culoar pentru PSD-ul pe care îl huliseră.\n\nPentru cei care au votat USR, sperând că în sfârșit va veni marea reformă, a fost o lovitură crâncenă. N-a crezut nimeni că vajnici luptători de pe Facebook vor abandona lupta atât de repede. Marii revoluționari s-au retras liniștiți în Parlament, acolo unde timpul trece, leafa merge. La guvernare e greu.\n\nÎn această postură îl regăsim și pe Stelian Ion, fost ministru al Justiției, actual deputat de Constanța. După o prestație dezastruoasă la Minister, Stelian Ion a fugit în Parlament, unde a stat cuminte așteptând să-i intre banii pe card.\n\nDoar că timpul a trecut mult prea repede și, iată, se apropie alte alegeri, iar domnul Ion ar mai vrea o tură la Camera Deputaților, că e cald și bine.\n\nAșa se face că, de câteva săptămâni, s-a umplut internetul de faptele de vitejie ale domnului deputat, care și-a adus aminte că datorită constănțenilor a ajuns la București și că tot constănțenii sunt cei care trebuie să-l mai voteze o dată, să-și poată continua ”lupta cu corupția și hoția”. Stelian Ion s-a întors în lumina reflectoarelor.\n\nDupă trei ani în care n-a scos un cuvințel despre Constanța și dezastrul de aici, Ion ia atitudine și mușcă cu poftă din administrația locală. Vrea să candideze la Primărie, pentru ca mai apoi să se întoarcă liniștit la Parlament.\n\nHotărât să scoată orașul din mizerie, Ion a făcut un prin pas, solicitând Ministerului Culturii clasarea Palatului Regal din Mamaia ca monument istoric de importanță națională și universală, grupa valorică A. Abia acum s-a trezit. Trei ani n-a mișcat un deget. Brusc, l-a lovit grija. Cum l-a lovit și grija lucrărilor din oraș, pe care nu le-a văzut cât a stat la București. Tună și fulgeră domnul Ion, de zici că ieri a descoperit Constanța.\n\nUSR-ul e în declin. Tocmai de aceea au intrat în alianță cu PMP și Forța Dreptei. Eroii din 2020, care mutau și munții din loc, nu mai fac astăzi nici 4%. Singuri nu trec pragul electoral.\n\nDezastrul de la nivel central se oglindește perfect și în plan local.\n\nUSR Constanța pierde oameni pe bandă rulantă. Trei consilieri locali au decis că nu mai vor să stea în partidul condus de Stelian Ion. Mirela Garip, Romeo Stavăr-Vergea și Dumitru Caragheorghe au preferat să facă un pas în spate.\n\nOameni importanți pleacă din echipa condusă de Ion. Partidul se dezintegrează. Mesajele deputatului sunt disperate: ”facem, dregem, luptăm!”. Abia acum, în prag de alegeri.\n\nE de înțeles, totuși. Dacă nu mai prinde un mandat de deputat, Stelian Ion va trebui să se întoarcă la muncă, avocat mediocru în Baroul Constanța.",
        "label": "Dobrogea"
    },
    {
        "title": "POLARIS - Depozitați gratuit deșeurile voluminoase în containerele de mari dimensiuni!",
        "text": "Săptămâna aceasta, constănțenii care locuiesc în cartierul Poarta 6 pot depune deșeurile voluminoase de care nu mai au nevoie în containerele Polaris amplasate pe bulevardul 1 Mai Vechi(lângă platforma 032) și strada Brizei(lângă platforma 09).\n\nÎn bena de culoare verde puteți depozita: mobilier vechi deteriorat, canapele, rafturi, dulapuri, saltele, uși, obiecte de uz sanitar, mochete, calorifere, etc.\n\nNU puteți depozita: deșeuri menajere, deșeuri rezultate din construcții sau demolări, deșeuri de echipamente electrice și electronice, deșeuri reciclabile (hârtie, carton, plastic, metal, sticlă).\n\nGraficul de colectare a deșeurilor voluminoase poate fi consultat pe site-ul Primăriei Municipiului Constanța, la secțiunea „Mediu”.\n\nÎn afara acestor bene amplasate temporar în toate cartierele orașului, constănțenii pot duce permanent deșeurile voluminoase la centrul de colectare situat pe bulevardul Aurel Vlaicu, nr.290 A, telefon: 0723 372 163.\n\nNu uitați! Depozitarea sau abandonarea pe domeniul public al municipiului Constanța a deșeurilor constituie contravenție și se sancționează conform normelor legale în vigoare.",
        "label": "Dobrogea"
    },
    {
        "title": "Valea Nucarilor: Primarul Maria Lența anunță noi proiecte de asfaltare",
        "text": "Primarul Maria Lența din Valea Nucarilor a anunțat începerea lucrărilor de asfaltare în două localități importante din zonă. Pregătirile pentru asfaltare sunt deja în curs de desfășurare, urmând ca lucrările efective să înceapă în scurt timp.\n\n„Am pus în mișcare pregătirile pentru asfaltare. Vom începe asfaltarea și, de asemenea, lucrările pregătitoare pentru un al doilea proiect de asfaltare în localitatea Agighiol. Azi aducem utilajele necesare,” a declarat primarul Lența.\n\nAl doilea proiect de asfaltare va demara săptămâna viitoare, luni, în localitatea Agighiol. Echipele se organizează deja astăzi și mâine pentru a începe pregătirea fundației de luni. „Planificăm să punem primul strat de asfalt marți sau miercuri,” a adăugat primarul.\n\nValoarea totală a acestor investiții în infrastructură se ridică la 30 de milioane de lei. Aceste lucrări de asfaltare sunt parte a unui plan amplu de modernizare a drumurilor din Valea Nucarilor și localitățile învecinate, având scopul de a îmbunătăți calitatea vieții locuitorilor și de a facilita transportul în zonă.\n\nProiectele de asfaltare sunt esențiale pentru dezvoltarea comunității, contribuind la creșterea siguranței și confortului în trafic. „Ne dorim ca prin aceste investiții să asigurăm condiții mai bune pentru toți cetățenii și să stimulăm dezvoltarea economică locală,” a subliniat primarul Maria Lența.\n\nLucrările de infrastructură sunt așteptate să se desfășoare conform planului, fără întârzieri majore, și să fie finalizate într-un timp cât mai scurt posibil. Primăria Valea Nucarilor își exprimă angajamentul de a continua eforturile de modernizare și dezvoltare a infrastructurii locale.",
        "label": "Dobrogea"
    },
    {
        "title": "Dezvoltarea comunei Tuzla: Proiecte majore și investiții strategice pentru viitor",
        "text": "Unul dintre obiectivele prioritare ale administrației din Tuzla este realizarea unui nou Plan Urbanistic General (PUG). Acest plan va facilita dezvoltarea comunei prin deblocarea investițiilor proprietarilor de terenuri, reprezentând primul pas esențial spre modernizarea și creșterea economică a zonei.\n\nProiectul de reabilitare a fostei tabere de copii se află în evaluare financiară la Compania Națională de Investiții (CNI). Proiectul tehnic este deja realizat, iar valoarea estimată a investiției, conform evaluării din 2023, este de aproximativ 80 de milioane de lei. Această reabilitare va aduce un plus de valoare infrastructurii comunei și va crea oportunități noi pentru tineret.\n\nUn alt obiectiv important este valorificarea celor 2 hectare de teren disponibile în comuna Tuzla prin realizarea unui parc industrial. Acest proiect va fi dezvoltat într-un parteneriat public-privat și va contribui semnificativ la atragerea de noi investiții și la crearea de locuri de muncă în zonă.\n\nAdministrația locală, în colaborare cu Consiliul Local al Comunei Tuzla, a demarat o serie de proiecte strategice de dezvoltare, finanțate prin fonduri europene, guvernamentale și resurse proprii.\n\nComponente: Sistem de ghidare a parcării, sistem de informare a participanților la trafic, semnalizare inteligentă pentru treceri de pietoni.\n\nPrin implementarea acestor proiecte, comuna Tuzla își propune să îmbunătățească infrastructura locală, să sprijine dezvoltarea economică și să asigure un mediu de viață modern și sustenabil pentru toți locuitorii săi.",
        "label": "Dobrogea"
    },
    {
        "title": "În satul Furnica din comuna Dumbrăveni se va furniza apă după un program prestabilit",
        "text": "În ultimele zile în satul Furnica din comuna Dumbrăveni, județul Constanța, s-a înregistrat o creștere considerabilă a consumului de apă potabilă, concomitent cu o scădere a debitului de la nivelul sursei de captare subterană.\n\nDeoarece apa este consumată în cantități mai mari decât în mod uzual de către consumatori, nu se poate acumula un nivel optim în rezervorul de stocare astfel încât să se asigure furnizarea apei în regim continuu.\n\nCa urmare a acestei situații, RAJA SA este nevoită să furnizeze apă după un program prestabilit, începând de astăzi – 28 mai 2024 până marți – 04 iunie 2024, pentru a putea asigura un minim necesar tuturor consumatorilor și pentru a menține un nivel optim în rezervor.\n\nÎn această perioadă, apa va fi furnizată în satul Furnica doar pe timpul zilei, în intervalul orar 06.00 – 20.00, urmând ca pe timpul nopții să fie refăcute stocurile de apă din rezervor.\n\nPentru a evita eventualele efecte negative cauzate de lipsa apei în intervalele orare menționate, recomandăm utilizatorilor afectați să-și creeze rezerve de apă potabilă pentru perioada în care va fi sistată furnizarea apei.\n\nReamintim consumatorilor din zonele afectate că folosirea apei în alte scopuri decât cel menajer duce la o creștere a consumului peste capacitatea maximă instalată a sistemelor de alimentare cu apă, ceea ce determină dificultăți în asigurarea furnizării continue a apei.",
        "label": "Dobrogea"
    },
    {
        "title": "Costin Răsăuțeanu: ”La mulți ani tuturor românilor! La mulți ani, România!”",
        "text": "”Unirea Principatelor reprezintă piatra de temelie a statului român modern, o zi care trebuie să ne aducă aminte că avem datoria de a păstra cu sfințenie suveranitatea, integritatea și valorile care ne definesc ca națiune.\n\nAcest moment istoric ne amintește că unitatea și solidaritatea sunt esențiale pentru a construi un viitor demn și pentru a onora sacrificiile înaintașilor noștri.\n\nSă fim mereu uniți în spirit și credință, respectând moștenirea lăsată de cei care au luptat pentru un ideal comun.",
        "label": "Dobrogea"
    },
    {
        "title": "Participă și tu: OMD Mamaia-Constanța vă invită să transformați orașul în povestea Crăciunului!",
        "text": "Mai sunt doar câteva zile până la încheierea perioadei de înscriere pentru competiția „Cea mai frumoasă vitrină de Crăciun din Constanța”, organizată de OMD Mamaia-Constanța! Nu ratați ocazia de a vă alătura acestei inițiative magice care promite să transforme orașul într-o adevărată poveste de sărbători.\n\nAfacerile din Constanța sunt invitate să își demonstreze creativitatea, să îmbrace vitrinele în haine de Crăciun și să aducă spiritul sărbătorilor mai aproape de locuitori și turiști. De la culori vibrante și lumini strălucitoare, până la teme originale și surprinzătoare, vitrinele decorate vor aduce magia Crăciunului pe străzile orașului.\n\nDe ce să participați?\n• Promovare extinsă: Afacerile câștigătoare vor beneficia de vizibilitate în campaniile OMD Mamaia-Constanța și pe rețelele noastre sociale.\n• Un pas spre tradiție: Fiți parte din prima ediție a unui proiect ce promite să devină o tradiție anuală în Constanța.\n• Impact în comunitate: Transformați orașul într-o destinație de poveste pentru sărbători, atrăgând atenția locuitorilor și turiștilor deopotrivă.\n\nPerioada de înscriere este deschisă până pe 15 decembrie 2024. Trimiteți detaliile afacerii dumneavoastră – numele societății, adresa locației, datele de contact și numele reprezentantului – prin email la [email protected] sau direct la sediul OMD Mamaia-Constanța (Strada Nicolae Titulescu nr. 32, Centrul de Excelență în Turism, Parter).\n• Anunțarea câștigătorilor: 15 ianuarie 2025, prin presa locală și națională, precum și pe rețelele noastre sociale. Urmăriți-ne pe Instagram: @mamaia_constanta, @visitmamaia, @visitconstanta, dar și pe Facebook: https://www.facebook.com/visitmamaia și https://www.facebook.com/www.visitconstanta.ro\n• Menținerea decorului: Până pe 12 ianuarie 2025, asigurăm că orașul va rămâne decorat pentru bucuria tuturor!\n\nAceasta este șansa de a aduce un plus de farmec afacerii dumneavoastră și de a contribui la imaginea unui oraș de poveste. Împreună putem transforma Constanța într-un simbol al Crăciunului și al creativității. Împreună putem demonstra că sărbătorile înseamnă mai mult decât lumini – înseamnă comunitate, bucurie și frumos!\n\nPentru mai multe detalii, ne puteți contacta la [email protected] sau la sediul OMD Mamaia Constanța.",
        "label": "Dobrogea"
    },
    {
        "title": "Primăria Constanța - Investiții importante la Stadionul “Gheorghe Hagi”",
        "text": "Echipele Primăriei Municipiului Constanța schimbă în aceste zile 2000 de scaune și lucrează la reamenajarea terenului de joc prin tundere și compactare.\n\nÎn același timp au loc lucrări de reparații și întreținere a fațadelor și igienizare.\n\nDin toamna anului trecut, de când stadionul a fost preluat de municipalitate, au avut loc lucrări complexe.\n\nAu fost achiziționate 2 mii de scaune, iar pentru întreținerea și refacerea terenului de joc, Primăria Municipiului Constanța a cumpărat 2 aparate de irigat, o motocoasă, un tractoraș cu accesorii (pentru tuns, scarificat, tăvalugit, împrastiere îngrasământ).\n\nÎn curând, Primăria Municipiului Constanța va începe lucrările de reamenajare a terenului sintetic și renovare a tribunei oficiale și va mai achiziționa alte câteva mii de scaune.",
        "label": "Dobrogea"
    },
    {
        "title": "Ziua Silvicultorului, a fost sărbătorită la Tulcea",
        "text": "Ziua Silvicultorului, a fost sărbătorită la Tulcea, unde președintele Consiliului Județean Tulcea, Horia Teodorescu, a participat miercuri, 19 iunie 2024, la manifestările desfășurate la Tulcea. Acțiunile organizate de Regia Națională a Pădurilor – Romsilva și Asociația Administratorilor de Păduri au beneficiat și de prezența ministrului Mediului, Apelor și Pădurilor, Mircea Fechet.\n\n„Este o bucurie pentru noi că acest eveniment a fost organizat la Tulcea, județ care posedă un potențial deosebit, după cum știm cu toții. Mă gândesc că organizatorii vor fi gazde bune și că veți pleca numai cu impresii plăcute din această mică ședere la noi.\n\nEste bine că Ziua Silvicultorului se organizează aici, pentru că noi, la Tulcea, nu suntem atât de bogați în ceea ce înseamnă zestrea forestieră, dar pot spune că cei care lucrează în județ în acest domeniu – silvicultorii noștri – își fac treaba cu multă abnegație. Bravo lor, bravo tuturor celor care încearcă să păstreze în această țară zestrea forestieră. Vă doresc să rămâneți, în continuare, drepți și mândri, să reușiți să realizați tot ceea ce vă propuneți și să ajutați România să devină un model în ceea ce privește protecția zonelor împădurite.\n\nEste o vorbă: „Românul este frate cu codrul“. Să nu vă trădați niciodată frații!“, a declarat cu acest prilej președintele Horia Teodorescu.",
        "label": "Dobrogea"
    },
    {
        "title": "Avarie RAJA - S-a oprit apa în Lumina, Corbu și parțial Năvodari",
        "text": "Astăzi – 16 martie 2024, echipele RAJA intervin pentru executarea lucrărilor de remediere a unei avarii pe conducta de aducțiune cu diametrul de 600 mm, de pe strada Narciselor din orașul Năvodari.\n\nPentru realizarea acestor operațiuni, în intervalul orar 10.00 – 18.00, se întrerupe furnizarea apei potabile consumatorilor din localitățile Lumina și Corbu, dar și în zonele Industrială și Peninsula din Năvodari.\n\nAvând în vedere numărul mare de abonați afectați, inițial, echipele de intervenție au încercat să repare defecțiunea cu conducta sub presiune, dar din cauza debitului mare de apă a fost necesară sistarea furnizării apei pe tronsonul avariat.",
        "label": "Dobrogea"
    },
    {
        "title": "Constanța se pregătește de sărbători! Mii de decorațiuni vor scălda orașul în lumină și culoare",
        "text": "Aproape 5000 de elemente decorative vor împodobi orașul de la malul mării, în așteptarea sărbătorilor de iarnă.\n\nEchipele municipalității au început deja montarea corpurilor de iluminat pe mai multe artere din oraș.\n\nSe acționează pe: Șoseaua Mangaliei, bulevardele 1 Mai, 1 Decembrie, Al. Lăpușneanu, I.C. Brătianu, Tomis, Ferdinand, Aurel Vlaicu, Mamaia și pe străzile Dezrobirii și Soveja.\n\nVor fi iluminate festiv toate intrările din oraș, dar și cele 5 vaporașe decorative din municipiu.\n\nMii de beculețe, ghirlande și perdele luminoase vor fi montate și în Piața Ovidiu unde va avea loc marea petrecere de Revelion și în Țara Piticilor din Parcul Tăbăcărie unde, începând cu 6 decembrie, se va desfășura Festivalul Iernii 2019.",
        "label": "Dobrogea"
    },
    {
        "title": "Felicia Ovanesian lansează primul său mare proiect: ”Fitness în aer liber, pe plaja Modern”",
        "text": "Mare bucurie mare pentru constănțeni: chiar în aceste clipe, reprezentanții Primăriei, cu participarea extraordinară a Feliciei Ovanesian, lansează primul proiect de mare anvergură, după 10 luni de studii și calcule.\n\nEste vorba de ”Fitness în aer liber, la plaja Modern”, ce va fi gata în maxim două săptămâni. Astăzi încep lucrările și ne sunt prezentate detaliile și perspectiva.\n\nSuntem convinși că oamenii vor da năvală pe plaja Modern pentru a face fitness, mai ales iarna.\n\nDe altfel, administrația locală a implementat mai multe programe de sport și joc pentru constănțeni:\n\n– ”Lupte între vecini pentru locul de parcare”,\n\nDespre parcurile promise, despre curățenia din oraș, despre asfaltarea drumurilor, despre parcări supraterane sau despre proiectul reabilitării străzii ”Ștefan cel Mare” vor vorbi cu altă ocazie.\n\nMomentan, principala problemă a orașului nostru este lipsa aparatelor de fitness de pe plaje.\n\nDeși angajații primăriei au lăsat să se înțeleagă că este un proiect gândit și implementat de ei, în realitate este vorba de o investiție privată. Practic, s-au băgat și ei în poză, ca să nu mai spună cârcotașii că n-au făcut absolut nimic bun pentru oraș de când s-au instalat în fruntea bucatelor.",
        "label": "Dobrogea"
    },
    {
        "title": "Primăria Negru Vodă investește în Tranziția Verde cu un centru modern de colectare a deșeurilor",
        "text": "Înființarea unui centru de colectare a deșeurilor prin aport voluntar devine o realitate în Negru Vodă, județul Constanța. Acest proiect de anvergură este parte a unei inițiative naționale finanțate prin Planul Național de Redresare și Reziliență (PNRR) și se desfășoară sub Pilonul 1 „Tranziția Verde”, Componenta C3, dedicată managementului eficient al deșeurilor. Proiectul, cu codul C3I1A0122000283, are ca obiectiv îmbunătățirea gestionării deșeurilor la nivel local.\n\n„Acest centru de colectare a deșeurilor prin aport voluntar va fi un punct cheie pentru protejarea mediului în orașul nostru. Implementarea unui sistem de management integrat al deșeurilor va asigura o administrare eficientă și modernă”, a declarat primarul Petre Urziceanu.\n\nContractul pentru realizarea lucrărilor a fost atribuit pe 25 septembrie 2024, prin procedura de achiziție publică conformă cu Legea nr. 98/2016. Orașul Negru Vodă și S.C. Holding Hondor Stil S.R.L. au semnat acest contract, care prevede dezvoltarea unui centru dedicat colectării deșeurilor în mod voluntar. Anunțul de participare la licitație a fost publicat în SEAP la 7 august 2024, iar raportul de atribuire, nr. 8068, emis la 17 septembrie 2024, a confirmat oferta câștigătoare.\n\nValoarea totală a contractului este de 2.241.389,05 lei, la care se adaugă TVA de 425.863,93 lei. „Suma alocată demonstrează angajamentul orașului Negru Vodă de a investi în proiecte durabile, menite să protejeze mediul înconjurător și să ridice standardele de viață ale locuitorilor”, a mai adăugat primarul.\n\nÎnființarea acestui centru nu doar că răspunde nevoilor locale de mediu, dar se aliniază și cerințelor UE privind tranziția ecologică. Pilonul 1 din cadrul PNRR, „Tranziția Verde”, își propune reducerea poluării și promovarea sustenabilității la nivel național. În acest sens, investiția în gestionarea eficientă a deșeurilor aduce beneficii pe termen lung, reducând impactul ecologic și contribuind la o societate mai verde.\n\nNegru Vodă se angajează astfel în procesul de modernizare a sistemelor de management integrat al deșeurilor, având ca scop dezvoltarea durabilă și protecția mediului. Acest centru de colectare prin aport voluntar reprezintă un exemplu de succes al colaborării între autoritățile locale și sectorul privat, în sprijinul unui viitor mai curat și mai sigur.",
        "label": "Dobrogea"
    },
    {
        "title": "„Virgil Nicolau–Fotograful Constanței și Mamaiei de altădată”, expoziție de fotografii realizate în perioada 1925-1960",
        "text": "Aflată în patrimoniul Muzeului de Istorie Națională și Arheologie Constanța, colecția de clișee pe sticlă păstrate de la Semicentenarul Unirii Dobrogei (1928), realizată de fotograful local Virgil Nicolau, reprezintă o importantă mărturie a istoriei locale. Evenimentul este organizat în parteneriat cu Biblioteca Județeană „Ioan N. Roman” Constanța\n\nPentru valorificarea expozițională a acesteia, în beneficiul publicului iubitor de istorie și frumos, Muzeul de Istorie Națională și Arheologie Constanța, în parteneriat cu Biblioteca Județeană „Ioan N. Roman” Constanța, vă invită joi, 23 ianuarie 2025, ora 15.00 la vernisajul Expoziției „Virgil Nicolau–Fotograful Constanței și Mamaiei de altădată”.\n\nDemersul curatorial reunește fotografii scanate după negativele pe plăci de sticlă realizate de Virgil Nicolau în perioada 1925-1960, în Constanța și Mamaia, precum și o serie de documente și obiecte personale puse la dispoziție, cu generozitate, de familia Nicolau.\n\nArta fotografiei, aflată în perioada interbelică în faza sa timpurie de dezvoltare, s-a bucurat la Constanța de experiența și pasiunea unui fotograf dedicat, Virgil Nicolau, care a reușit în decursul a trei decenii de activitate, să imortalizeze pe sticlă zeci de imagini cu clădiri, monumente, oameni și peisaje din întreaga provincie dobrogeană.\n\nAproape de sufletul nostru sunt însă imaginile care înfățișează clădirile din Constanța și Mamaia, ce suprind farmecul epocii lor și rămân o dovadă perenă a istoriei și identității noastre comunitare.\n\nAșadar, sunteți invitați să vizionați expoziția închinată Constanței și Mamaiei de altădată, văzute prin fotografiile lui Virgil Nicolau, pe care putem să-l considerăm, pe bună dreptate, un fotoreporter de teren al timpurilor sale.\n\nExpoziția „Virgil Nicolau–Fotograful Constanței și Mamaiei de altădată” poate fi vizionată în perioada 23 ianuarie – 31 martie 2025, la sediul Bibliotecii Județene „I.N.Roman” Constanța, parter, holul central.",
        "label": "Dobrogea"
    },
    {
        "title": "Primarul Niculaie Dragomir: „Trebuie să mergem în pas cu schimbările” VIDEO",
        "text": "Primarul comunei Ostrov, Niculaie Dragomir, subliniază importanța adaptării la noile realități și cerințe ale comunității, subliniind că „trebuie să mergem în pas cu schimbările” pentru a răspunde nevoilor cetățenilor.\n\nDragomir a explicat în cadrul unui interviu că succesul unei administrații locale depinde de capacitatea de a înțelege ce își doresc oamenii și de a anticipa viitorul, implementând proiecte care să aducă beneficii reale pentru comunitate.\n\n„Am văzut cum se schimbă societatea și cum trebuie să ne adaptăm. Plecăm de la nevoile cetățenilor, stând de vorbă cu ei, văzând ce doresc și cunoscând toate aceste elemente. Am accesat programele și proiectele care au putut veni în sprijinul lor”, a declarat primarul comunei Ostrov.\n\nNiculaie Dragomir a evidențiat importanța ascultării problemelor cetățenilor și a găsirii soluțiilor care se potrivesc cel mai bine nevoilor acestora. „Dacă nu ții cont de ceea ce își doresc cetățenii și de cum se schimbă societatea, nu poți să reziști pe termen lung în administrație”, a adăugat Dragomir.\n\nPotrivit primarului, abilitatea de a comunica eficient cu oamenii și de a le înțelege nevoile este esențială pentru un administrator de succes. „Trebuie să știi să vorbești cu cetățenii, să îi asculți, să ai răbdare și diplomație”, a explicat edilul. Aceste calități sunt, în opinia sa, fundamentale pentru a menține o relație solidă cu comunitatea și pentru a implementa proiecte durabile.\n\nUn alt aspect important pe care l-a subliniat primarul Dragomir este adaptarea proiectelor la cerințele cetățenilor. El a explicat că, atunci când un proiect nu corespunde nevoilor comunității, acesta trebuie modificat sau chiar abandonat.\n\n„Dacă un proiect nu respectă dorințele sau necesitățile cetățenilor, nu îl aplicăm de dragul de a-l aplica. Am fost nevoiți să adaptăm și să modificăm proiectele pentru a răspunde nevoilor reale ale comunității”, a menționat Niculaie Dragomir.\n\nPrimarul comunei Ostrov consideră că experiența în gestionarea unei comunități este extrem de valoroasă pentru orice administrator local. „Faptul că am condus o organizație și am lucrat cu oameni m-a învățat să îi ascult și să am răbdare. Aceste calități sunt necesare pentru a reprezenta comunitatea cu responsabilitate”, a afirmat Dragomir.",
        "label": "Dobrogea"
    },
    {
        "title": "Cădere de tensiune la Stația de Tratare și Pompare Palas Constanța! Mai multe cartiere, fără apă",
        "text": "În cursul acestei seri – 23 ianuarie 2025, la Stația de Pompare și Tratare Palas Constanța s-au înregistrat mai multe căderi succesive de tensiune electrică, care au determinat oprirea pompelor. Până la remedierea situației de către furnizorul de energie, în zonele alimentate de SP Palas se furnizează apă potabilă cu presiune scăzută.\n\nPrin urmare, sunt afectați abonații din zonele: Brătianu, Palas, Baba Novac, Faleză Sud, CET, Viile Noi, Medeea, Km 4, Km 4-5, Km 5, Poarta 6, Abator, Gară, Viile Noi, Kaufland, Oborului, Casa de Cultură, Balada, I.L. Caragiale, Str. Garofiței, Dezrobirii, Compozitori, Coiciu, Inel I, Inel II, bd. 1 Mai, Depozite – Halta Traian, Str. Interioară, Zona Industrială.\n\nTotodată, se furnizează apă cu presiune scăzută și în localitățile Năvodari, inclusiv Zona Industrială, Corbu, Lumina și Ovidiu.\n\nÎn funcție de topografia rețelei și de consumul înregistrat în acest timp, cu preponderență la etajele superioare ale imobilelor, se va înregistra lipsa apei la robinete.\n\nAvând în vedere zona mare deservită, și implicit lungimea și diametrul rețelei, pentru ca sistemul să intre în presiune și toți abonații să aibă din nou apă la presiuni normale, este nevoie de o perioadă de minimum 3 ore.\n\n”Ne cerem scuze pentru neplăcerile create și asigurăm toți abonații afectați că echipele RAJA vor face tot posibilul pentru reluarea furnizării apei la parametrii optimi imediat ce echipele furnizorului de energie vor reuși să repună în funcțiune sistemul de alimentare cu energie electrică a stației.”, transmite RAJA.\n\nEchipele furnizorului de energie au reușit să realimenteze cu tensiune Stația de Tratare și Pompare Palas. Imediat, s-au demarat manevrele de repunere a instalațiilor în funcțiune pentru a se relua pomparea catre zonele afectate.\n\nTotuși, având în vedere lungimea și diametrul rețelei, precum și numarul mare de consumatori deserviți, este nevoie de o perioada de aproximativ 3 ore pentru ca sistemul sa revina la presiunea normala, astfel încât toți abonații sa beneficieze de apa parametrii optimi.",
        "label": "Dobrogea"
    },
    {
        "title": "Primăria Cerna anunță organizarea unei licitații publice pentru vânzarea a două loturi de teren",
        "text": "Consiliul Local al comunei Cerna, județul Tulcea, a aprobat în luna decembrie 2023 vânzarea a două terenuri ce aparțin domeniului privat al UAT Cerna. În acest sens, în luna februarie, primăria a trecut la anunțarea publică a licitației.\n• Lot de teren aparținând domeniului privat al Comunei Cerna, în suprafață de 3772 mp, situat în intravilanul localității Cerna, Tarla 70, Cc 878/1;\n• Lot de teren aparținând domeniului privat al Comunei Cerna, în suprafață de 2356 mp, situat în extravilanul comunei Cerna, județul Tulcea, Tarla 70, Cc 878/1, conform H.C.L nr.80/19.12.2023 şi OUG nr.57/2019\n\nPrimăria anunță, totodată, că persoanele interesate pot intra în posesia unui exemplar al documentației de atribuire la cerere. Cererile se depun la sediul Comunei Cerna, compartiment relaţii cu publicul, telefon 0240575511, fax 0240575511, sau prin email: [email protected].\n\nData-limită pentru depunerea ofertelor este 4 martie 2024, ora 16,30. Aceste se vor depune într-un singur exemplar la sediul primăriei Cerna,str. Şcolii, Nr.2. A doua zi, pe 5 martie, se va desfășura ședința publică de deschidere a ofertelor.\n\nDenumirea, adresa, numărul de telefon şi/sau adresa de e-mail ale instanței competente în soluționarea litigiilor apărute şi termenele pentru sesizarea instanței: Tribunalul Tulcea.",
        "label": "Dobrogea"
    },
    {
        "title": "Ce și-a propus primarul din Ostrov pentru noul mandat VIDEO",
        "text": "Primarul comunei Ostrov, Niculae Dragomir, anunță priorități ambițioase pentru mandatul în curs: finalizarea asfaltării străzilor, construcția unei săli de sport și dezvoltarea unui parc fotovoltaic. Toate aceste sunt însă condiționate de sprijinul Consiliului Local.\n\nUnul dintre principalele obiective este asfaltarea tuturor străzilor din comună. „Sperăm ca până la sfârșitul acestui mandat să avem toate străzile din comuna noastră asfaltate”, a declarat acesta.\n\n🎯 Ce înseamnă acest proiect pentru cetățeni?\n• Reducerea disconfortului creat de drumurile neasfaltate, mai ales pe timp de ploaie.\n• O infrastructură rutieră care asigură o calitate a vieții mai bună pentru toți locuitorii.\n\nUn alt proiect important este construirea unei săli de sport, mult așteptată de comunitate. „Lucrările vor începe la începutul anului 2025. Această sală va veni în sprijinul tuturor elevilor și tinerilor din comună”, a explicat primarul.\n• Îmbunătățirea condițiilor de educație pentru elevii din localitate.\n\nInvestiții în energie verde: un parc fotovoltaic de 151 kW\n\nPrimăria Ostrov pregătește documentația pentru un parc fotovoltaic cu o capacitate de 151 de kilowați. Acest proiect urmează să fie finanțat prin programe de mediu și să contribuie la tranziția către surse de energie regenerabilă.\n• Crearea unui model de sustenabilitate pentru alte comunități.\n\nUn alt proiect pregătit este modernizarea sistemului de iluminat public. Oficialii comunei au finalizat deja documentația și așteaptă deschiderea sesiunilor de finanțare la Ministerul Mediului. Acest proiect va asigura un iluminat mai eficient și mai economic în toată localitatea.\n\nPrimarul a subliniat că realizarea acestor proiecte depinde de cooperarea tuturor consilierilor locali. „Nu putem implementa aceste inițiative fără sprijinul Consiliului Local. Este esențial să colaborăm pentru binele comunității”, a declarat primarul.\n\nPrimăria este pregătită să acceseze fonduri guvernamentale și internaționale pentru alte proiecte care ar putea apărea în funcție de nevoile comunității. „Dacă apar noi oportunități sau solicitări din partea cetățenilor, vom încerca să le includem în planurile noastre”, a concluzionat primarul.\n\n👉 Toate aceste proiecte urmăresc să îmbunătățească calitatea vieții în comuna Ostrov și să transforme localitatea într-un model de dezvoltare durabilă, printr-o cooperare strânsă cu Consiliul Local.",
        "label": "Dobrogea"
    },
    {
        "title": "Ziua Națională a Veteranilor, marcată la Tulcea",
        "text": "Ștefan Coman, consilier al președintelui Consiliului Județean Tulcea, a participat, astăzi, începând cu ora 10.00, la ceremonialul militar și religios organizat cu ocazia Zilei Naționale a Veteranilor de Război.\n\nInstituită prin Hotărârea de Guvern nr. 1222/10.10.2007, Ziua Veteranilor de Război este marcată anual, la 29 aprilie, în semn de recunoaştere a meritelor acestora pentru tot ce au realizat în vederea asigurării apărării independenţei, suveranităţii, integrităţii teritoriale şi a intereselor României.\n\n„Pentru toți românii, veteranii de război echivalează cu noțiunea de profesionalism, devotament, vitejie. Pentru noi, veteranii de război sunt eroism, sunt disciplină. Sunt cei care au lăsat în urmă familii și prieteni și care au pornit pe drumul salvării României. De pe frontul de luptă, ei ne-au garantat România de astăzi, România liberă, România suverană. Avem, astăzi, oportunitatea de a ne înclina cu respect în fața acestor veterani și de a ne arăta aprecierea pentru contribuția lor la apărarea independenţei, suveranităţii, integrităţii teritoriale şi a intereselor României de-a lungul istoriei. La mulți ani tuturor!“ a transmis, în cadrul evenimentului, Ștefan Coman.",
        "label": "Dobrogea"
    },
    {
        "title": "Avarie RAJA la intersecția străzilor Zorelelor cu Unirii",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 250 mm, de la intersecția străzilor Zorelelor cu Unirii din municipiul Constanța, echipele RAJA întrerup furnizarea apei potabile, astăzi – 17 iunie 2024, în intervalul orar 09.30 – 16.00.\n\nSunt afectați de lipsa apei consumatorii din următoarele zone:",
        "label": "Dobrogea"
    },
    {
        "title": "La Constanța, campania electorală se face fără candidați",
        "text": "Comasarea alegerilor și devansarea localelor aduce în lumina reflectoarelor, din nou, incapacitatea clasei politice de a crește oameni competenți cu care să se prezinte în fața cetățenilor.\n\nAstăzi începe precampania electorală. În județul Constanța încă nu știm clar cine și unde va candida. Nici PNL și nici PSD, cele două partide mari, nu au anunțat cu cine vor merge la Primăria Constanța sau la Consiliul Județean. Au avut la dispoziție aproape patru ani să-și aleagă candidați, să-i prezinte electoratului și să-i pregătească așa cum se cuvine pentru viitoarele funcții.\n\nN-au făcut nimic din toate astea pentru că au fost ocupați cu combinații, lupte interne, scandaluri și alte găinării.\n\nPe ultima sută de metri se caută candidați. Nu se cer prea multe calități, doar obediență și tupeu.\n\nNouă ne spun că fac sondaje, că măsoară, că aleg și culeg cu mare atenție. Abia acum, când alegerile bat la ușă. Din 2020 n-au avut timp să măsoare, să cearnă și să decidă. I-a lovit corectitudinea și studiul sociologic în ultima clipă.\n\nEvident că nu despre asta este vorba, ci despre împărțirea bucatelor. Unii sunt dispuși să dea mai mult, alții mai puțin și asta duce la debandada pe care o vedem cu toții.\n\nN-am să dau nume, nici nu contează. Per ansamblu situația este grețoasă. Niciuna din acțiunile politicienilor locali nu denotă interesul pentru constănțeni. Nu soarta noastră îi interesează pe ei, ci doar soarta și viitorul lor.\n\nVom vota pentru bunăstarea șefilor de partid și a sinecuriștilor care se gudură pe lângă ei.\n\nMi se pare o nesimțire fără margini ceea ce se întâmplă, mi se pare că nici măcar nu se mai obosesc să ascundă golănia pe care o fac.\n\nLa clasica întrebare ”eu cu cine votez?”, răspunsul meu e simplu: cu nimeni!\n\nCând o să învățați să vă respectați electoratul, când o să știți să puneți candidați decenți, pe care să avem timp să îi cunoaștem. să știm ce pot și ce nu pot, abia atunci să ne cereți să ieșim la urne.\n\nDeocamdată ne-ați arătat că nu dați doi bani pe noi și pe nevoile noastre.",
        "label": "Dobrogea"
    },
    {
        "title": "Avarie RAJA - UPDATE - Lipsă apă bd. Mamaia și zona Faleză Nord",
        "text": "Pe timpul executării lucrărilor de remediere a avariei survenite astăzi, 29 mai 2024, pe conducta de alimentare cu apă, cu diametrul de 600 mm, de la intersecția str. Turda cu bd. Mamaia din municipiul Constanța, s-a decis înlocuirea tronsonului afectat pe o lungime de aproximativ 7 metri.\n\nIntervenția este însă îngreunată din cauza unor cabluri de alimentare cu energie electrică, fiind necesară o atenție sporită pentru a evita orice incident. Imediat ce lucrările vor fi finalizate, se vor executa toate manevrele necesare pentru umplerea și intrarea în presiune a rețelei.\n\nAvând în vedere diametrul conductei și debitul mare de apă, durata sistării furnizării apei se prelungește până la ora 21.00.",
        "label": "Dobrogea"
    },
    {
        "title": "UPDATE avarie RAJA, ora 20.00- Lipsă apă bd. Mamaia și zona Faleză Nord",
        "text": "În jurul orei 19.30, echipele de intervenție au reușit finalizarea lucrărilor de remediere a avariei de la intersecția str. Turda cu bd. Mamaia din municipiul Constanța. Imediat s-au executat manevrele de vane pentru reluarea furnizării apei dar în momentul intrării în presiune, din cauza vechimii, un alt segment de la nivelul conductei avariate a cedat. Din acest motiv s-a impus din nou sistarea furnizării apei potabile pentru a înlocui segmentul avariat.\n\nÎn această situație, abonații de pe bd. Mamaia, tronsonul delimitat de str. Bogdan Vodă și Zona Pescărie, cu străzile adiacente și abonații din cartierul Faleză Nord, cu punctele termice din zonă, nu vor avea apă la robinete până în cursul acestei nopți, de 29 spre 30 mai 2024, ora 03.00 dimineața.",
        "label": "Dobrogea"
    },
    {
        "title": "Informare RAJA - Pe strada Baba Novac se continuă lucrările în regim non-stop",
        "text": "Pe 19 august 2024, au început lucrările de reabilitare a magistralelor de apă pe strada Baba Novac din municipiul Constanța. Aceste investiții fac parte din contractul CL 33, intitulat „Reabilitarea conductelor de aducțiune și magistrale, stațiilor de pompare și refulare din municipiul Constanța”, cu o valoare totală de 82,38 milioane de lei. Finanțate prin Programul Operațional Infrastructură Mare, care însumează peste 652 de milioane de lei, lucrările includ înlocuirea conductelor vechi de peste 50 de ani cu sisteme moderne și durabile, menite să asigure un serviciu continuu și de calitate pentru locuitorii orașului. Proiectul are ca scop și garantarea unei alimentări suplimentare și alternative cu apă pentru Constanța, prin conectarea stațiilor de pompare Palas și Călărași.\n\nEchipele constructorului, care lucrează non-stop, în trei schimburi, aproape au finalizat intervențiile pe zona pentru care a fost blocat inițial traficul rutier. Lucrările au fost îngreunate de condițiile meteo nefavorabile, cantitățile de precipitații căzute îngreunând realizarea săpăturilor și implicit stabilitatea malurilor, fiind nevoie de sprijiniri suplimentare. Mai mult, pozarea conductelor de mari dimensiuni a fost deviată de la traseul inițial, deoarece în urma excavațiilor a fost descoperită și conducta principală de alimentare cu gaze a zonei. În prezent, se desfășoară lucrări de refacere a tramei stradale, inclusiv asfaltarea tronsonului cuprins între intersecțiile cu străzile Bogdan Vasile și Eduard Caudella.\n\nÎn cadrul operațiunilor desfășurate a fost reabilitată și conducta principală de distribuție cu diametrul de 250 mm, pe lângă înlocuirea sistemelor de 800 și 560 mm.\n\nÎn urma executării săpăturilor pentru pozarea noilor conducte, s-a constatat că magistralele aflate în funcțiune sunt într-o stare avansată de degradare, existând riscul ca acestea să cedeze în orice moment și o mare parte a abonaților din Constanța să rămână fără apă potabilă la robinete pe o perioadă nedeterminată de timp. În această situație, suntem nevoiți să urgentăm finalizarea lucrărilor de montare și punere în funcțiune a noilor conducte de la stația de tratare și pompare Palas. Pentru a putea executa lucrările în regim non-stop, nu doar pe timpul nopții, este imperios necesar ca traficul să fie în continuare blocat pe stradă încă patru săptămâni. Astfel, în perioada 09 septembrie – 07 octombrie 2024, pe strada Baba Novac se restricționează în continuare traficul auto pe tronsonul delimitat de intersecțiile cu străzile Eduard Caudella și Operei. Se va asigura accesul doar pentru echipajele de intervenții rapide în situații de urgență (pompieri, ambulanță, SMURD, poliție, etc).\n\nDe asemenea, traseul mijloacelor de transport în comun va fi deviat pe durata lucrărilor, pentru a asigura fluiditatea traficului și siguranța călătorilor. Autobuzele se vor deplasa pe traseul str. Soveja (stația Academia Navală) – str. Ștefăniță Vodă – bd. Aurel Vlaicu până la sensul giratoriu de pe b-dul Aurel Vlaicu, intersecție cu str.Baba Novac, și retur.\n\nPentru a reduce disconfortul resimțit de rezidenți, lucrările care generează zgomot se vor desfășura doar în timpul zilei, pe parcursul nopții se vor efectua operațiuni precum îndepărtarea pământului excavat, montarea conductelor și alte activități care generează un nivel redus de zgomot.\n\nCa și până acum, reprezentanții RAJA S.A. vor supraveghea îndeaproape desfășurarea lucrărilor pentru a asigura respectarea termenelor stabilite și pentru a minimiza disconfortul resimțit de locuitorii municipiului Constanța. În acest scop, vor fi luate măsuri pentru îndepărtarea pământului excavat și eliminarea prafului generat de intervenții.\n\nZona lucrărilor va fi împrejmuită și semnalizată corespunzător, iar pentru a facilita traficul, a fost implicată și Poliția Locală. Ne cerem scuze participanților la trafic pentru inconvenientele create și îi asigurăm că echipele de construcție depun toate eforturile pentru a reduce durata intervențiilor, astfel încât circulația să fie reluată în cel mai scurt timp și în cele mai bune condiții.",
        "label": "Dobrogea"
    },
    {
        "title": "Începe distribuirea tichetelor sociale în municipiul Medgidia",
        "text": "Primăria Municipiului Medgidia va distribui, începând de luni, 16 decembrie 2019, tichetele sociale în valoare de 50 lei/beneficiar pentru următoarele categorii de persoane:\n\n– pensionarii sistemului public de pensii ale căror drepturi obținute din pensie sau, după caz, din pensii cumulate sunt sub 704 lei/lună;\n\n– persoanele cu handicap grav, accentuat și mediu sau încadrate în gradul I, II și III de invaliditate, ale căror pensii cumulate nu depășesc 704 lei/lună.\n\nTichetele se pot ridica din următoarele locații:\n\n – persoanele care se încadrează în categoriile de mai sus și locuiesc în zona Nord – de la Centrul de Informare pentru Cetățeni – zona Nord;\n\n – pensionarii – de la Clubul Pensionarilor din centrul municipiului (cu excepția celor care locuiesc în zona Nord);\n\n – restul persoanelor cu handicap – din incinta Primăriei Municipiului Medgidia, camera 19 (Biroul Resurse Umane).\n\n – pentru locuitorii din Valea Dacilor și Remus Opreanu tichetele se vor distribui în localitățile respective.",
        "label": "Dobrogea"
    },
    {
        "title": "VIDEO - Cum s-a transformat Medgidia în ultimii opt ani. Valentin Vrabie și-a prezetat raportul de activitate",
        "text": "Primarul municipiului Medgidia, Valentin Vrabie, a prezentat în cadrul unei conferințe de presă raportul de activitate pentru perioada 2016-2024.\n\nSub administrația lui Valentin Vrabie, Medgidia a reușit să atragă investitori importanți, să creeze locuri de muncă și să reabiliteze spitale, școli, drumuri etc. 430 milioane lei sunt fondurile atrase în municipiu.\n\nMedgidia este municipiul care în ultimii ani și-a schimbat radical fața. Vorbim de investiții în infrastructură, educație, sănătate, cultură și sport.\n\n”După opt ani de muncă, Medgidia a renăscut! Îi mulțumesc în primul rând Bunului Dumnezeu pentru ocrotirea sa și pentru toate cele realizate, dar și colegilor din primărie care au depus eforturi uriașe pentru atragerea și implementarea a zeci de proiecte atât de necesare comunității noastre! Dintr-o primărie plină de datorii, am reușit să transformăm instituția într-un mecanism eficient de atragere a fondurilor nerambursabile, iar astăzi vorbim despre investiții importante pentru comunitate, ne apropiem de finalizare unora, iar pe altele le demarăm. Pot spune cu mulțumire sufletească că am îndeplinit obiective care pentru mulți ar fi părut greu de atins, sau chiar imposibil de realizat.”, a declarat Valentin Vrabie.",
        "label": "Dobrogea"
    },
    {
        "title": "Pregătiri pentru noul an școlar, la Ciucurova",
        "text": "Una din problemele recurente la fiecare an școlar este aceea a autorizării sanitare a școlilor, cele mai mari probleme în acest sens fiind în mediul rural. Parte a pregătirilor pentru noul an școlar, la Ciucurova se încearcă să se redreseze această problemă, prin reconfigurarea și reabilitarea Corpului 2 al școlii din Ciucurova.\n\nReconfigurarea Corpului 2 al școlii vizează construirea unei toalete în interiorul școlii. Reducerea numărului de școlari deserviți de această clădire a oferit o soluție pe care angajații primăriei au sesizat-o și speculat-o: Astfel, clasa rămasă liberă va fi reconfigurată, având de acum destinația de spațiu sanitar. În felul acesta se reduc costurile, se respectă standardele, și – cel mai important – se asigură condiții optime sanitare și de confort elevilor și profesorilor, într-un spațiu proaspăt renovat.\n\nPentru această reconfigurare, primăria Ciucurova a solicitat și a obținut sprijinul Inspectoratului Județean.",
        "label": "Dobrogea"
    },
    {
        "title": "Avarie RAJA pe bd. Aurel Vlaicu din municipiul Constanța",
        "text": "Astăzi – 01 august 2024, s-a înregistrat o avarie pe conducta de alimentare cu apă, cu diametrul de 500 mm, de pe bd. Aurel Vlaicu din municipiul Constanța. Pentru remedierea acesteia, echipele RAJA sistează furnizarea apei potabile, în intervalul orar 13.30 – 18.00.\n\nSunt afectați de lipsa apei consumatorii de pe bd. Aurel Vlaicu tronsonul delimitat de str. Caraiman și Liliacului, zona Viile Noi, cu centrele comerciale Kaufland și Doraly, precum și cei arondați punctelor termice 189 și 195.",
        "label": "Dobrogea"
    },
    {
        "title": "Informare RAJA - Se oprește apa în Stațiunile Neptun și Olimp",
        "text": "La nivelul sistemului de alimentare cu apă din Stațiunile Neptun și Olimp (municipiul Mangalia), se vor executa lucrări de racordare la sistemul centralizat a noilor conducte de alimentare cu apă. Pentru realizarea acestor operațiuni, se va întrerupe furnizarea apei potabile timp de 24 de ore, marți – 02 aprilie 2024, în intervalul orar 00.00 – 24.00.\n\nVor fi afectați de lipsa apei toți consumatorii din stațiunile Neptun și Olimp. Investiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "Dumitru Stan își continuă proiectele la Primăria Ceamurlia de Jos",
        "text": "Dumitru Stan își continuă proiectele, după ce a câștigat un nou mandat de primar la Ceamurlia de Jos. În urma scrutinului din 9 iunie, numărul total al voturilor valabil exprimate a fost de 928. Dumitru Stan, candidatul PSD, a obținut 471 de voturi, în timp ce Petrică Eugen, reprezentantul PNL, a adunat 457 de voturi.\n\nLa Consiliul Local, dintre cele 903 voturi valabile, PSD a obținut 417 voturi, PNL 387, Alianța pentru Unirea Românilor (AUR) 75, iar Alianța Național Țărănistă 24. După redistribuire, PSD a câștigat 5 locuri în Consiliul Local, PNL tot 5, iar Alianța pentru Unirea Românilor (AUR) un loc de consilier.\n\nDumitru Stan a transmis un mesaj de mulțumire cetățenilor pentru încrederea acordată: „Vă mulțumesc din suflet pentru sprijinul acordat. Le mulțumesc tuturor celor cetățenilor și vreau să îi asigur că o să fiu primarul tuturor. Sprijinul vostru îmi dă puterea să continuu proiectele începute”.\n\nPrimarul a promis că va continua să se dedice dezvoltării comunei:\n\n„Voi face tot posibilul pentru a îmbunătăți viața în comuna noastră. Prioritățile mele sunt infrastructura, educația și sănătatea. Vreau să construim împreună un viitor mai bun pentru toți locuitorii.\n\nProiectele realizate reflectă angajamentul nostru față de comunitate. Continuăm să ne concentrăm pe îmbunătățirea infrastructurii și a calității vieții. Proiectele viitoare vor aduce și mai multe beneficii pentru locuitorii noștri. Este o prioritate să asigurăm un mediu sigur și modern pentru toți cetățenii comunei”.\n\nComuna Ceamurlia de Jos își continuă dezvoltarea prin investiții în infrastructură și servicii publice. Aceste proiecte sunt esențiale pentru creșterea calității vieții și pentru dezvoltarea durabilă a comunității.",
        "label": "Dobrogea"
    },
    {
        "title": "Primăria Ceamurlia de Jos anunță facilități pentru datornici",
        "text": "Primăria Ceamurlia de Jos a lansat un anunț important pentru cetățenii cu datorii către bugetul local. În baza prevederilor OUG 107/2024 și a Hotărârii Consiliului Local nr. 37 din 16 octombrie 2024, cei care au obligații bugetare restante pot beneficia de anularea accesoriilor aferente. Oficialii primăriei subliniază că această inițiativă vine în sprijinul cetățenilor, pentru a le ușura povara fiscală.\n\n„Persoanele care au datorii către bugetul local pot solicita anularea accesoriilor până la 25 noiembrie 2024”, se arată într-un anunț emis de Serviciul Impozite și Taxe al Primăriei Ceamurlia de Jos.\n\nConform noilor reglementări, cetățenii cu amenzi neachitate pot beneficia de o reducere de 50% din suma totală. Aceasta este o oportunitate importantă pentru cei care doresc să își clarifice situația financiară față de bugetul local.\n\n„Anularea dobânzilor și penalităților este condiționată de depunerea unei cereri în termenul specificat”, au transmis oficialii primăriei. Data limită pentru depunerea cererilor este 25 noiembrie 2024.\n\nOrdonanța de Urgență a Guvernului nr. 107/2024 introduce măsuri fiscale importante. Aceasta permite anularea accesoriilor aferente obligațiilor bugetare principale restante până la 31 august 2024. Obiectivul este reducerea poverii fiscale a contribuabililor și stimularea colectării datoriilor restante.\n\nPentru a beneficia de aceste facilități, cetățenii trebuie să depună o cerere la sediul Primăriei Ceamurlia de Jos, Serviciul Impozite și Taxe. Cererile trebuie completate până la 25 noiembrie 2024.\n\nOficialii primăriei le recomandă cetățenilor interesați să se informeze direct la sediu pentru a înțelege detaliile procedurii. „Dorim să venim în sprijinul comunității prin aceste măsuri. Este important ca fiecare să își clarifice situația fiscală pentru a evita probleme pe termen lung”, au declarat reprezentanții administrației locale.\n\nAceastă inițiativă este un exemplu de implicare activă a administrației locale. Prin reducerea poverii fiscale asupra contribuabililor, se stimulează un climat economic favorabil în comună. Totodată, măsura ajută la creșterea gradului de colectare a veniturilor, ceea ce susține proiectele locale.",
        "label": "Dobrogea"
    },
    {
        "title": "Primăria Murfatlar – Anunț licitație publică",
        "text": "Primăria orașului Murfatlar, cu sediul în str. Calea Dobrogei nr. 1, oraş Murfatlar, jud. Constanţa, Cod Fiscal 4859712, Tel. 0241/234.350, Fax. 0241/234.516, E-mail:[email protected], organizează licitaţie publică deschisă în vederea închirierii spațiului cu destinația de cabinet medical în suprafață de 8,60 mp, proprietate publică a orașului Murfatlar, înscris în CF 104617, situat în orașul Murfatlar, Aleea Lalelelor nr. 1A, jud. Constanța.\n\nDocumentaţia de atribuire poate fi obţinută de către orice persoană interesată de la Primăria oraşului Murfatlar, contra sumei de 100 de lei.\n\nData limită pentru solicitarea clarificărilor de către dobânditorii documentaţiei de atribuire este 16.04.2024, ora 16.30.\n\nOfertele vor putea fi depuse până la data de 22.04.2024, ora 16.00 la sediul UAT Murfatlar. Ofertele se depun în 2 plicuri închise şi sigilate, unul în exterior şi unul în interior, până la data limită precizată în caietul de sarcini. Fiecare participant poate depune doar o singură ofertă. Oferta se redactează în limba română.\n\nŞedinţa publică de deschidere a ofertelor va avea loc la data de 23.04.2024, ora 10.00, la sediul Primăriei orașului Murfatlar.",
        "label": "Dobrogea"
    },
    {
        "title": "OMD Mamaia Constanța: Destinația Mamaia Constanța – noi parteneriate la Târgul Internațional de Turism TT Warsaw",
        "text": "Autenticitate, cultură și tradiție la cea de-a 30-a ediție a Târgului Internațional de Turism din Varșovia. De toate acestea au avut parte turiștii străini care au trecut pragul standului Românei, ce găzduiește în acest an la Varșovia 21 de co-expozanți.\n\nDestinația Mamaia Constanța a fost în centrul atenției turiștilor străini, încântați de ceea ce oferă litoralul românesc. OMD Mamaia Constanța participă pentru a doua oară la Târgul Internațional de Turism „TT Warsaw”, demonstrând un angajament continuu pentru a atrage turiști din Polonia, o piață strategică pentru litoralul românesc:\n\n“Un pas foarte important a fost întâlnirea pe care am avut-o cu reprezentanții Aeroportului Internațional Radom din Varșovia. Cu sprijinul Polish Chamber of Tourism, această întâlnire a fost astăzi posibilă. Destinația noastră are un interes major pentru atragerea de noi linii aeriene către litoralul românesc, ținând cont de modernizarea Aeroportului Internațional Mihail Kogălniceanu. Reprezentanții Polish Chamber of Tourism alături de tour operatori din Polonia au participat la info-tripul organizat de OMD Mamaia Constanța vara trecută. Hotelierii din stațiunea Mamaia au o ofertă bogată – de la hotelurile de 3 stele la cele de 5 stele, pachetele turistice putând fi adaptate tuturor tipurilor de turiști care își doresc o vacanță în stațiunea Mamaia. Am fost primiți excelent în Varșovia, atât la primul eveniment, cât și la cel de-al doilea târg de turism, iar stațiunea Mamaia face pași siguri către piețele europene”, a declarat Sebastian Puznava – Vicepreședinte Organizația de Management al Destinației Mamaia Constanța.\n\nLa ceremonia oficială de la deschiderea evenimentului a participat și Excelența Sa, Cosmin Onisii, Ambasadorul României în Republica Polonă. Prezent în cadrul standului României, acesta a degustat produse tradiționale românești și a lăudat inițiativele de promovare ale tuturor regiunilor din România.\n\nÎn prima zi a evenimentului standul României organizat de Ministerul Economiei, Antreprenoriatului și Turismului a fost unul dintre punctele de atracție ale evenimentului. Găzduit pe o suprafață de 215 metri pătrați și reprezentând regiuni turistice diverse din România, standul a captat atenția vizitatorilor prin demonstrații meșteșugărești, ateliere interactive și o promovare intensă a tradițiilor românești. Pe toată durata evenimentului vizitatorii au fost încântați de dansurile populare prezentate de Ansamblul Folcloric Bihor și de costumele tradiționale ale regiunilor din România.\n\nÎn paralel cu derularea evenimentului din Varșovia, Ministerul Economiei, Antreprenoriatului și Turismului a demarat o campanie de promovare outdoor a României, care se desfășoară până în 15 decembrie, în orașele Varșovia și Cracovia din Polonia, pentru a crește vizibilitatea României ca destinație turistică și a genera interes din partea turiștilor polonezi.\n\nTotodată, Ziua Națională a României – 1 Decembrie va fi marcată anul acesta în Varșovia printr-un mesaj festiv „La mulți ani, România!”, afișat pe toate panourile digitale din cadrul campaniei outdoor desfășurate în Polonia.\n\nParticiparea la TT Warsaw 2024 este parte a unui efort amplu de promovare a destinației Mamaia – Constanța în Europa. În cadrul evenimentului, organizația noastră are ca scop atragerea de noi contacte cu touroperatori și agenții de turism poloneze interesate să includă litoralul românesc în ofertele lor pentru sezonul 2025.\n\n„TT Warsaw” este organizat de Ministerul Turismului si Sportului al Poloniei, fiind unul dintre evenimentele cele mai importante pentru industria turismului din regiune. Evenimentul oferă o oportunitate excelentă pentru expozanți de a-și promova oferta turistică.",
        "label": "Dobrogea"
    },
    {
        "title": "RAJA amână lucrarea programată miercuri 22 mai 2024 în stațiunea Saturn",
        "text": "Lucrările pregătitoare pentru racordarea la sistemul centralizat a noilor conducte de alimentare cu apă din Stațiunea Saturn (municipiul Mangalia) nu au fost finalizate, din cauza unor probleme tehnice neprevăzute.\n\nPentru a evita riscul prelungirii perioadei de intervenție, s-a luat decizia amânării acestei lucrări pentru o dată ulterioară.",
        "label": "Dobrogea"
    },
    {
        "title": "Proiectele finalizate în ultimul an la Ostrov. Cum s-a schimbat comuna - VIDEO",
        "text": "Primăria comunei Ostrov (județul Constanța) a încheiat mai multe proiecte importante în ultimul an, aducând îmbunătățiri semnificative pentru cetățeni și comunitate. Neculae Dragomir, primarul comunei, a prezentat realizările și impactul lor direct asupra vieții de zi cu zi.\n\n🎯 De la digitalizare la investiții locale\n\n🔹 Construcția capelei mortuare din Ostrov\n\nUn proiect esențial, acum complet funcțional, care răspunde nevoilor comunității.\n\n🔹 Finalizarea cadastrului general\n\nToate imobilele din comună, atât din intravilan, cât și din extravilan, au acum cărți funciare.\n\n👉 „Este un proiect de o importanță deosebită pentru administrația publică și cetățeni”, a declarat Neculae Dragomir.\n\n🔹 Digitalizarea serviciilor publice\n\nUn pas important spre modernizare, care facilitează interacțiunea dintre cetățeni și primărie:\n• „Legătura dintre cetățean și primărie va fi mult mai ușoară și eficientă”, a punctat primarul.\n\n📌 Problema: Instalația veche și degradată, care afecta siguranța și condițiile de studiu.\n\n📌 Soluția: Contractarea unei firme specializate care a asigurat modernizarea completă.\n\n„Elevii și cadrele didactice au acum condiții moderne pentru activitățile școlare”, consideră Dragomir.\n\nPrimarul Neculae Dragomir a subliniat că procesul de modernizare va continua, cu noi proiecte în vedere:\n\n🔺 Extinderea serviciilor digitale pentru cetățeni.\n\n🔺 Noi investiții în infrastructură și spații educaționale.\n\n👉 „Considerăm că aceste inițiative vor contribui la un viitor mai bun pentru toată comunitatea”, a transmis Neculae Dragomir, primarul comunei Ostrov.\n\nProiectele finalizate în ultimul an arată că administrația comunei Ostrov își respectă promisiunile. Fie că vorbim despre modernizarea școlii, cadastrul general sau digitalizarea serviciilor, toate aceste inițiative demonstrează un angajament real pentru binele cetățenilor.",
        "label": "Dobrogea"
    },
    {
        "title": "A fost semnat contractul pentru înființarea rețelei de gaze, la Frecăței",
        "text": "Pe 31 ianuarie a fost semnat contractul de execuție pentru proiectarea și executarea rețelei de gaze naturale în Comuna Frecăței, Județul Tulcea. Contractul reprezintă încununarea muncii de mai bine de un an a funcționarilor primăriei, pentru semnarea lui fiind parcurse mai multe etape privind avizarea, obținerea finanțării și derularea lucrărilor de achiziție.\n\nProiect de peste 50 de milioane de lei\n\nDupă obținerea liniei de finanțare, contractul a fost lansat în licitație în august, anul trecut. După soluționarea contestațiilor, se poate acum semna contractul, astfel încât, potrivit proverbului „înțeleptul își face iarna car și vara – sanie” să poată demara lucrările de proiectare în timpul sezonului rece, iar lucrările de teren să poată intra în line dreaptă în timpul sezonului cald.\n\nProiectul înființării rețelei de gaze la Frecăței este unul de amploare, și cuprinde trei etape: Etapa de studii tehnice și proiectare, Etapa II – de asistență tehnică, și Etapa III – de executare a lucrărilor necesare. Conform documentației, valoarea totală este de aproape 55 de milioane de lei.",
        "label": "Dobrogea"
    },
    {
        "title": "Edificiul cu mozaic își va întâmpina vizitatorii în 2025 în destinația Mamaia-Constanța",
        "text": "Edificiul cu mozaic își va întâmpina vizitatorii abia anul viitor, odată cu terminarea lucrărilor de restaurare. Monumentul a intrat în restaurare în urmă cu mai mult timp, iar lucrările sunt în ultima fază, redeschiderea obiectivului turistic fiind programată pentru anul viitor. Edificiul roman cu mozaic este unul din acele locații unice care completează tabloul ofertei turistice a Constanței.\n\nUn tezaur arhitectonic, în Inima Constanței: Edificiul Roman cu Mozaic\n\nDescoperit întâmplător în timpul lucrărilor de construcție a blocului din vecinătate, în 1959, acest monument arheologic a devenit un punct de reper pentru cercetători și turiști deopotrivă.\n\nEdificiul Roman cu Mozaic nu era doar o simplă clădire. Era un nod vital al economiei și vieții sociale a Tomisului. Situat în apropierea portului, el servea drept depozit pentru mărfuri aduse din toate colțurile Imperiului Roman (prin magaziile aflate la etajul inferior), dar și ca loc de întâlnire pentru negustori și oficiali.\n\nMarea sală cu mozaic, inima edificiului, este o capodoperă a artei romane. Cu o suprafață de peste 2000 de metri pătrați, mozaicul policrom reprezenta un adevărat tablou, cu scene din mitologia greacă și motive geometrice. Culorile vii și detaliile fine ale mozaicului ne oferă o imagine vie despre viața și credințele oamenilor din acea perioadă.\n\nUn reper de neratat pentru turiști\n\nDupă descoperirea sa în 1959, mozaicul a fost de mai multe ori în pericol să fie pierdut din nou, de data asta pe vecie. Lucrările întreprinse inițial pentru protejarea sa nu au fost de cea mai bună calitate, sala mozaicului fiind inundată în mod repetat în primii 30-40 de ani de existență a obiectivului.\n\nÎncepând cu anul 2019, Consiliul Județean Constanța a demarat procedura de selecție a experților care să asigure atât refacerea clădirii care adăpostește edificiul, cât și restaurarea edificiului pentru asigurarea unei mai bune conservări și puneri în valoare a acestui tezaur cultural.\n\nLa lucrări au participat inclusiv specialiști din străinătate, operațiunea de curățare și restaurare a mozaicului fiind finalizată în acest an, finalizarea fiind programată pentru anul 2025. Prin urmare, atât pentru cei care au vizitat în trecut Edificiul, cât și pentru cei care nu au descoperit deja frumusețea acestui obiectiv unic, acesta reprezintă un motiv important pentru care nu trebuie să ratați vizitarea orașului Constanța în anul care urmează.",
        "label": "Dobrogea"
    },
    {
        "title": "RAJA S.A. și Fanfara Muzica Apelor vă invită la zilele orașului Constanța",
        "text": "Fanfara Muzica Apelor vă invită la zilele orașului Constanța, unde instrumentiștii constănțeni vor dărui locuitorilor vechii cetăți Tomis, emoție și voie bună într-o interpretare remarcabilă, aproape de sufletele lor. Așadar, toți cei care vor să adune în tolba amintirilor cât mai multe refrene de vals, folclor stilizat, jazz și alte melodii din repertoriul național și internațional sunt invitați, timp de o oră, să se prindă în hora prieteniei pe portative și, de ce nu, să iasă la joc.\n\nLocul de întâlnire este Faleza Cazinoului din Constanța, clădirea emblematică a orașului „încărcat” de istorie.\n\nLuni – 20 mai 2024 și marți – 21 mai 2024, începând cu ora 19.00,\n\nPrin autenticitate și profesionalism, concertele susținute de Fanfara Muzica Apelor au devenit un simbol cultural al urbei, constănțenii așteptând cu nerăbdare an de an programul muzical al artiștilor.\n\nNu ratați ocazia de a face parte dintr-un eveniment care va rămâne în inimile tuturor participanților!",
        "label": "Dobrogea"
    },
    {
        "title": "Echipamente moderne pentru școala din Tuzla: Primăria investește masiv",
        "text": "Primăria comunei Tuzla, sub conducerea primarului Reșit Taner, aduce îmbunătățiri majore în școlile și grădinițele din localitate. Prin proiectul Anghel Saligny, se realizează investiții semnificative în dotarea unităților de învățământ, având în vedere nevoile elevilor și cadrelor didactice.\n\nProiectul principal, desfășurat prin Anghel Saligny, cuprinde trei componente majore. Acestea includ dotarea laboratoarelor de fizică și chimie, mobilarea completă a școlilor și grădinițelor, precum și furnizarea de echipamente digitale de ultimă generație. „Tot ce înseamnă laboratoarele sau săli de clasă pentru școala din Tuzla va fi dotat corespunzător,” a declarat primarul Reșit Taner.\n\nPrimul proiect din cadrul acestui program se concentrează pe dotarea laboratoarelor de fizică și chimie cu truse și echipamente specifice. Elevii din Tuzla vor avea la dispoziție echipamente moderne, care vor facilita procesul de învățare și vor contribui la o mai bună înțelegere a conceptelor științifice.\n\nAl doilea proiect include achiziția de mobilier pentru grădinițe și școli. Acesta cuprinde 300 de scaune, mese, dulapuri, bănci, și alte piese de mobilier necesare pentru desfășurarea activităților didactice. Totodată, și sălile de clasă vor beneficia de tablouri și echipamente noi, menite să îmbunătățească mediul educațional.\n\nUn alt aspect important al proiectului Anghel Saligny este furnizarea de echipamente digitale pentru unitățile de învățământ. Acestea includ calculatoare, laptopuri, table inteligente, retroproiectoare, sisteme interactive, camere video pentru conferințe, microscoape digitale și multe altele. Primarul Reșit Taner a menționat că deși contractul pentru aceste echipamente a fost recent încheiat, ele nu au fost încă livrate din cauza unei contestații.\n\nProiectul acoperă și dotarea sălilor de grădiniță cu echipamente TIC, inclusiv display-uri interactive, laptopuri cu licențe și sisteme audio de înaltă calitate. Toate aceste echipamente sunt esențiale pentru crearea unui mediu de învățare modern, care să răspundă nevoilor educaționale actuale. Fiecare laborator de informatică, științe, cabinet de arte și consiliere psihologică va fi dotat cu echipamente digitale specifice, care vor asigura desfășurarea eficientă a orelor și a activităților educaționale.\n\nÎn concluzie, comuna Tuzla se pregătește să devină un model de excelență în educație, prin investițiile semnificative realizate în infrastructura școlară. Proiectul Anghel Saligny reprezintă un pas important spre modernizarea unităților de învățământ, oferindu-le elevilor din Tuzla condiții excelente pentru dezvoltarea lor academică și personală.",
        "label": "Dobrogea"
    },
    {
        "title": "Primăria Negru Vodă – Anunț atribuire privind încheierea contractelor de concesiune, atribuite prin licitație publică",
        "text": "\n• teren în suprafață de 3424 mp situat în orașul Negru Vodă, Aleea Platformei, nr. 1, Lot 2 număr cadastral 102735\n• teren în suprafață de 5501 mp situat în orașul Negru Vodă, Aleea Platformei, nr. 1, Lot 1+32/2, număr cadastral 103859.\n• Informații generale privind autoritatea contractantă, precum denumirea, codul fiscal, adresa, numărul de telefon, fax și/sau adresa de e-mail a persoanei de contact:\n• Data publicării anunțului de concesionare în Monitorul Oficial al României, Partea a VI-a: 09.02.2024;\n• Criteriile utilizate pentru determinarea ofertei câștigătoare: cel mai mare nivel al redevenței;\n\nTeren în suprafață de 3424 mp situat în orașul Negru Vodă, Aleea Platformei, nr. 1, Lot 2 număr cadastral 102735– 2 oferte primite, 2 oferte declarate valabile;\n\nTeren în suprafață de 5501 mp situat în orașul Negru Vodă, Aleea Platformei, nr. 1, Lot 1+32/2, număr cadastral 103859 – 2 oferte primite, 2 oferte declarate valabile.\n• Denumirea/numele și sediul/adresa ofertantului a cărui ofertă a fost declarată câștigătoare/ date de identificare contract de concesiune:\n\nS.C. BRIAL NAV CONSTRUCTION S.R.L., cu sediul în localitatea Neptun, Municipiul Mangalia, str. Plopilor, Camera nr. 2, Bloc B3, Scara C, Etaj 1, Ap. 47, județul Constanța – Contract de concesiune nr. 2734 din 26.03.2024;\n\nS.C. BRIAL NAV CONSTRUCTION S.R.L., cu sediul în localitatea Neptun, Municipiul Mangalia, str. Plopilor, Camera nr. 2, Bloc B3, Scara C, Etaj 1, Ap. 47, județul Constanța – Contract de concesiune nr. 2733 din 26.03.2024.\n\nTeren în suprafață de 3424 mp situat în orașul Negru Vodă, Aleea Platformei, nr. 1, Lot 2 număr cadastral 102735, redevență lunară de 77 lei fără TVA ;\n\nTeren în suprafață de 5501 mp situat în orașul Negru Vodă, Aleea Platformei, nr. 1, Lot 1+32/2, număr cadastral 103859 , redevență lunară de 116 lei fără TVA.\n• Denumirea, adresa, numărul de telefon, fax și sau adresa de e-mail a instanței competente în soluționarea litigiilor apărute și termenele pentru sesizarea instanței:\n• Data transmiterii anunțului de atribuire către instituțiile abilitate, în vederea publicării: 27.03.2024",
        "label": "Dobrogea"
    },
    {
        "title": "Avarie RAJA pe bd. Aurel Vlaicu din municipiul Constanța",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 500 mm, de pe bd. Aurel Vlaicu din Constanța, echipele RAJA sistează furnizarea apei potabile astăzi – 27 septembrie 2024, în intervalul orar 15.15– 19.00.\n\nSunt afectați de lipsa apei consumatorii din cartierele Anda și Viile Noi. În acest interval în zona Km 4 – 5 se va furniza apă cu presiune redusă, iar la etajele superioare se poate înregistra lipsa totală a acesteia.",
        "label": "Dobrogea"
    },
    {
        "title": "Raportul de sustenabilitate IULIUS 2023: 500.000 de mp certificați LEED, scăderea cu 26% a consumului total de energie şi progrese privind reducerea amprentei asupra mediului",
        "text": "Grupul IULIUS, unul dintre cei mai mari dezvoltatori mixed-use de regenerare urbană din România, a continuat să facă progrese în implementarea strategiei de sustenabilitate la nivelul întregului portofoliu. IULIUS a dezvoltat peste 310.000 mp de retail, în două proiecte mixte (Palas Iași și Iulius Town Timișoara), rețeaua națională de shopping mall-uri regionale (Iulius Mall – Iași, Cluj-Napoca și Suceava) și proiectele Family Market din Iași, precum şi 242.000 mp de spaţii office, în 15 clădiri clasa A situate în Iaşi, Timişoara şi Cluj-Napoca. Grupul IULIUS are în dezvoltare două proiecte mixed-use de amploare, la Cluj-Napoca (500 milioane de euro) și Constanța (800 milioane de euro), pentru care principiile de sustenabilitate sunt implementate încă din etapa de proiectare.\n\nRaportul de Sustenabilitate 2023 al companiei, realizat cu referire la standardele internaționale de raportare GRI (Global Reporting Initiative), evidențiază rezultate concrete în ceea ce privește grija pentru mediu, unul dintre pilonii fundamentali ai strategiei grupului. Astfel, IULIUS a înregistrat:\n• reducerea cu 24% a emisiilor de gaze cu efect de seră\n\nReferitor la impactul în comunitate, IULIUS a continuat să se implice activ în proiecte culturale, educaționale și de susținere a antreprenorilor locali. Dintre reperele anului 2023, amintim rolul de partener principal al Timișoara 2023 – Capitala Europeană a Culturii și continuarea programului de internship Rising Stars, la care s-au înscris 427 de studenți.\n\n„IULIUS a creat, prin proiectele sale de regenerare urbană, hub-uri pentru comunitate și poli de dezvoltare economică regională. Abordarea noastră este să refacem, prin investiţiile noastre, legătura comunităților cu orașele. Creăm spații care să răspundă nevoilor actuale ale comunității, dar le proiectăm astfel încât să faciliteze tranziția către un viitor mai sustenabil. În acest sens, anul trecut am finalizat strategia de reducere a emisiilor de carbon în colaborare cu International Finance Corporation și am continuat să investim în comunitățile în care suntem prezenți”, a spus Dan-Adrian Chelaru, Group Sustainability Officer IULIUS.\n\nComunitățile create în jurul proiectelor majore ale IULIUS, care însumează aproximativ 1,8 milioane de oameni, apreciază politicile de sustenabilitate implementate de grup, potrivit sondajelor realizate de companie. Astfel, 51% dintre repondenții timișoreni, 42% dintre ieșeni, 32% dintre clujeni și 43% dintre suceveni sunt de acord că grupul a făcut demersuri în direcția sustenabilității.\n\nUnul dintre obiectivele strategice este reducerea amprentei de mediu în conformitate cu inițiativele globale privind schimbările climatice. Acest lucru se traduce prin dezvoltarea de clădiri sustenabile și performante. Astfel, întregul portofoliu IULIUS deține certificări verzi sau este în curs de certificare. Peste 500.000 de mp sunt certificați LEED (Leadership in Energy and Environmental Design). Proiectul office emblematic Palas Campus din Iași, inaugurat în 2023, este beneficiarul primului credit verde din România, în valoare de 72 de milioane de euro, obținut de la International Finance Corporation, divizie a Băncii Mondiale, care confirmă eficiența energetică sporită a clădirii (cu 40% mai mare decât în cazul altor clădiri).\n\n13 hectare de grădini urbane create de la zero\n\nIULIUS este, de asemenea, unul dintre cei mai mari creatori de grădini urbane, devenite ancore pentru comunitate. Din portofoliu fac parte 3 grădini la Palas Iași, Iulius Town Timișoara și Iulius Mall Cluj, cu suprafața totală de 130.000 mp, realizate prin investiții de 18 milioane de euro. Acestea includ 80.000 de arbori și arbuști maturi și au devenit scena celor mai importante manifestări, găzduind peste 1.000 de evenimente anual.\n\nLa capitolul managementul eficient al deșeurilor generate, IULIUS a reușit, în 2023, reducerea cu 19% a deșeurilor menajere, în raport cu anul 2019, iar ținta setată pentru 2025 este creșterea cu 50% a ratei de reciclare. În ceea ce privește gestionarea resurselor de apă, reducerea consumului în 2023 a fost de 24% comparativ cu 2019.\n\n100.000 de locuitori în Orașele de 15 minute create prin proiectele IULIUS\n\nO preocupare rămâne integrarea proiectelor în țesutul urban, astfel încât să contribuie la o dezvoltare sustenabilă, iar în acest sens IULIUS a alocat 190 de milioane de euro, incluzând facilitățile pentru comunitate, parcurile și soluțiile de infrastructură. Proiectele de regenerare urbană create de IULIUS respectă principiile Orașului de 15 minute, în care toate elementele necesare vieții cotidiene pot fi accesate pe jos, într-un sfert de oră. Astfel, 10% din populația urbană a orașelor în care sunt dezvoltate proiectele, în total 100.000 de locuitori, se află pe o rază de 15 minute față de locațiile IULIUS. În plus, în toate proiectele, distanța medie față de cele mai apropiate stații de transport public este de maximum 200 de metri.\n\nIULIUS susține schimbarea viziunii privind mobilitatea urbană prin investiții care creează infrastructură velo și încurajează mersul pe jos. Au fost amenajate peste 1.000 de locuri de parcare, iar în toate clădirile de birouri există facilități pentru cei care vin cu bicicleta la muncă (vestiare, dușuri).\n\nÎn ceea ce privește impactul în comunitate, IULIUS s-a implicat și în 2023 în numeroase proiecte, cum ar fi: campaniile de împădurire (Every tree has a story), de reutilizare, reciclare și utilizarea eficientă a resurselor (Fashioning Sustainability, Green Bag), susținerea proiectelor culturale (Partener principal al Timișoara 2023 – Capitala Europeană a Culturii, TIFF – Transilvania International Film Festival 2023), wellbeing (IULIUS Outdoor Office Day), competiții sportive (Semimaratonul Iașului, Alergotura), programe de internship (Rising Stars at IULIUS) și susținerea antreprenoriatului (Go Local).\n\nNoile proiecte de regenerare urbană anunțate la Cluj-Napoca și Constanța, care vor presupune investiții de peste 1,3 miliarde de euro, ridică ștacheta în ceea ce privește sustenabilitatea. Proiectul RIVUS de la Cluj, care este în etapa de obținere a autorizației de construcție, revitalizează fosta platformă industrială Carbochim și creează o oază verde în centrul orașului, de peste 4 hectare, oferind vizitatorilor acces, în premieră, la râul Someș. Proiectul semnat de reputatul birou de arhitectură UN Studio din Olanda, pune accentul pe reducerea amprentei asupra mediului prin elemente inovatoare. La Constanța, proiectul mixed-use va include un parc și o grădină botanică, cu un focus evident asupra creșterii accesului comunităților la natură.\n\nCompania IULIUS este dezvoltator și operator real estate specializat în proiecte mixed-use de regenerare urbană din România, cu o experiență de peste 25 de ani în real estate și cu o prezență în patru mari orașe din țară – Iași, Timișoara, Cluj-Napoca și Suceava. Valorea investiţiilor realizate în România depăşeşte 1,2 miliarde de euro.\n\nPortofoliul său cuprinde peste 310.000 mp de retail, în două proiecte mixed-use de regenerare urbană (Palas Iași și Iulius Town Timișoara), rețeaua națională de shopping mall-uri regionale (Iulius Mall – Iași, Cluj-Napoca și Suceava) și proiectele Family Market din Iași (Miroslava și Bucium). Proiectele sunt lidere de piață la nivel regional și înregistrează anual peste 70 de milioane de vizite.\n\nÎn doar zece ani, compania IULIUS s-a impus drept unul dintre cei mai activi dezvoltatori și operatori de spații office clasa A, construind, sub brandul național United Business Center, poluri regionale de business și comunități creative multinaționale în trei centre universitare importante ale României – Iași, Timișoara și Cluj-Napoca. În total, 15 clădiri verzi, cu o suprafață totală de peste 242.000 mp, în care sunt prezente peste 142 de birouri de companii, unde lucrează peste 29.500 de angajați.\n\nCompania IULIUS are în dezvoltare două proiecte mixed-use de reconversie urbană, la Cluj-Napoca şi Constanţa, investiţii estimate la peste 1,3 miliade de euro.",
        "label": "Dobrogea"
    },
    {
        "title": "OMD Mamaia Constanța: Litoralul românesc, în topul alegerilor turiștilor polonezi",
        "text": "Destinația Mamaia Constanța – participare de succes la ITTF și TT Warsaw, cele mai importante târguri internaționale de turism din Polonia\n\nDestinația Mamaia Constanța are un potențial imens pentru a aduce în România un număr semnificativ de turiști polonezi. Orașul Constanța, cu istoria sa bogată, patrimoniul cultural remarcabil și stațiunea Mamaia, accesibilă tuturor tipurilor de turiști, au fost în centrul atenției anul acesta la cele două târguri de turism din Polonia la care OMD Mamaia Constanța a participat.\n\nReprezentanții Organizației de Management al Destinației Mamaia Constanța au fost prezenți pentru a doua oară în Polonia la cea de-a 30-a ediție a Târgului Internațional de Turism TT Warsaw și pentru prima oară la ITTF – Warsaw International Travel & Tourism Fair, eveniment organizat de Polish Chamber of Tourism, în cooperare cu grupul MTP.\n\n“Prin participarea la cele două evenimente am reușit să valorificăm imaginea stațiunii Mamaia ca destinație accesibilă tuturor. Prezența la Târgul Internațional de Turism ITTF ca membru în cadrul Polish Chamber of Tourism a reprezentat un pas strategic important în continuarea discuțiilor pentru încheierea de parteneriate cu câțiva dintre cei mai importanți touroperatori polonezi. Eforturile noastre au fost apreciate de reprezentanții Polish Chamber of Tourism, care și-au arătat deschiderea în a ne sprijini să includem stațiunea Mamaia în pachete turistice pentru a aduce cât mai mulți turiști polonezi în destinația noastră. Totodată, cea de-a doua participare la Târgul Internațional de Turism TT Warsaw, eveniment deschis publicului larg, ne-a oferit oportunitatea de a afla ce-și doresc turiștii polonezi în materie de vacanțe, prin întâlnirile directe pe care le-am avut la stand cu toți cei care ne-au vizitat. Un alt moment important din cadrul evenimentului a fost reprezentat de întâlnirea pe care am avut-o cu reprezentanții Aeroportului Internațional Radom din Varșovia, întâlnire care a avut loc tot cu sprijinul Polish Chamber of Tourism. În următoarea perioadă vom contacta toți touroperatorii care s-au întâlnit cu noi pentru a pregăti primele pachete turistice destinate pieței din Polonia și vom continua discuțiile în vederea deschiderii unei linii aeriene directe între Varșovia și Constanța”, a declarat Sebastian Puznava – Vicepreședinte Organizația de Management al Destinației Mamaia Constanța.\n\nPotrivit Institutului Naţional de Statistică, în primele 9 luni ale acestui an, România a fost vizitată de peste 85.000 de turişti polonezi, în creştere cu 15% faţă de aceeaşi perioadă a anului trecut. De asemenea, în 2023 au fost cu 14% mai mulţi turişti polonezi decât în 2022.\n\nÎn ultima zi a Târgului Internațional de Turism TT Warsaw, de Ziua Națională a României, dansurile tradiționale românești au fost îndelung aplaudate, iar imnul național a captat atenția tuturor celor prezenți, o dată cu degustări de produse tradiționale la care au fost invitați parteneri, alături de turiști și alți invitați.\n\nprintr-un mesaj festiv „La mulți ani, România!”, afișat pe toate panourile digitale din cadrul campaniei outdoor desfășurate în Polonia. Standul României a avut o suprafaţă de 215 de metri pătraţi, fiind un punct de atracţie al evenimentului, amplasat strategic la intrarea principală. În cadrul standului României, 21 de co-expozanţi au prezentat vizitatorilor oferte turistice din toată România.\n\nParticiparea destinației Mamaia Constanța în cadrul celor două târguri de turism de la Varșovia din acest an, nu a fost doar o oportunitate pentru promovare, ci și un punct de plecare pentru viitoare colaborări în domeniul turismului, consolidând astfel poziția stațiunii pe harta turistică europeană și globală. OMD Mamaia Constanța subliniază importanța participării la evenimente internaționale, în strategia de marketing turistic. Prezența constantă la astfel de evenimente va contribui la atragerea de noi vizitatori și promovarea unei imagini pozitive a destinației.",
        "label": "Dobrogea"
    },
    {
        "title": "Magia Crăciunului la Agigea: spectacole, surprize și daruri pentru copii",
        "text": "Magia Crăciunului la Agigea a început, iar bucuria copiilor și atmosfera de sărbătoare au cuprins Parcul Mihai Eminescu. Aprinderea luminilor festive a transformat parcul într-un tărâm de poveste, iar zâmbetele copiilor au strălucit mai tare decât stelele.\n\nSute de luminițe au fost aprinse în Parcul Mihai Eminescu din Agigea, aducând spiritul sărbătorilor de iarnă în comunitate. Spectacolul a fost completat de corala Teodoxa, care a încântat publicul cu colinde tradiționale.\n\nDe asemenea, copiii talentați din comunitate au urcat pe scenă și au oferit momente emoționante. Oficialii Primăriei Agigea au precizat că astfel de evenimente au scopul de a aduce locuitorii împreună și de a crea o atmosferă de sărbătoare în localitate.\n\nOdată cu venirea Crăciunului, toți copiii de la Creșa „Albă ca Zăpada”, Grădinița „Rița Gărgărița” și Școala „Ion Borcea” vor primi pachete cu dulciuri. Această tradiție este un gest de apreciere pentru cei mici, dar și o dovadă de grijă din partea autorităților locale.\n\n„Prin acest gest, vrem să le arătăm copiilor cât de mult îi prețuim. Este o bucurie pentru noi să le oferim un zâmbet în prag de sărbători”, a declarat primarul comunei Agigea, Cristian Cîrjaliu.\n\nCălătorie în Magia Crăciunului, la Casa de Cultură 🌟\n\nMagia Crăciunului a continuat la Casa de Cultură din Agigea, unde vineri, 13 decembrie, locuitorii au fost invitați să participe la o „Călătorie în Magia Crăciunului”.\n\n„Ne dorim ca fiecare copil să simtă magia sărbătorilor de iarnă, iar acest spectacol este cadoul nostru pentru comunitate”, a spus Cîrjaliu..\n\nEvenimentele de Crăciun organizate de Primărie și Casa de Cultură din Agigea au adus bucurie și experiențe memorabile pentru toți participanții.\n\nMotivele pentru care aceste evenimente au fost apreciate de cetățeni:\n\n🔹 Daruri pentru copii – Pachete cu dulciuri pentru copiii de la creșe, grădinițe și școli.\n\n🔹 Atmosferă de sărbători – Parcul Mihai Eminescu, luminat feeric, este locul perfect pentru o plimbare de seară.\n\n🔹 Evenimente interactive – Iluzionism, teatru, animație și momente de dans la Casa de Cultură.",
        "label": "Dobrogea"
    },
    {
        "title": "Adamclisi: Investiții europene pentru dezvoltarea comunei",
        "text": "Adamclisi: Investiții europene pentru dezvoltarea comunei, este calea aleasă de adminstrația locală. Viceprimarul Ion Dumitru spune că fondurile europene reprezintă cea mai bună sursă de finanțare, mai ales pentru dezvoltarea infrastructurii.\n\nComuna Adamclisi, situată în județul Constanța, se află într-un proces de dezvoltare susținută, datorită investițiilor europene. Viceprimarul cu atribuții de primar, Ion Dumitru, a declarat că comuna a atras deja fonduri considerabile pentru diverse proiecte.\n• Asfaltarea și canalizarea: Un singur proiect a fost finanțat de la bugetul guvernamental, și anume asfaltarea drumului din Urluia. În prezent, se evaluează un proiect de rețele de canalizare pentru localitățile Zorile și Abrud, care vor fi finanțate prin programul Anghel Saligny.\n• Proiecte europene: Restul proiectelor sunt finanțate prin fonduri europene. Comuna Adamclisi a reușit să atragă investiții pentru diverse inițiative, cum ar fi:\n• Reabilitarea liceului: Modernizarea liceului include digitalizarea, amenajarea de băncuțe și mobilier, precum și crearea a trei cabinete de specialitate.\n• Digitalizarea primăriei: Primăria va beneficia de modernizare și digitalizare, tot cu sprijinul fondurilor europene.\n• Reabilitarea dispensarului uman: Proiectul a fost deja aprobat, iar contractul de finanțare a fost semnat. În prezent, se derulează procedura de achiziție a constructorului.\n• Reabilitarea sediului primăriei: Clădirea primăriei va fi modernizată termic, va avea panouri fotovoltaice, încălzire prin pardoseală și recuperatoare de căldură, respectând normele europene.\n\nIon Dumitru subliniază că accesarea fondurilor europene nu a fost evitată, iar un control riguros asigură calitatea execuției proiectelor. Comuna Adamclisi se află pe o traiectorie ascendentă, iar investițiile europene vor contribui la transformarea ei într-o localitate modernă și funcțională.",
        "label": "Dobrogea"
    },
    {
        "title": "Se oprește apa în mai multe zone din municipiul Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă, din municipiul Constanța” și anunță că se oprește apa în mai multe zone din municipiul Constanța.\n\nCa urmare, se va sista furnizarea apei potabile, marți – 16 aprilie 2024, în intervalul orar 08.30 – 16.00, în următoarele zone:",
        "label": "Dobrogea"
    },
    {
        "title": "PNL Constanța, în căutarea candidatului pierdut",
        "text": "Senatorul PNL, Septimiu Bourceanu, celebru pentru podcasturile cu preoți nu pentru activitatea din Parlament, a anunțat public, în repetate rânduri, că la Primăria Constanța liberalii au deja un candidat, pe Vergil Chițac.\n\nActualul primar nu a trecut prin focurile sondajelor, nu are nicio emoție, partidul e mulțumit de activitatea sa, chiar dacă cetățenii au o cu totul altă părere.\n\nNu la fel stau lucrurile la Consiliul Județean. Aici se dă concurs, că e treabă serioasă. Mihai Lupu este suspendat din PNL, așa că este nevoie de o altă persoană care să intre în competiție. Firesc ar fi ca Bogdan Huțucă, președintele PNL, să candideze la județ. Nu se va întâmpla asta. Huțucă și Bourceanu nu vor candida niciodată uninominal. Preferă listele. Acolo e sigur. Și, evident, preferă Parlamentul. Timpul trece, leafa merge. Și ce leafă, și ce beneficii!\n\nRevenind însă la Consiliul Județean. PNL se luptă de câteva luni bune cu sondajele. Ultimele rezultate arată că cel mai bine în preferințele publicului stă actualul prefect, Silviu Coșa, 26%, urmat de primarul orașului Ovidiu, George Scupra cu 25%. Coșa nu a declarat niciodată public că și-ar dori să candideze pe undeva. În schimb, George Scupra a spus de mai multe ori că vrea la Consiliul Județean. Ceea ce nu e bine deloc.\n\nAstfel de pretenții încurcă niște calcule, care oricum sunt greșite.\n\nLa acest moment PNL are grave probleme de imagine. Atât la nivel central, dar mai ales la nivelul județului Constanța. Curg dosarele penale și condamnările. Partidul este în cădere liberă, iar AUR îi suflă puternic în ceafă.\n\nȘi asta după ce în 2020 liberalii au câștigat detașat și Primăria, și Consiliul Județean. Incredibil, nu?\n\nHuțucă și Bourceanu caută soluții în al doisprezecelea ceas. Soluții care să le asigure un loc călduț în Parlament și continuitate la conducerea filialelor, nu soluții pentru Constanța. Asta e ultima lor problemă. Asta și cei care le tulbură liniștea și combinațiile. Pentru că în PNL Constanța apele sunt învolburate.\n\nCei doi mari conducători nu reușesc să mai țină batista pe țambal. Sunt primari care au început să iasă din front și care au deja bagajele făcute.\n\nEvident, soluția de compromis este pregătită. În fond, compromisul a fost mereu secretul succesului în PNL Constanța. Se spune că 2024 este anul PSD-ului. Pentru asta liberalii au pregătit și un candidat care să convină colegilor de alianță, dar încă nu se pot baza pe el, că pune condiții și nici în sondaje nu stă prea bine.\n\nDe fapt, nici nu contează sondajele, câtă vreme Huțucă și Bourceanu au locurile asigurate la București, nu sunt obligați să candideze individual și nici nu sunt înlăturați de la conducerea partidului.\n\nPentru că în mod normal, la orice alegeri locale candidează șefii de filiale.\n\nAici nimic nu mai are legătură cu normalitatea de ani buni.",
        "label": "Dobrogea"
    },
    {
        "title": "Comuna Mihail Kogălniceanu va avea un parc fotovoltaic",
        "text": "Comuna Mihail Kogălniceanu va avea în cel mai scurt timp un parc fotovoltaic realizat prin resurse proprii. Primăria condusă de Ancuța Belu a atribuit contractul pentru execuția unui parc fotovoltaic cu o capacitate de 150 kW.\n\nInvestiția, în valoare de 899.437,68 lei (fără TVA), va fi realizată cu fonduri din bugetul local.\n\nParcul va fi amplasat pe un teren de 3.000 mp pus la dispoziție de primărie și va include 330 de panouri fotovoltaice, cu o putere instalată de circa 150 kW. Energia produsă va fi utilizată pentru alimentarea clădirilor publice și a iluminatului public din localitate.\n\nProiectul urmărește reducerea emisiilor de CO2, scăderea costurilor cu energia electrică și creșterea gradului de conștientizare publică privind beneficiile energiei regenerabile.\n\nContractul de execuție a fost atribuit firmei S.C. ELBI ENERGY PROJECTS S.R.L. din București, companie cu capital privat românesc.",
        "label": "Dobrogea"
    },
    {
        "title": "Ambasadorul Japoniei în România a vizitat compania de apă RAJA SA Constanța",
        "text": "O delegație din care au făcut parte E.S. dl. Takashi Katae – Ambasadorul Japoniei în România, dl. Hiroshi Kudo – Prim-secretar al Ambasadei Japoniei la București și dl. Ryo Taniguchi – Consilier al Ambasadei Japoniei la București a efectuat o vizită de lucru la Constanța și a fost primită astăzi – 23 aprilie 2024, de conducerea societății la sediul central al RAJA SA.\n\nVizita a avut loc ca urmare a relațiilor dintre compania constănțeană de apă și diferite firme de specialitate din Japonia cu scopul de a introduce tehnologii performante la nivelul sistemului de alimentare cu apă și de canalizare. Unul dintre cele mai importante proiecte derulate de RAJA SA – ,,Contractul de servicii bazat pe gestionarea eficientă a distribuției de apă în sistem centralizat”, este realizat în colaborare cu o prestigioasă companie de trading și investiții din Japonia, Marubeni Corporation.\n\nContractul pe bază de performanță este unul inovativ pentru sectorul de apă din România și sustenabil pentru mediul înconjurător, fiind implementat cu sprijinul Băncii Europene pentru Investiții și Reconstrucție.\n\nPlanul de Acțiuni pe 5 ani aprobat în cadrul contractului urmărește măsuri concrete pentru atingerea unor Indicatori-Cheie de Performanță și vizează sectorizarea rețelei de apă și implementarea zonelor de contorizare districtuală (DMA), georeferențiere, modelare hidraulică, reducerea numărului de avarii și a timpilor de remediere a acestora, managementul presiunii în rețea, managementul și mentenanța activelor și creșterea satisfacției clienților privind serviciile oferite.\n\nUn domeniu strategic prioritar este digitalizarea și folosirea unor softuri inteligente care permit colectare de date, monitorizare și predictibilitate în gestionarea rețelei și managementul activelor.\n\nÎn cadrul discuțiilor, E.S. Ambasadorul Japoniei în România – dl. Takashi Katae a subliniat potențialul colaborării în domeniul gestionării apei și canalizării, esențial la nivel global: “Sunt onorat de această vizită, mai ales că este prima vizită în Constanța și în zona Dobrogei.\n\nÎn contextul actual, în care Japonia a devenit partener strategic pentru România, principala mea misiune este să susțin dezvoltarea relațiilor economice, iar parteneriatul dintre RAJA și una dintre cele mai puternice firme japoneze se înscrie în această linie.\n\nRespect faptul că RAJA gestionează unul dintre cele mai dificile și sensibile sisteme, problema apei fiind esențială la nivel global. De aceea dezvoltarea durabilă a infrastructurii de apă și canalizare este primordială și nu se poate realiza decât printr-o colaborare strânsă între diferite entități și țări, astfel încât să se poată împărtăși cunoștințele, experiența și resursele necesare pentru implementarea celor mai eficiente soluții”.\n\nPe parcursul întâlnirii discuțiile au vizat extinderea domeniilor de cooperare, accentul fiind pus pe producerea de energie verde.\n\nPe lângă realizarea de parcuri fotovoltaice, compania noastră urmărește și construcția de microhidrocentrale la nivelul conductelor de refulare din Marea Neagră, Japonia având una dintre cele mai performante instalații pe acest segment.\n\n“Provocarea momentului pentru compania noastră este reducerea consumului de electricitate și aplicarea celor mai bune soluții pentru producerea de energie verde. Utilizarea componentei hidro din aceste surse neconvenționale poate contribui la diversificarea mixului energetic și la reducerea dependenței de sursele tradiționale.\n\nAvând în vedere experiența și expertiza în acest domeniu, colaborarea cu companii din Japonia ar putea aduce beneficii semnificative în ceea ce privește proiectarea, construcția și operarea acestor microhidrocentrale.\n\nSchimbul de cunoștințe și tehnologii contribuie la îmbunătățirea performanței și eficienței acestor instalații, consolidând astfel parteneriatul strategic dintre România și Japonia în domeniul energiei regenerabile”, a declarat Aurel Presură, Director General RAJA SA.\n\nE.S. dl. Takashi Katae este Ambasador al Japoniei în România din ianuarie 2024\n\nCu o vastă experiență diplomatică, Takashi Katae a deținut în trecut funcţii la ambasadele Japoniei din China, Pakistan şi Australia. A intrat în Ministerul Afacerilor Externe din anul 1986, unde a ocupat poziții precum Coordonator principal în cadrul Diviziei de politică regională și Divizia China, Biroul pentru Asia, dar și de Director Divizia de combatere a terorismului. Ambasadorul s-a născut în Japonia, în 1962, a absolvit Universitatea din Tokyo – Facultatea de Economie și vorbeşte fluent engleza și chineza.",
        "label": "Dobrogea"
    },
    {
        "title": "Cîrjaliu anunță deschiderea unui spital de pediatrie în Agigea",
        "text": "Primarul Cristian Cîrjaliu anunță deschiderea unui spital de pediatrie în Agigea, începând de anul viitor. Spitalul va deservi comuna Agigea și sudul litoralului.\n\n„Cu o bucurie imensă vreau să vă anunț că, începând de anul viitor, în localitatea Lazu se va deschide un spital de pediatrie. După ce acum 2 săptămâni am afirmat în cadrul unei emisiuni că îmi doresc construirea unui spital de pediatrie în comuna noastră, se pare că acest proiect se va concretiza cu ajutorul unor investitori privați, oameni cu suflet mare care își doresc același lucru.\n\nÎn urma discuțiilor cu doamna Maria Nicolae, doctor pediatru și finanțator al acestui proiect, acest spital va oferi servicii medicale complete pentru copii, având o echipă de medici specialiști și echipamente de ultimă generație. Vreau să mulțumesc încă o dată investitorilor pentru încrederea acordată și să îi asigur de toată susținerea comunității și administrației publice locale”, a spus Cristian Cîrjaliu.\n\nCîrjaliu anunță deschiderea unui spital de pediatrie în Agigea\n\n„Aici vrem să facem un spital de pediatrie, un spital cu care să deservim și să ajutăm toți copiii, implicit și părinții care au nevoie de o alegere, de o alternativă unde să poată să vină, să găsească un sprijin și o soluție pentru ei. Ne dorim ca la începutul anului viitor să și deschidem ca să putem să primim pacienții. Este un proiect de suflet pentru noi, pentru că eu sunt medic pediatru și sunt și mamă”, a spus Maria Nicolae.\n\nSpitalul va avea bloc operator și radiologie la subsol, cabinete de consultații și farmacie la parter, și saloane de internare pe cele două etaje. Liftul cu targă va asigura transportul pacienților între subsol și etajele superioare. La subsol, blocul operator va include radiologie și imagistică medicală, disponibile 24 din 24 de ore. La parter vor fi patru cabinete de consultații și o farmacie accesibilă publicului.\n\n„La parter vor fi cabinetele de consultații, 4 cabinete de consultații cu farmacie. Farmacie la care vor avea acces și cetățenii, bineînțeles, cu deschidere în fața clădirii. La etajul unu, saloane de internare, loc de joacă pentru copiii necontagioși, sală de mese, o încăpere cu baie proprie, unde vor fi asistentele, unde vor face tratamentul. Compartimentate pe grupe de vârste, exact cum cere legislația”, a explicat Maria Nicolae.\n\nSpitalul va avea saloane de internare pe etajele unu și doi, fiecare etaj fiind dotat cu facilități moderne. Etajul doi va include și un loc special unde copiii mai mari își pot face temele.\n\n„Vom avea ecografie, unde vom avea analize de urgență, cu aparate care ne ajută ca pe moment să luăm decizia corectă și tratamentul adecvat, conform analizelor rapide. Și apoi, vom avea contract de colaborare cu laboratoarele mari, unde vom putea face analize mai avansate. Cred că vom avea 15 saloane mari, cu două paturi în fiecare salon, deci am avea 30 de copii internați. Cam așa ne permite spitalul, nu vrem să ne înghesuim”, a adăugat Maria Nicolae.\n\nPrimarul Cristian Cîrjaliu a evidențiat impactul pozitiv pe care noul spital îl va avea asupra zonei.\n\n„Spitalul va deservi toată zona de sud a litoralului, bineînțeles, municipiul Constanța și locuitorii comunei Agigea. Sper să nu avem nevoie pentru așa ceva. Doamna doctor, felicitări pentru tot ce faceți. Felicitări pentru curajul pe care îl aveți să investiți în localitatea Agigea. Din partea comunității și a administrației publice locale aveți o deschidere maximă și vă sprijinim toate eforturile pe care le depuneți. Și vă așteptăm să vă apucați de treabă, să fiți de un real folos comunității”, a concluzionat Cristian Cîrjaliu.",
        "label": "Dobrogea"
    },
    {
        "title": "O șoferiță beată a fost oprită de polițiști în apropiere de Eforie Sud. S-a ales cu dosar penal",
        "text": "O persoană a sunat seara trecută la 112 pentru a anunța că o femeie conduce haotic pe D.N. 39.\n\nPolițiștii de la rutieră au interceptat autoturismul în apropiere de Eforie Sud.\n\nȘoferița avea o alcoolemie de 1,16 mg/litru alcool pur în aerul expirat.",
        "label": "Dobrogea"
    },
    {
        "title": "Echipamente noi pentru școala din Mircea Vodă. Primăria comunei Mircea Vodă investește masiv în educație",
        "text": "Primăria comunei Mircea Vodă din județul Constanța a făcut o investiție considerabilă pentru modernizarea școlii și grădiniței din localitate. Conform declarațiilor primarului George Ionașcu, această achiziție va îmbunătăți semnificativ condițiile de învățare și dezvoltare fizică pentru elevii școlii.\n\nDotări noi pentru sala de sport\n\nPentru sala de sport, școala a fost echipată cu o gamă variată de echipamente sportive, menite să încurajeze activitatea fizică și dezvoltarea abilităților sportive ale elevilor. Printre noile dotări se numără:\n\nPrimăria Mircea Vodă a achiziționat echipamente IT moderne pentru sălile de clasă, pentru a facilita un proces educațional de calitate. Acestea includ:\n\nLaboratoarele de chimie, biologie și fizică au fost dotate cu materiale didactice moderne, menite să faciliteze învățarea practică și să stimuleze curiozitatea științifică a elevilor.\n\nMobilierul pentru grădinița și școala din comună a fost și el înnoit, asigurând un mediu educațional confortabil și funcțional:\n\nPrimarul George Ionașcu a subliniat importanța acestor achiziții pentru viitorul educațional al copiilor din Mircea Vodă. „Investiția în educație este esențială pentru viitorul comunității noastre. Ne dorim să oferim copiilor cele mai bune condiții pentru a se dezvolta și a învăța,” a declarat primarul.\n\nAceastă investiție majoră subliniază angajamentul autorităților locale de a sprijini educația și de a crea un mediu propice pentru dezvoltarea tinerelor generații. Elevii din Mircea Vodă vor avea acces la echipamente și resurse moderne, contribuind astfel la creșterea calității actului educațional și la dezvoltarea armonioasă a acestora.",
        "label": "Dobrogea"
    },
    {
        "title": "Oamenii lui Nicuşor nu prea mai sar în ring. Cristi Darie s-a prins în corzi",
        "text": "Problemele care l-au copleşit pe Nicuşor Constantinescu în ultimele luni se răsfrâng în mod clar şi asupra rudelor, prietenilor dar mai ales angajaţilor săi. La Consiliul Judeţean Constanţa este un haos mascat şi un fel de teroare care s-a instalat în fiecare birou.\n\nSe bârfeşte pe la colţuri, se pun pariuri în legătură cu cine urmează să mai dea declaraţii pe la DNA şi, mai grav decât atât, oamenii se suspectează între ei de „turnătorie”. Toţi au devenit suspicioşi, îşi încuie fişetele, nu mai discută probleme de serviciu cu nimeni şi ştiu clar că cineva a încălcat „Omerta” impusă de şeful din America.\n\nCristinel Dragomir, cel care asigură interminatul în această perioadă tulbure, încearcă din răsputeri să calmeze spiritele, să destindă atmosfera şi să facă lucrurile să funcţioneze însă treaba pe la consiliu e paralizată până când nu se rezolvă situaţia lui Nicuşor Constantinescu.\n\nDe altfel nici lui Dragomir nu prea îi arde de muncă pentru că există posibilitatea să fie şi el luat la întrebări în legătură cu averea frumuşică pe care a reuşit să o agonisească în ultimii ani. Dar despre asta vom vorbi altă dată pentru că acum apele tulburi de la CJC ţes poveşti şi bârfe extrem de interesante.\n\nEi bine, cei mai apropiaţi oameni ai lui Nicuşor Constantinesc sunt cei doi vicepreşedinţi ai CJConstanţa, Cristinel Dragomir şi Cristian Darie.\n\nDacă Dragomir a preluat atribuţiile şefului său direct, Darie s-a ocupat la început cu spălarea imaginii lui Constantinesc, şifonată de procurori.\n\nVă amintiţi probabil cum s-a urcat el în elicopter şi a survolat tot judeţul ca să demonstreze ce benefice sunt perdelele forestiere montate de Nicuşor Constantinescu, chiar dacă cei de la DNA spun că s-au plătit practic de două ori, sume colosale, pentru plantarea copacilor.\n\nExtrem de supărat pe anchetatori în luna ianuarie a acestui an, Darie s-a mai calmat între timp şi a început să accepte faptul că unele contracte atribuite de CJ Constanţa s-ar putea să nu fie chiar curate.\n\nDin ce în ce mai multe voci din interiorul instituţiei patronate de Nicuşor Constantinescu, (aka Don Corleone de Constanţa) sunt gata să jure că Cristi Darie vorbeşte mai mult decât ar vrea „naşul” să se vorbească şi asta pentru că, mai sperios din fire, nu vrea să-şi bage pielea la saramură.\n\nŞi ştie la ce riscuri se expune dacă nu cooperează pentru că nici Cristi Darie nu e vreun sărac, aşa cum am crede dacă ne-am uita la salariul său de bugetar, ci are în proprietate sute de hectare de teren prin mai tot judeţul Constanţa, în oraş şi chiar în staţiunea Mamaia. Ca să nu mai vorbim de apartamente, case sau restaurante.\n\nEi bine, da, Cristian Darie, acest om de încredere al lui Nicuşor Constantinescu a început să ciripească şi asta în timp ce „Capo di tutti capi” este dat în urmărire generală şi zace neputincios într-un pat din îndepărtata Americă.",
        "label": "Dobrogea"
    },
    {
        "title": "„O șansă pentru tinerii din mediul rural” – La Eforie, 480 de tineri învață cum să dezvolte comunitatea din care provin",
        "text": "Ministerul Tineretului și Sportului în parteneriat cu Federația Națională a Grupurilor de Acțiune Locală din România desfășoară, în perioada 19-25 august 2019, un program de susținere a acțiunilor de tineret ce se derulează în Centrul de Agrement ”New Paradise” Eforie Sud și Centrul de Agrement ”Luminița” Eforie Nord.\n\nProiectul se numește „O șansă pentru tinerii din mediul rural”, iar participanții sunt 480 de tineri, cu vârste cuprinse între 18 și 35 de ani, absolvenți de liceu.\n\nScopul unui astfel de demers este crearea unei rețele de lucrători tineri în mediul rural, care să contribuie la dezvoltarea proiectelor și politicilor dedicate lor.\n\n Concret, 480 tineri de la sate vor învăța, pe parcursul acestui program, cum pot sprijini comunitatea din care provin și cum pot ajuta și alți tineri să-și dezvolte abilitățile și să stimuleze cooperarea și participarea acestora în viața comunității.\n\n”Cred că azi se întâmplă un lucru minunat, senzațional, să vezi atât de mulți tineri doritori la un curs profesionist. Am lucrat cu trainerii pe care o sa îi aveți, nu am întâlnit niște cursuri mai bine făcute, mai interactive. Vă rog să luați acest curs ca pe o oportunitate pentru progres pentru tot ce veți face în viața voastră, nu doar în această activitate ca lucrători tineri. Toate județele din această țară, chiar și cele mai urbanizate dintre ele, au partea cea mai frumoasă la țară. Niciodată mediul rural nu va putea să se compare cu mediul urban în ceea ce privește frumusețea sau potențialul. Sper că veți face acest proiect să devină realitate și cred că este foarte important că ați venit aici și că doriți înființarea acestor centre în mediul rural”, a declarat ministrul Fondurilor Europene.\n\nDan Jeacă, prefectul județului Constanța, Mirela Matichescu, administrator public al județului Constanța și Costin Răsăuțeanu, viceprimarul municipiului Constanța au participat și ei la deschiderea cursurilor.\n\nAutoritățile locale din Eforie nu au fost prezente la eveniment.\n\n”Astăzi, la Eforie Sud, am avut bucuria de a mă alătura celor aproape 500 de tineri provenind din mediul rural, participanți la proiectul național „O șansă pentru tinerii din mediul rural”, împreună cu miniștrii Tineretului și Sportului și Fondurilor Europene și alți oficiali guvernamentali și locali. I-am felicitat pe toți pentru interesul și entuziasmul lor de a participa la acest program de inițiere asupra posibilităților de a schimba calitatea vieții în comunitățile din care fac parte, prin folosirea instrumentelor de finanțare puse la dispoziție de către UE. I-am îndemnat să continue să exploreze aceste posibilități și să devină buni în ceea ce fac, pentru a contribui și ei la binele public”, a spus Dan Jeacă, prefectul județului Constanța.",
        "label": "Dobrogea"
    },
    {
        "title": "Mandatul de primar al lui Reșit Taner pentru primăria Tuzla, validat oficial",
        "text": "Luni, 28 octombrie 2024, Judecătoria Mangalia a validat mandatul lui Reșit Taner pentru a treia oară consecutiv pentru funcția de primar al comunei Tuzla. Decizia a fost luată de completul de judecată al secției Civil, prezidat de judecătoarea Gâdoiu Georgiana Mirabela.\n\nValidarea mandatului lui Reșit Taner marchează începutul unui nou mandat de patru ani pentru acesta, consolidând rolul său în administrarea comunei Tuzla. Prin această decizie, Taner își va continua proiectele începute în mandatele anterioare, menținându-și angajamentul față de dezvoltarea comunității locale.\n\nÎn cadrul aceleași ședințe, Judecătoria Mangalia a aprobat și alte mandate de primari. Printre acestea se numără Mackkai Marian, declarat câștigător al alegerilor din comuna Pecineaga, și Mitrana Mugur, primarul comunei 23 August. Validarea acestor mandate confirmă rezultatele recente ale alegerilor și le oferă acestora posibilitatea de a-și exercita atribuțiile în mod oficial.\n\nDeciziile luate de instanță permit celor trei lideri locali să-și implementeze programele de dezvoltare comunitară. Prin această confirmare, cetățenii din Tuzla, Pecineaga și 23 August beneficiază de continuitate administrativă și de promisiuni noi pentru viitorul localităților lor.\n\nAceste validări reflectă dorința de stabilitate și progres pentru comunitățile din sudul județului Constanța",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru prima săptămână a lunii decembrie 2024",
        "text": "Prima săptămână din decembrie vine cu meciuri tari în competițiile interne, iar echipele CSM Constanța vor să încheie anul cu cât mai multe victorii. După calificarea în play-off-ul FIBA EuroCup Women și în semifinalele Cupei României, CSM Constanța joacă, în Sala Sporturilor, derby-ul Ligii Naționale, cu Sepsi! Voleibalistele și handbaliștii merg după puncte în deplasare, la Cluj-Napoca și, respectiv, Focșani, în timp ce echipele de tineret și de juniori sunt angrenate în campionatele interne, la diferite categorii de vârstă.\n\nVoleibalistele de la CSM Constanța evoluează în deplasare, în cadrul etapei a 12-a din Divizia A1, prima a returului. Săptămâna trecută, formația CSM Constanța antrenată de Florin Voinea și Radu Began a avut etapă liberă din cauza numărului impar de echipe. Fetele noastre speră să obțină a cincea victorie din actualul campionat pe terenul penultimei clasate. Partida Universitatea Cluj – CSM Constanța se va juca vineri, 6 decembrie, de la ora 12.00 în sala “Horia Demian”.\n\nTurneul al treilea din campionatul național de volei feminin U17 este programat între 6 și 8 decembrie în Sala “CSS 1” din Constanța. Echipa CSM Constanța (antrenoare Bianca Ioana Cojocaru, Alexandra Trică) va avea următorul program: vineri, 6 decembrie, ora 18.00 cu Top Volei 05 CSS 1 Constanța, sâmbătă, 7 decembrie , ora 10.00 cu CSS Tulcea și duminică, 8 decembrie, ora 10,00 cu LPS Brăila.\n\nAl treilea turneu din campionatul național de volei masculin U17 se va desfășura în perioada 6-8 decembrie la Galați, în sala de sport “Florin Balaiș”. Pregătită de antrenorul Viorel Prejbeanu, echipa CSM Constanța își dorește evoluții cât mai bune. CSM Constanța se va confrunta sâmbătă, 7 decembrie de la ora 17.00 cu CSS Bacău și duminică, 8 decembrie de la ora 12.30 cu CSS CSM Arcada Galați.\n\nCSM Constanța joacă în deplasare, în etapa a 13-a din Liga Zimbrilor, pe terenul lui CSM Focșani 2007. După două succese la rând acasă, handbaliștii CSM Constanța joacă la Focșani. Meciul se va juca luni în Sala Polivalentă din Focșani, 9 decembrie, de la ora 18.30.\n\nCSM Constanța susține un nou meci în Campionatul Național de Handbal Tineret. CSM Constanța va juca, în cadrul etapei a 9-a, ultima din turul Seriei B, cu cea de-a treia clasată, CSA Steaua București. Meciul este programat duminică, 8 decembrie, de la ora 13.30, la Sala Sporturilor.\n\nLiderii Seriei D în Campionatul Național de Handbal Masculin J1, juniorii de la CSM Constanța vor să-și mențină seria perfectă cu un succes pe terenul ultimei clasate, CSȘ Medgidia. Echipa antrenată de Enis Murtaza are patru victorii în tot atâtea meciuri disputate. Duelul dobrogean, contând pentru etapa a 6-a din Seria D, este programat sâmbătă, 7 decembrie, de la ora 13.00, în Sala Iftimie Ilisei din Medgidia.\n\nMicii handbaliști ai CSM Constanța participă la Festivalul Județean de Minihandbal, organizat la Medgidia. Meciurile au loc sâmbătă, 7 decembrie, iar CSM Constanța va juca împotriva echipelor HC Omer 2, la ora 9.20, Activ Năvodari, la 10.20, CS Happy Kids 2, la 11.00, și HC Omer 1, la 11.20. La Festivalul Județean mai participă CSȘ1 Constanța, și, cu câte două echipe, CS Axiopolis Cernavodă, CSO Murfatlar și CSȘ Medgidia. Turneul este rezervat copiilor născuți în anii 2014-2015 și mai mici.\n\nCSM Constanța s-a calificat în semifinalele Cupei României la Baschet Feminin, după ce s-a impus și în meciul retur cu CS Agronomia București, disputat în Capitală, scor 100-52 (51-26), în sferturile de finală ale competiției. În prima manșă, la Constanța, campioana României câștigase cu 76-43. Trei echipe și-au asigurat prezența până în acest moment în semifinale: CSM Constanța, FCC Baschet UAV Arad și Sepsi SIC Sfântu Gheorghe, a patra urmând a se decide după meciul retur dintre CSM Târgoviște și CS U Cluj-Napoca din 16 Decembrie. Echipa antrenată de Alexandru Olteanu, Alina Șerban și Volha Tămîrgeanu este deținătoarea trofeului.\n\nBaschetbaliștii CSM Constanța susțin un nou meci în Liga Națională de Baschet Masculin Getica 95. În cadrul etapei a 11-a, CSM Constanța joacă pe terenul lui CS Dinamo București, de care o separă un singur punct în clasament. Echipa antrenată de Dan Fleșeriu și Octavian Boian poate urca în clasament în cazul unui succes în Capitală. Vineri, 6 decembrie, de la ora 17.30. Meciul va fi transmis în direct de Prima Sport 3, Digi Sport 2 și va putea fi urmărit și pe FRB TV.\n\nDupă ce și-a asigurat, marți, calificarea în semifinalele Cupei României, CSM Constanța încheie săptămâna cu derby-ul Ligii Naționale de Baschet Feminin, contra lui Sepsi Sfântu Gheorghe! Campioana joacă în fața propriilor suporteri, la Sala Sporturilor, și mizează pe susținerea fanilor pentru a obține un nou succes. Ambele echipe sunt neînvinse, fiecare cu câte cinci victorii după cinci etape, miza fiind poziția de lider solitar în LNBF. Echipa antrenată de Alexandru Olteanu, Alina Șerban și Volha Tămîrgeanu vine după o dublă facilă în cupă cu Agronomia București, prilej pentru banca tehnică de a odihni câteva titulare în perspectiva derby-ului. CSM Constanța – Sepsi SIC Sfântu Gheorghe se joacă sâmbătă, 7 decembrie, de la ora 18.30, la Sala Sporturilor, unde intrarea va fi liberă. Meciul va fi transmis în direct pe youtube-ul FRB TV.\n\nCSM Constanța U18 susține un nou meci în Campionatul Național de Baschet Feminin – Faza I. CSM Constanța joacă, pe teren propriu, cu liderul ACS Napoca Baschet School Cluj-Napoca. Ardelencele au trei victorii, în timp ce fetele antrenate de Alina Șerban și Andreea Dragoș au cedat la București și au câștigat acasă cu CSȘ Sibiu. Meciul este sâmbătă, 7 decembrie, de la ora 16.00, în Complexul Sportiv Tomis din Strada Flămânda.\n\nCSM Constanța U16 joacă, în deplasare, cu CSȘ nr.4 CSU ASE București, în Grupa a 3-a din Faza I Zonală a Campionatului Național de Baschet Masculin. CSM Constanța (2 victorii în 3 meciuri) îi va întâlni pe liderii grupei, care au 3 victorii în 3 meciuri. Meciul este programat duminică, 8 decembrie, de la ora 12.00, în Sala ASE București.\n\nCSM Constanța U14 participă la cel de-al doilea turneu al Campionatului Național de Baschet Masculin U14, care va avea loc la Târgu Mureș. În faza a II-a, CSM Constanța face parte din Grupa A7 și va juca după următorul de program: sâmbătă, 7 decembrie, cu ACS Champions Buc-Cra (de la ora 9.00) și CSM VSKM Târgu Mureș (ora 20.00), iar duminică, 8 decembrie, cu CSA Steaua București (ora 10.00).\n\nCSM Constanța U18 luptă pentru cea de-a treia victorie în Faza Zonală a Campionatului Național de Baschet Masculin U18. Echipa antrenată de Norbert Kocasch, liderul Grupei a 5-a, cu două victorii în două meciuri jucate, evoluează în deplasare, pe terenul ACS Cuza Sport Brăila. Meciul se joacă sâmbătă, 7 decembrie, de la ora 18.30, în Sala Danubius.",
        "label": "Dobrogea"
    },
    {
        "title": "Consilierii USR, AUR, Forța Dreptei și Felicia Ovanesian cer acordarea unui împrumut pentru CSM",
        "text": "”USR Constanța a reușit strângerea unui total de 10 semnături din cele 9 necesare pentru convocarea unei ședințe extraordinare a Consiliului Local Municipal în care va fi supus la vot proiectul de hotărâre prin care Clubului Sportiv Municipal (CSM) îi va fi acordat împrumut financiar ce va permite achitarea urgentă a salariilor restante ale sportivilor și antrenorilor. Proiectul reprezintă o soluție urgentă la o problemă ce are ca principale cauze atât un management defectuos al CSM, cât și o abordare iresponsabilă din partea primarului Vergil Chițac. După lipsa de reacție de care au dat dovadă în spațiul public cu privire la situația CSM, viceprimarul Ionuț Rusu și PNL Constanța încercâd chiar să cosmetizeze întreaga poveste, consilierii municipali PSD și PNL au refuzat semnarea acestei convocări. Sperăm că până la momentul ședinței extraordinare de mâine, consilierii celor două formațiuni, care au preluat puterea în Constanța, să realizeze că pot face mai mult pentru sportivii și antrenorii CSM, nu doar postări laudative pe Facebook. Le recomandăm consilierilor PSD și PNL să încerce următorul exercițiu: să-și imagineze că nu și-au primit salariile și indemnizațiile de consilieri vreme de 6 luni. USR le mulțumește public tuturor consilierilor care au semnat această convocare, dovedind că importanța acestui demers este mai presus de orgoliile politice.”, spun reprezentanții USR Constanța.\n\nLa rândul său, Ovidiu Cupșa, liderul grupului de consilieri AUR, a transmis\n\nStă în puterea noastră să plătim salariile restante ale sportivilor și antrenorilor de la CSM Constanța înainte de sărbători. În ședința Consiliului Local din 13 decembrie, în numele grupului de consilieri AUR, am propus să efectuăm aceste plăți fără rectificare bugetară, prin adoptarea unei hotărâri de consiliu local (HCL) într-o ședință extraordinară.\n\n Acești oameni dedicați sportului constănțean nu trebuie să fie sacrificați cinic, ca victime colaterale ale reglărilor de conturi dintre Primăria Constanța și conducerea CSM. Astăzi am prezentat și soluția. Un grup format din 10 consilieri – 5 consilieri AUR, 3 consilieri USR, un consilier FD și un independent (numărul minim necesar pentru convocarea unei ședințe fiind 9 consilieri) a depus un proiect de HCL în acest sens și a solicitat convocarea Consiliului Local. Propunem acordarea unui împrumut către CSM în valoare de 6 milioane de lei, rambursabil pe o perioadă de 6 ani pentru fiecare tranșă necesară plății strict a salariilor restante, fără dobândă. Acest împrumut, nu afectează nici proiectele în derulare, nici capacitatea clubului de funcționare sau rambursare. În ceea ce privește realizarea unui audit al conducerii CSM, pentru clarificarea motivelor care au condus la această situație și identificarea măsurilor necesare, vom efectua o analiză onestă și completă, exprimându-ne public poziția. Am propus ca în comisia de audit să fie inclusă doamna avocat Stela Ioan, din partea grupului AUR. Oamenii din sportul constănțean, cei care ne-au făcut să fim mândri, nu au nicio legătură cu actul de management și, ca urmare, nu trebuie să plătească pentru greșelile altora. Stimați colegi consilieri din toate grupurile politice, vă adresăm un apel să avizați favorabil acest proiect în ședințele de comisie și să acordați un vot pozitiv în ședința extraordinară deîndată a Consiliului Local. Înainte de a fi membri ai unui partid, suntem consilieri aleși de către concetățenii noștri, investiți cu încredere pentru a administra eficient acest oraș, în beneficiul constănțenilor. Noi, consilierii AUR, am demonstrat, în timpul scurt de când am fost investiți, în toate ședințele de comisii și de Consiliu Local, că singura politică pe care o susținem este cea în interesul Municipiului Constanța. Suntem deschiși dialogului, colaborării și susținem orice proiect benefic pentru Constanța, precum și pe oricine se angajează să participe la administrarea corectă a orașul. Acest lucru îl facem fără să negociem vreodată, în nume propriu, funcții, avantaje personale sau sinecuri de vreun fel. În același timp, vom fi primii care vom sancționa ferm orice derapaj și vom vota împotriva oricărui proiect care, în evaluarea noastră, nu este în interesul Constanței. Nu suntem parte a vreunei alianțe politice, ci doar în alianță cu constănțenii, care ne-au învestit cu încredere. Avem încredere în bunele intenții ale fiecăruia dintre dumneavoastră și sperăm că, prin votul acordat, veți contribui la asigurarea unor sărbători fericite pentru sportivii CSM, așa cum le merită.”",
        "label": "Dobrogea"
    },
    {
        "title": "Modernizarea infrastructurii locale din Cernavodă: Îmbunătățiri semnificative pentru cetățeni",
        "text": "Administrația Publică Locală din orașul Cernavodă desfășoară în prezent ample lucrări de execuție pentru dezvoltarea și modernizarea infrastructurii, având ca obiectiv principal creșterea calității vieții cetățenilor. Investițiile vizează diverse domenii, de la drumuri și parcări, la locuri de joacă și spații verzi, toate menite să asigure un mediu urban de calitate și atractiv pentru toți locuitorii.\n• Amenajare parcare autoturisme în zona Trust, str. Aleea Libertății: O nouă parcare va fi disponibilă pentru locuitorii din zona Trust, facilitând accesul și reducând aglomerația din trafic.\n• Amenajare teren minibaschet, parcare auto și refacere alei carosabile în incinta Clubului Sportiv Axiopolis Cernavoda: Clubul Sportiv Axiopolis va beneficia de modernizări importante, inclusiv un teren de minibaschet și noi spații de parcare.\n• Rețea de canalizare menajeră și racorduri la consumatori pe str. Nicolae Bălcescu: Extinderea rețelei de canalizare pe str. Nicolae Bălcescu va permite racordarea unui număr mai mare de consumatori, îmbunătățind astfel infrastructura sanitară.\n• Modernizare drum public Dealul Vifor: Modernizarea drumului public de pe Dealul Vifor va facilita accesul și va îmbunătăți condițiile de trafic pentru locuitori.\n• Modernizare locuri de joacă pe străzile: I.D. Chirescu, Prelungirea Seimeni și Tabăra ACH: Copiii din aceste zone vor beneficia de locuri de joacă modernizate, asigurând un mediu sigur și plăcut pentru activități recreative.\n• Parcare supraetajată pe str. Medgidiei, în zona blocurilor H2-H7: O nouă parcare supraetajată va rezolva problema deficitului de locuri de parcare din zona blocurilor H2-H7, oferind soluții moderne și eficiente.\n\nÎn plus, Administrația Publică Locală a achiziționat și a dat în folosință către Utilități Publice Gospodăria Comunală noi utilaje de intervenție pe domeniul public. Aceste aspiratoare pentru frunze, dotate cu tocător, eficientizează procesul de igienizare a spațiilor verzi. Ele procesează frunzele și ramurile direct în sacul de colectare, îmbunătățind considerabil gestionarea deșeurilor vegetale.\n\nAceste investiții și dotări reflectă angajamentul Administrației Publice Locale de a oferi cetățenilor un mediu urban modern și bine întreținut, contribuind la creșterea calității vieții și la dezvoltarea durabilă a comunității.",
        "label": "Dobrogea"
    },
    {
        "title": "OMD Mamaia-Constanța dă startul competiției „Cea mai frumoasă vitrină de Crăciun din Constanța” – O invitație la creativitate și spirit de sărbătoare",
        "text": "În acest an, magia Crăciunului prinde viață într-un mod special la Constanța, odată cu lansarea primei ediții a competiției „Cea mai frumoasă vitrină de Crăciun din Constanța”. Organizată de OMD Mamaia-Constanța, competiția invită toate afacerile locale – de la magazine, cafenele, restaurante, până la galerii comerciale și hoteluri care au vitrine stradale – să contribuie la înfrumusețarea orașului cu cele mai fermecătoare și ingenioase decorațiuni de Crăciun. Dorim ca această competiție să devină o tradiție anuală, care să aducă bucurie, culoare și spirit de sărbătoare pe străzile Constanței.\n\nÎmpreună putem crea o atmosferă de poveste în întregul oraș, prin culori vibrante, lumini strălucitoare și teme creative care să impresioneze locuitorii și turiștii deopotrivă. Indiferent de domeniul în care activezi, decorarea vitrinei tale este o ocazie de a atrage privirile și a face parte dintr-un proiect unic, care pune în valoare comunitatea și potențialul Constanței ca destinație de sărbătoare.\n\nJuriul va analiza toate vitrinele participante, evaluându-le pe baza creativității, esteticii și originalității lor. Premiile vor răsplăti excelența în decorare și vor oferi recunoaștere afacerilor câștigătoare prin promovare extinsă în cadrul campaniilor turistice și pe rețelele de socializare ale OMD Mamaia-Constanța.\n\nJuriul competiției este format din: Lelia-Rus Pîrvan, director al Muzeului de Artă din Constanța; Dan Petre Leu, arhitect șef la Primăria Constanța; Radu Cornescu, vicepreședinte al OAR Filiala Constanța; Aurelian Broască, președinte al Uniunii Artiștilor Plastici, Filiala Constanța.\n\nPerioada de înscriere: Se poate face direct la sediul OMD Mamaia Constanța (Strada Nicolae Titulescu 32) sau prin e-mail la [email protected], cu furnizarea următoarelor detalii: numele societății, adresa locației, date de contact și reprezentantul locației.\n\nAnunțarea câștigătorilor: 15 ianuarie 2025 (în presa locală și națională, precum și pe rețelele de socializare)\n\nSumele acordate sunt neimpozabile, și vor fi o recompensă pentru efortul și dedicarea participanților care vor înfrumuseța orașul cu cele mai impresionante vitrine de Crăciun.\n\n„Prin această inițiativă, dorim să dăm un nou sens sărbătorilor de iarnă în Constanța, să aducem spiritul Crăciunului în comunitatea noastră și să susținem micile afaceri locale. Invităm toate afacerile din Constanța să ni se alăture în această frumoasă tradiție de a înfrumuseța orașul și de a aduce bucurie celor care îl vizitează în această perioadă.” – a declarat George Măndilă, Preseședinte OMD Mamaia Constanța.\n\nOMD Mamaia-Constanța este organizația care coordonează dezvoltarea și promovarea turismului în stațiunea Mamaia și în orașul Constanța. Prin evenimente și inițiative culturale și comerciale, OMD urmărește să contribuie la crearea unei imagini pozitive și atractive pentru Constanța, consolidându-i reputația de destinație turistică atât pentru sezonul de vară, cât și pentru cel de iarnă.",
        "label": "Dobrogea"
    },
    {
        "title": "Primarul comunei Mircea Vodă, George Ionașcu: Proiectele Anghel Saligny, blocate din lipsa finanțării",
        "text": "Programul Anghel Saligny stagnează în comuna Mircea Vodă, județul Constanța, iar viitorul lucrărilor este incert, potrivit primarului George Ionașcu. Acesta afirmă că deși proiectele au demarat, lipsa decontărilor împiedică evoluția lor. „Proiectul Anghel Saligny s-a blocat căci nu se decontează banii”, declară primarul, reflectând îngrijorarea comunității.\n\nUltimele deconturi pentru lucrările din iulie au sosit abia săptămâna trecută, mai exact joi și vineri. Întârzierile repetate au pus constructorii pe gânduri, aceștia ezitând să continue lucrările. „Mulți dintre cei desemnați au început lucrările, apoi s-au oprit temându-se că nu vor primi banii”, a explicat primarul. Situația creată generează o stare generală de incertitudine, în condițiile în care termenul limită se apropie rapid.\n\nTermenul de finalizare a anului bugetar este tot mai aproape, iar lipsa decontărilor amenință realizarea proiectelor. „Mai e puțin și se termină anul bugetar. Dacă se ajunge în noiembrie-decembrie fără deconturi, vom rămâne cu lucrări neterminate sau cu deconturi restante”, spune George Ionașcu. Situația actuală nu doar că amână finalizarea lucrărilor, dar riscă să destabilizeze bugetul comunal, afectând și alte investiții viitoare.\n\nO soluție pentru primarii care se află în astfel de situație ar fi, de exemplu, o completare a fondurilor necesare care să fie alocată din Fondul de Rezervă. Cu toate acestea, lipsa unor informații clare și a unei perspective concrete privind finanțarea face ca speranțele autorităților locale să fie, în continuare, incerte. Toți așteaptă Fondul de Rezervă, dar nu știu nimic concret deocamdată. Astfel, comunitatea din Mircea Vodă, și nu numai, rămâne în expectativă, sperând ca autoritățile să deblocheze urgent fondurile.",
        "label": "Dobrogea"
    },
    {
        "title": "Tabăra de pictură de la Topalu, la final. Frumusețea Dunării în culori pe șevalet",
        "text": "„Într-o săptămână de august, scăldată în soare, s-au întâmplat multe lucruri interesante și plăcute. Reîntâlnirea cu ospitalierele gazde pe care le cunoscusem în urmă cu un an, reîntâlnirea cu locurile pitorești, surse inepuizabile de inspirație, reîntâlnirea cu minunații copii ai comunei, interesați de activitatea noastră și lucrul în plein-air au făcut ca cele șapte zile să fie unele cât se poate de interesante și productive”, a spus pictorul Aurelian Broască.\n\n Cei nouă artiști care au participat în tabăra de la Topalu sunt pictori cu experiența lucrului în natură, cu respect pentru tradiție, pentru adevăratele valori. Aceștia și-au instalat șevaletul în locurile care i-au reținut și au realizat în diferite tehnici lucrări ce au făcut obiectul unei expoziții organizate în sala de ședințe a Consiliului Local Topalu. Lucrările surprind ulițele comunei, frumusețea satului și minunatele peisaje de pe malul drept al Dunării. \n\n „Este de admirat interesul domnului primar Valentin Stanciu pentru artele plastice și, dacă mai adăugam și faptul că are în program să transforme un imobil cu proporții corespunzătoare (prima școală înființată în comună ) aflat în vecinătatea muzeului Dinu și Sevasta Vintilă, în muzeu de artă contemporană, putem spune că este cât se poate de impresionant”, a mai spus profesorul Aurelian Broască. \n\n Artiștii participanți la Tabăra de Pictură de la Topalu 2018: Niță Manolescu, Florin Ferendino, Iolanda Manolescu, Laura Nistorescu Seniuc, Loretta Băluță, Constanța Petrescu Dănilă, Niculae Morarescu, Aurelian Broască și Mugur Coman.\n\n Tabăra de Pictură de la Topalu este o tradiție a locului renăscută de primarul Valentin Stanciu, cel care a dorit ca evenimentele culturale care se desfășurau înainte de 1989 să-și ocupe locul din nou pe agenda administrației publice locale.",
        "label": "Dobrogea"
    },
    {
        "title": "Mihail Kogălniceanu – parteneriat cu Crucea Roșie pentru implementarea unui program dedicate integrării pe piața muncii",
        "text": "Crucea Roșie implementează un program ambițios, intitulat „RURAL EMPOWER”, menit să sprijine integrarea pe piața muncii a persoanelor vulnerabile din mediul rural. Programul vizează două zone defavorizate – nord-estul și sud-estul României, în zona de sud est primăria Mihail Kogălniceanu având deja un acord cu Crucea Roșie pentru implementarea proiectului.\n\nPrin intermediul programului „RURAL EMPOWER”, Crucea Roșie își propune să creeze noi locuri de muncă, oferind oportunități de angajare persoanelor aflate în dificultate. Totodată, se urmărește dezvoltarea abilităților antreprenoriale – prin sprijinirea inițiativelor locale și încurajarea spiritului antreprenorial. Secundar, acestea pot duce la întărirea rezilienței comunităților rurale prin dezvoltarea de afaceri sociale și servicii esențiale.\n\nMediul rural se confruntă cu o serie de provocări, printre care și șomajul și sărăcia. Programul „RURAL EMPOWER” vine ca o soluție pentru a îmbunătăți viața oamenilor din comunitățile rurale, oferindu-le șansa de a se integra pe piața muncii și de a-și îmbunătăți nivelul de trai.",
        "label": "Dobrogea"
    },
    {
        "title": "Motivând că face economie la buget, Vergil Chițac refuză să respecte legea privind organizarea alegerilor",
        "text": "Deși legea prevede clar faptul că în secțiile de votare trebuie să existe cinci urne, primarul municipiului Constanța, cel care are în atribuții organizarea acestui scrutin, a pregătit doar trei urne pentru cele 211 secții din municipiu.\n\nPotrivit art. 32, lit. a) din Legea 115/2015, prevederile art. 9, alin. 6 din OUG 21/2024 si prevederile anexei 2 din Hotararea AEP nr. 44/2016, trebuie asigurate cinci urne, astfel:\n\nMotivând o economie la bugetul local, Vergil Chițac a distribuit trei urne de vot, două dintre acestea fiind prevăzute cu fante la interior.\n\nVlad Jipa, purtător de cuvânt al Biroului Electoral Județean Constanța declară că, „atât BEJ, cât și BECL Constanța au pus în vedere Primarului municipiului Constanța să asigure respectarea legii prin dotarea fiecărei secții de votare cu 5 urne, însă acesta a transmis că nu va rectifica.”\n\nReprezentanții BEM și BEJ au transmis adrese către Primăria Constanța prin care se cere respectarea legii.",
        "label": "Dobrogea"
    },
    {
        "title": "Legile lui Constantinescu, angajatul harnic din Primăria Constanța",
        "text": "Omul care a întocmit toate regulamentele din municipiul Constanța, inclusiv pe cel al parcărilor; mintea luminată care a analizat și a modificat o serie de contracte importante pentru oraș, inclusiv contractul pentru spații verzi; geniul care a pus la punct comerțul din stațiunea Mamaia; harnicul care se trezește la cinci în fiecare zi pentru a ne curăța străzile, ei bine, acest supraom a picat un banal examen de director în Primăria Constanța.\n\nBanal, pentru că o persoană care face și desface atâtea regulamente se presupune că știe pe de rost legea și că acționează în spiritul ei. În realitate, Horia Constantinescu, căci despre el vorbim, face treaba după ureche, pentru că, așa cum s-a dovedit, habar nu are cu ce se mănâncă administrația publică.\n\nBanal, pentru că la acest concurs a fost singurul candidat, iar postul îi era dedicat.\n\nPentru examenul de Director General, Gradul II – Direcţia Generală Gestionare Servicii Publice s-a întocmit o bibliografie care cuprinde noțiuni elementare, în baza cărora Horia Constantinescu ar fi trebui să acționeze de când lucrează în Primăria Constanța. Picând acest examen, este evident că domnul comisar și-a exercitat atribuțiile după cum l-a tăiat capul, fără să cunoască legea,\n\nNu știe el prea multe, dar la tupeu nu-l întrece nimeni. ”Eu aplic legea!”. O lege numai de el cunoscută, inventată pe loc, în funcție de circumstanțe. Pentru că legea aia adevărată s-a dovedit a fi o mare taină pentru distinsul domn Constantinescu.\n\nCu un punctaj rușinos de 61,3 puncte, comisarul a picat proba scrisă a examenului de director. La cum urla pe Facebook, trebuia să ia 100 de puncte, plus bonus. A fost doar gălăgie!\n\nConstantinescu spune că va cere o reevaluare a lucrării. Probabil că după aceea va fi notat cu 70 de puncte, minimul necesar pentru a fi declarat admis.\n\nIndiferent de rezultatul final, este rușinos ca un om cu pretenții de legiuitor să nu fie capabil să treacă un examen simplu pentru orice funcționar public.\n\nCam cât va mai cântări cuvântul său de acum înainte?\n\nȘi pentru că oameni suntem, ne-am gândit să-i găsim câteva scuze plauzibile pe care să le poată prezenta public, la nevoie:\n\n– deși pare un tip fioros, în realitate Horia Constantinescu este emotiv și se pierde la examene;\n\n– a fost schimbată ordinea celor 27 de întrebări, care îi fuseseră servite;\n\n– era zgomot în sală și nu s-a putut concentra;\n\n– s-a prezentat altcineva în locul lui la examen;\n\nExamenul de permis auto cum l-o fi luat?\n\nÎn urma reevaluării, punctajul obținut de Horia Constantinescu a fost 58,30. Acesta a declarat că în cazul în care nu obține un punctaj de promovare va demisiona din Primăria Constanța.",
        "label": "Dobrogea"
    },
    {
        "title": "O nouă cădere de tensiune la Stația de Pompare și Tratare Palas Constanța",
        "text": "În cursul acestei dimineți Stația de Pompare și Tratare Palas Constanța fost afectată de o nouă cădere majoră de tensiune, care a oprit funcționarea pompelor. Această situație este cauzată de o defecțiune în rețeaua de alimentare cu energie electrică, aflată în responsabilitatea furnizorului de energie.\n\nDeoarece întreruperea alimentării cu energie determină oprirea pompelor, presiunea din rețea scade treptat. Pentru a restabili parametrii optimi este nevoie de minimum 3 ore, având în vedere lungimea și diametrul rețelei, precum și numărul mare de consumatori deserviți.\n\nPrin urmare, astăzi – 24 ianuarie 2025, sunt afectați abonații din zonele: Brătianu, Palas, Baba Novac, Faleză Sud, CET, Viile Noi, Medeea, Km 4, Km 4-5, Km 5, Poarta 6, Abator, Gară, Viile Noi, Kaufland, Oborului, Casa de Cultură, Balada, I.L. Caragiale, Str. Garofiței, Dezrobirii, Compozitori, Coiciu, Inel I, Inel II, bd. 1 Mai, Depozite – Halta Traian, Str. Interioară, Zona Industrială.\n\nTotodată, se furnizează apă cu presiune scăzută și în localitățile Năvodari, inclusiv Zona Industrială, Corbu, Lumina și Ovidiu.\n\nÎn funcție de topografia rețelei și de consumul înregistrat în acest timp, cu preponderență la etajele superioare ale imobilelor, se va înregistra lipsa apei la robinete.\n\n”Asigurăm toți abonații afectați că lucrătorii RAJA vor face tot posibilul pentru asigurarea continuității serviciului de alimentare cu apă la parametrii optimi, atâta timp cât nu vor mai exista fluctuații în alimentarea cu energie a stației.",
        "label": "Dobrogea"
    },
    {
        "title": "Informare RAJA - Atenție, în perioada 19 august – 08 septembrie 2024 traficul rutier va fi blocat pe strada Baba Novac!",
        "text": "În prezent, RAJA SA derulează la nivelul municipiului Constanța, în cadrul Programului Operațional Infrastructură Mare (POIM) 18 contracte de lucrări, cu o valoare totală de peste 652 milioane lei. O parte dintre aceste investiții vizează și strada Baba Novac, unde se execută lucrări de reabilitare a magistralelor de apă, cu diametrul de 800 mm, respectiv 560 mm. Acestea fac parte din contractul CL 33, “Reabilitare conducte de aducțiune și magistrale, stații de pompare și refulări aferente în municipiul Constanța”, în valoare de 82,38 milioane lei.\n\nÎn această situație, pentru realizarea investițiilor, este necesară oprirea în totalitate a traficului rutier în zona de intervenție. Astfel, în perioada 19 august – 08 septembrie 2024, pentru buna desfășurare a lucrărilor, se restricționează total traficul auto pe strada Baba Novac, pe tronsonul delimitat de intersecțiile cu străzile Bogdan Vasile și Alexandru Dimitrie Xenopol.\n\nÎn această perioadă traficul rutier, inclusiv traseul autobuzelor CT BUS va fi deviat astfel: str. Soveja (stația Academia Navală) – str. Ștefăniță Vodă – bd. Aurel Vlaicu, până la sensul giratoriu de pe b-dul Aurel Vlaicu, intersecție cu str.Baba Novac, și retur.\n\nÎn vederea desfășurării lucrărilor, zona va fi împrejmuită și semnalizată corespunzător, iar pentru fluidizarea traficului a fost anunțată și Poliția Locală.",
        "label": "Dobrogea"
    },
    {
        "title": "Program de furnizare a apei în localitățile Mircea Vodă și Satu Nou",
        "text": "Din cauza fenomenului de secetă accentuată și a temperaturilor extreme, s-a înregistrat o creștere semnificativă a consumului de apă în localitățile Mircea Vodă și Satu Nou din comuna Mircea Vodă, județul Constanța, concomitent cu scăderea debitului de apă la nivelul surselor de captare. Toate acestea au condus la golirea rezervorului de apă într-un ritm alert, neputându-se realiza stocul necesar pentru furnizarea apei în regim continuu pe parcursul întregii zile.\n\nDe aceea, începând de astăzi, 10 iulie 2024, abonații din localitățile Mircea Vodă și Satu Nou (comuna Mircea Vodă) vor avea apă potabilă la robinete doar pe timpul zilei, în intervalul orar 05.00 – 23.00.\n\nPentru a evita eventualele efecte negative cauzate de lipsa apei în anumite intervale orare, se recomandă utilizatorilor afectați să-și creeze rezerve de apă potabilă pentru perioada de întrerupere.\n\nPotrivit dispozițiilor Legii Apelor nr. 107/1996 (actualizată), utilizatorii de apă sunt obligați să economisească apa prin folosire judicioasă și să asigure întreținerea și repararea instalațiilor proprii. În perioadele secetoase, utilizarea apei potabile în alte scopuri precum irigarea culturilor, este permisă numai dacă există disponibilități față de necesarul de apă potabilă al localităților.",
        "label": "Dobrogea"
    },
    {
        "title": "Update ora 09.00 - Avarie RAJA pe bd. Aurel Vlaicu din municipiul Constanța",
        "text": "Echipele de intervenție care execută lucrările de remediere a avariei de pe bd. Aurel Vlaicu din municipiul Constanța, au constatat că vana de legătură de la nivelul Sursei de Apă Puț 0 nu mai era funcțională și s-a decis înlocuirea acesteia. În această situație, suntem nevoiți să prelungim oprirea de apă până la ora 18.00.\n\nSunt în continuare afectați de lipsa apei consumatorii din zona PECO Oxford (cu strada Căpitan Aviator Al. Șerbănescu), precum și cei din zonele și cartierele: Satul de Vacanță, Mamaia Sat, Mamaia Nord, Tabăra de copii Năvodari, Depozit 10, UM – Bateria de Coastă, Ecluza Năvodari, Zona Industrială și SP Midia (Stația de Interconectare Năvodari).\n\nAvând în vedere diametrul conductei (800 mm), dar și lungimea sistemului de distribuție deservit, reluarea furnizării apei potabile se va realiza progresiv, în funcție de topografia rețelei și de consumurile înregistrate.",
        "label": "Dobrogea"
    },
    {
        "title": "Primăria Negru Vodă - Anunț prealabil privind afișarea publică a documentelor tehnice ale cadastrului",
        "text": "OCPI Constanța anunță publicarea documentelor tehnice ale cadastrului pentru sectoarele cadastrale nr. 22, 25, 27, 28, 30, 44 din UAT NEGRU VODĂ pe o perioadă de 60 de zile calendaristice, conform art. 47 din Ordinul Directorului General al ANCPI nr.1/2020, cu modificările și completările ulterioare.\n\nCererile de rectificare a documentelor tehnice vor putea fi depuse la sediul primăriei și pe site-ul Agenției Naționale de Cadastru și Publicitate Imobiliară.\n\nInformații privind Programul național de cadastru și carte funciară se pot obține pe site-ul ANCPI la adresa http:/www.ancpi.ro/pnccf/.",
        "label": "Dobrogea"
    },
    {
        "title": "Mobilizare de forțe la ședința Consiliului Local. Vergil Chițac a fost păzit mai ceva ca Sfintele moaște",
        "text": "Am putea spune că ziua de ieri, 29 februarie 2024, a fost una specială pentru orașul Constanța. Pentru prima dată de când a preluat mandatul de primar, Vergil Chițac a convocat Consiliul Local Municipal în ședință publică cu prezență fizică. După cum bine știți, până acum consilierii s-au întâlnit doar virtual, deși pandemia de Covid 19 s-a terminat de multă vreme. Dar Vergil Chițac este adeptul tehnologiei și nu vede rostul interacțiunii directe cu cetățenii. Preferă să păstreze distanța.\n\nFaptul că se apropie alegerile și mai vrea patru ani la Primărie l-a determinat pe primar să adopte altă strategie și să cheme oamenii la dezbatere față în față.\n\nÎntrebat de ce abia acum a decis să schimbe formatul, Chițac a răspuns ferm: ”Am vrut să arăt că nu mi-e frică, așa cum s-a tot comentat!”\n\nDoar că realitatea din teren a demonstrat cu totul altceva. Începând cu ora 16.00, mai multe mașini ale Poliției Locale, instituție aflată în subordinea Primăriei, au patrulat constant pe bulevardul Tomis. De la Capitol și până la Casa Albă am depășit patru astfel de mașini, care circulau încet, pe prima bandă.\n\nLa intrarea în clădirea Consiliului Județean, acolo unde a avut loc ședința, toată lumea a fost legitimată, iar un cordon de polițiști locali era strategic poziționat în fața scărilor. Niciodată, până ieri, nu s-a întâmplat așa ceva.\n\nMai mult, șeful Poliției Locale a fost prezent la ședință, asigurându-se că Vergil Chițac este păzit cu strășnicie de către angajații săi.\n\nTimp de câteva ore, cât a durat ședința, preocuparea polițiștilor locali a fost aceea de a-l proteja pe Vergil Chițac, toate celelalte activități fiind paralizate. E legal, e moral?\n\nȘi pentru că ”șeful orașului” e foarte scump la vedere, era normal ca la ședință să vină oameni care să vrea să își spună problemele. Doar că ”bodyguarzii” s-au asigurat că domnul primar nu va fi deranjat, așa că a ieșit și cu scandal, după cum era de așteptat.\n\nPatru polițiști l-au imobilizat pe un domn care încerca să intre în sală, l-au pus la pământ, l-au încătușat și l-au urcat în dubă. Urlete, țipete, circ. Toate astea s-au petrecut departe de ochii sensibili ai primarului, care prezida plin de importanță ședința.\n\nÎi felicităm pe această cale pe polițiștii locali care au reacționat prompt, dar cei pe care trebuie să îi protejeze sunt cetățenii municipiului Constanța, pentru că ei le plătesc salariile.",
        "label": "Dobrogea"
    },
    {
        "title": "Peste 2200 pacienți au beneficiat de servicii de asistență medicală, în perioada sărbătorilor de Crăciun, la Spitalul Clinic Județean de Urgență \"Sf. Apostol Andrei\"",
        "text": "În zilele de 25 și 26 Decembrie, în maternitatea Spitalul Clinic Județean de Urgență, au venit pe lume 17 bebeluși (9 fete și 8 băieți).\n\nAstfel, începând cu prima zi de Crăciun și până astăzi, 30.12.2024, au fost înregistrați 2221 pacienţi (1580 adulți și 641 copii), care au beneficiat de servicii medicale de urgenţă.\n\nCele mai multe urgenţe, în urma triajului, 1917, au fost repartizate pe codul verde (pacienţi cu funcţii vitale stabile, dar care necesită investigații și posibil internare).\n\nUn număr de 182 pacienţi au fost încadraţi pe codul galben, iar 46 au fost preluați în regim de urgență pe codul roșu (camera de resuscitare).\n\nÎn urma investigațiilor, în cele cinci zile, 470 de pacienți au rămas internați pentru tratament de specialitate.\n\nDintre secțiile cu număr crescut de internări amintim secțiile Pediatrie, Cardiologie, Psihiatrie, Obstetrică Ginecologie și Gastroenterologie.\n\nÎn prima zi de Crăciun, echipele de gardă au consultat, investigat și tratat 360 de pacienți.\n\nÎn ziua de 25 decembrie 2024, în maternitatea Spitalul Clinic Județean de Urgență s-au născut 6 copii (2 fete și 4 băieți), iar pe 26 decembrie au venit pe lume 7 fete și 4 băieți.\n\nTotodată, din cauza temperaturilor scăzute înregistrate în perioada sărbătorilor de Crăciun, la Unitatea Primiri Urgențe a Spitalului Clinic Județean de Urgență „Sf. Apostol Andrei” au fost aduși 22 pacienți reprezentând cazuri sociale. După ce au fost evaluați și investigați, trei dintre aceștia au fost internați. Pacienții fără afecțiuni au fost îndrumați către adăpostul social Sfânta Filofteia, în timp ce ceilalți pacienți fie au fost externați și preluați de către aparținători, fie au părăsit Urgența fără avizul cadrelor medicale, refuzând găzduirea în adăpostul social.\n\nPersonalul medical al SCJU Constanța se asigură, în continuare, că toți pacienții primesc îngrijirile necesare de care au nevoie.",
        "label": "Dobrogea"
    },
    {
        "title": "Se execută lucrări de întreținere a rezervoarelor din Năvodari, Sibioara și Corbu de Sus",
        "text": "Pentru a asigura un serviciu de alimentare cu apă potabilă de calitate, RAJA S.A. efectuează în această perioadă lucrări de mentenanță pentru sistemele de înmagazinare a apei aflate în exploatare și execută lucrări de întreținere a rezervoarelor din Năvodari, Sibioara și Corbu de Sus.\n\nAstfel, luni – 29 aprilie 2024, în intervalul orar 08.00 – 20.00, sunt programate operațiuni de întreținere la nivelul rezervoarelor din orașul Năvodari, dar și din localitățile Sibioara (comuna Lumina) și Corbu de Sus (comuna Corbu), județul Constanța.\n\nVor fi afectați de lipsa apei consumatorii de pe străzile Eternității, Liniștei, Macului, Recoltei, Prelungirea Recoltei, Apusului, Locomotivei și Sibioarei, din Orașul Năvodari, precum și abonații din satul Sibioara și cei din localitatea Corbu de Sus.",
        "label": "Dobrogea"
    },
    {
        "title": "UPDATE RAJA - 30 octombrie 2024, ora 07.00 - S-a reluat furnizarea apei în cea mai mare parte a zonelor afectate! În continuare sunt fără apă la robinete doar consumatorii din zonele Coiciu și Casa de Cultură",
        "text": "La această oră, în urma eforturilor depuse non stop, de către echipele aflate în teren încă din noaptea de luni spre marți, s-au închis aproape toate punctele de lucru. La ora actuală, se mai lucrează într-un singur șantier – intersecția Baba Novac cu I.L. Caragiale. Echipele de intervenție au făcut manevrele de vane necesare pentru a izola acest tronson în vederea finalizării intervențiilor în cursul zilei de astăzi, 30 octombrie 2024.\n\nAstfel, încă de noaptea trecută în cea mai mare parte a zonelor afectate s-a reluat furnizarea apei potabile, dar rămân în continuare afectați de oprirea de apă o parte din consumatorii din cartierul Coiciu și cei de la Casa de Cultură. Abonații din cartierele: Compozitori, Icil, Inel I (inclusiv Baba Novac), Inel II, Halta Traian, Zona Comercială Vest, Brătianu și Oil Terminal au apă începând din această dimineață la presiuni normale.\n\nConform anunțului inițial, oprirea de apă a fost anunțată până în jurul orei 16:00, dar în funcție de topografia zonei și de consumurile înregistrate, furnizarea se va relua progresiv, putând apărea întârzieri față de programul inițial.",
        "label": "Dobrogea"
    },
    {
        "title": "Stații de autobuz inteligente în municipiul Constanța",
        "text": "Primăria Municipiului Constanța implementează în aceste zile un proiect pilot cu două stații de autobuz echipate cu ecrane de mari dimensiuni, prin care călătorii vor putea afla în timp real informații de interes public, traseele mijloacelor de transport în comun, timpul de sosire dar și evenimente importante din oraș.\n\nAcestea vor fi dotate și cu sisteme de supraveghere video capabile să detecteze eventuale incidente(persoană căzută pe stradă, altercații, accidente, etc), astfel încât, prin intermediul interfeței online cu un server al autorităților, să se poată interveni într-un timp cât mai scurt în sprijinul cetățenilor.\n\n“În două zone în care am făcut multe lucruri în ultima perioadă, zona de acces în port, Poarta 1 și stația de aici de lângă Parcul Arheologic, avem un proiect pilot, un proiect în care pe lângă stațiile care sunt prototip și care au fost dăruite municipalității de către compania importatoare, deci vreau să subliniez că sunt GRATIS puse la dispoziția municipiului Constanța, dar nu atât pentru stația în sine cât pentru facilitățile de tip SMART CITY- liniile, orarul, cât timp ai de așteptat, cum îți poți planifica ruta, absolut toate informațiile vor fi pe aceste monitoare. Vor rula inclusiv informații de interes public, dacă avem evenimente, dacă sunt restricții de trafic, etc.\n\nEste un proiect pe care îl vom îmbunătăți continuu, îi vom adăuga elemente, astfel încât lumea să poată sta în stație, de jur împrejur veți vedea coșuri de gunoi, tot ceea ce trebuie. Este extrem de important să aducem aici camere video, camere de înaltă rezoluție, tocmai pentru a putea monitoriza zona. De asemenea, să aducem aici toate informațiile pe care deja le deținem pentru că avem autobuze noi cu capabilități moderne și ele trebuie să fie știute de călători. Lucrul cel mai important pe care vrem să îl facem prin acest proiect este să arătăm că tot ce facem în ultima perioadă are un numitor comun, dorința de a fi un SMART CITY. Evident că nu putem face acest lucru fără parteneriatul extrem de strâns cu CT BUS. Mulțumesc echipei CT BUS și mulțumesc și echipei care lucrează la acest prototip! Sper ca din ce în ce mai mulți constănțeni să ne spună părerea onestă despre aceste stații pentru că, repet, este un proiect pilot pe care ne dorim să îl îmbunătățim astfel încât să răspundă celor mai înalte exigențe ale constănțenilor și ale turiștilor. ”\n\nSistemul informatic ce deservește stațiile inteligente are în componență un soft ce identifică eventualele agresiuni înregistrate în timp real de camerele video ce vor instalate în stații, iar întregul sistem va fi conectat la un dispecerat care va alerta autoritățile.\n\nStațiile inteligente fac parte din proiectul SMART CITY al Primăriei Municipiului Constanța și vizează creșterea siguranței și gradului de confort al cetățenilor.",
        "label": "Dobrogea"
    },
    {
        "title": "Investiție majoră pentru creșterea eficienței energetice a Căminului Cultural și a Cinematografului din orașul Negru Vodă",
        "text": "În orașul Negru Vodă, județul Constanța, a început un proiect important de modernizare a Căminului Cultural și a Cinematografului, pentru a le face mai eficiente din punct de vedere energetic. Acest proiect face parte din Programul Național de Redresare și Reziliență și are scopul de a reduce consumul de energie și emisiile de CO2, contribuind la un mediu mai curat și mai sănătos.\n\nPe 15 mai 2024, primarul orașului Negru Vodă, Petre Urziceanu, a semnat contractul pentru acest proiect cu două firme: S.C. MBM Tariverde Invest S.R.L. și S.C. CSP Proiect Line S.R.L. Aceste firme vor fi responsabile pentru proiectarea și realizarea lucrărilor de modernizare.\n• Reducerea consumului de energie: Clădirile vor fi mai eficiente și vor consuma mai puțină energie.\n• Confort sporit: Spațiile modernizate vor fi mai confortabile pentru cei care le folosesc.\n• Protecția mediului: Prin reducerea emisiilor de CO2, proiectul ajută la protejarea mediului.\n• Servicii publice mai bune: Locuitorii vor avea acces la spații modernizate și eficiente energetic.\n\nProcedura de atribuire a contractului a fost realizată printr-o licitație publică, iar oferta celor două firme a fost declarată câștigătoare. Lucrările vor începe curând, iar comunitatea din Negru Vodă va putea beneficia de aceste îmbunătățiri în scurt timp.\n\nProiectul de creștere a eficienței energetice pentru Căminul Cultural și Cinematograful din Negru Vodă este un pas important pentru dezvoltarea durabilă a orașului. Acesta demonstrează angajamentul autorităților locale față de îmbunătățirea calității vieții cetățenilor și protejarea mediului înconjurător.",
        "label": "Dobrogea"
    },
    {
        "title": "Astăzi începe a V-a ediţie a Festivalului Antic Tomis. Iată programul complet al evenimentului",
        "text": "TOMIRIS, legendara regină a masageţilor coboară, pentru ultima dată, din istorie, printre noi, în această ediţie a Festivalului Antic Tomis.\n\nIubitorii de istorie şi cultură sunt aşteptaţi, începând de astăzi şi până duminică, să admire un spectacol impresionant, atât pentru adulţi cât şi pentru copii.\n\nParcul Tabacarie: \n\n ora 9.00 – 12.00: Amenajare tabara antica\n\n ora 12.00 – 21.00: Ateliere de reconstituire istorica, demonstratii tactice, antrenamente militare cu public \n\n ora 15:00 – 16:00: Teatru de papusi\n\n ora 19.00 – 20.00: Demonstratii militare – reconstituirea luptelor intre daci si romani\n\nCentrul vechi al orasului Constanta:\n\n ora 17.00 – 17.30: Parada antica militara si civila, pe traseul: Parcul Arheologic Constanta (intrarea de pe Bd. Ferdinand) – Prefectura Constanta – Bd. Tomis – Statuia “Lupoaica” – Piata Ovidiu\n\n ora 17.30 – 18.00: Ceremonia de deschidere – in Piata Ovidiu\n\n ora 18.00: Retragere spre tabara festivalului (Parcul Tabacarie)\n\n27 august\n\n Parcul Tabacarie: \n\n ora 10.00 – 15.00: Ateliere de reconstituire istorica, demonstratii tactice, antrenamente militare cu public\n\n ora 15:00 – 16:00: Teatru de papusi\n\n ora 17.00 – 21.00: Ateliere de reconstituire istorica, demonstratii tactice, antrenamente militare cu public.\n\nMamaia:\n\n ora 19.30 – 22.00: Seara antica, ce va include o parada antica pe traseul Piaţeta Cazino – Piaţeta Perla, urmata de un spectacol in Piaţeta Perla\n\n28 august\n\n Parcul Tabacarie: \n\n ora 10.00 – 14.00: Ateliere de reconstituire istorica, demonstratii tactice, antrenamente militare cu public\n\n ora 15:00: Ceremonia de inchidere\n\n ora 17.00 – 21.00: Ateliere de reconstituire istorica, demonstratii tactice.",
        "label": "Dobrogea"
    },
    {
        "title": "Echipamente noi pentru Spitalul Județean de Urgență Tulcea",
        "text": "Două mese de operație, două sisteme electrochirurgie standard, două aspiratoare chirurgical, două sisteme de iluminare vor intra în dotarea Spitalului Județean de Urgență Tulcea.\n\nConsiliul Județean Tulcea a aprobat proiectul de hotărâre privind aprobarea unui acord de parteneriat pentru realizarea în comun a proiectului ,,Îmbunătățirea accesului populației din ITI la servicii medicale de urgență, prin dotarea cu aparatură de înaltă performanță”, în scopul finalizării integrale.\n\nMinisterul Sănătății (lider de parteneriat) în parteneriat cu Județul Tulcea – Consiliul Județean Tulcea, Spitalul Județean de Urgență Tulcea și Unitatea de Management al Proiectului Băncii Mondiale – Ministerul Sănătății, a implementat proiectul „Îmbunătățirea accesului populației din ITI la servicii medicale de urgență, prin dotarea cu aparatură de înaltă performanță”.\n\nÎn vederea finalizării activităților propuse prin proiect, se impune depunerea unei noi cereri de finanțare și aprobarea acordului de parteneriat.\n\n„Luând în considerare obligativitatea ca structura parteneriatului să fie identică cu cea prevăzută în ultima variantă a actelor adiționale la contractele deja încheiate în cadrul POR 2014-2020, precum și importanța dotării de către Ministerul Sănătății a unor spitale cu echipamente esențiale se impune aprobarea acordului de parteneriat, conform anexei la prezentul proiect de hotărâre. Prin acest proiect, Spitalul Județean de Urgență Tulcea va fi dotat cu următoarele echipamente: două mese de operație, două sisteme electrochirurgie standard, două aspiratoare chirurgicale, două sisteme de iluminare“, se arată în referatul semnat de președintele Consiliului Județean Tulcea, Horia Teodorescu.",
        "label": "Dobrogea"
    },
    {
        "title": "Informare RAJA - Se oprește apa în localitățile Năvodari, Lumina, Sibioara, Corbu",
        "text": "Pentru executarea lucrărilor de racordare a conductei de aducțiune reabilitate, cu diametrul de 600 mm OL, la magistrala de apă din zona localității Lumina, RAJA SA este nevoită să sisteze furnizarea apei timp de 24 de ore, de marți – 03 decembrie 2024, ora 22.00, până miercuri – 04 decembrie 2024, ora 22.00.\n\nVor fi afectați de lipsa apei abonații din localitățile Năvodari, Lumina, Sibioara, Corbu, precum și cei din Zona Industrială Midia.\n\nInvestiția face parte din contractul de lucrări – CL6 „Conducte de aducțiune, conducte magistrale și conducte de refulare Lumina, Năvodari, Mamaia Sat și Corbu”, în valoare de aproximativ 80 milioane lei, derulat prin Programul Operațional Infrastructură Mare (POIM).\n\nPrin implementarea acestora se realizează îmbunătățirea capacității de transport și de distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea serviciilor.",
        "label": "Dobrogea"
    },
    {
        "title": "Proiectul „Unitate în Diversitatea Europeană” organizat la Tulcea, ajuns la cea de-a XI-a ediție",
        "text": "Vicepreședintele Consiliului Județean Tulcea, Mihai Huleni, și administratorul public al județului, Dumitru Mergeani, au participat marți, 14 mai, la workshopul cu tema „Multiculturalitatea în Dobrogea – model de conviețuire peste veacuri”, eveniment înscris în cadrul proiectului regional cu participare internațională „Unitate în Diversitatea Europeană” și găzduit de Hotelul „Delta” din municipiu.\n\nProiectul, ajuns la cea de-a XI-a ediție, este derulat de Palatul Copiilor Tulcea, sub oblăduirea Inspectoratului Școlar Județean, în parteneriat cu Consiliul Județean, Primăria Municipiului, Instituția Prefectului și Episcopia Tulcii, cu eforturile și sub coordonarea directă a prof. Aneta Micu.\n\nCu acest prilej, s-au reunit reprezentanți ai etniilor conlocuitoare din județul nostru, acesția contribuind la eveniment cu o veritabilă expoziție culinară, vestimentară și umană reprezentativă pentru mozaicul cultural și tradițional nord-dobrogean.\n\n„Vreau, în primul rând, să felicit pe cei care s-au implicat în implementarea acestui proiect.\n\nTotul este la superlativ, costumele sunt foarte frumoase și, cel mai important, oamenii sunt foarte frumoși.\n\nÎntâlnim peste tot diversitate, întâlnim unitate, dar parcă aici, la Tulcea, totul este altfel, cel puțin așa îmi place să cred.\n\nAici, când e vorba de un astfel de eveniment, toată lumea se apropie.\n\nAtât bucatele atât de apetisante, de la fiecare etnie în parte, cât și costumele dumneavoastră sunt făcute cu dragoste, aceasta se poate vedea cu ochiul liber.\n\nPentru că până la urmă este vorba de dragoste și armonie. Armonia nu poate exista în diversitate și în unitate dacă nu este iubire.\n\nSi aceasta există, din belșug, în tot ceea ce vedem aici, inclusiv între oameni.\n\nAșadar, Doamne ajută să fim sănătoși, să participăm la cât mai multe evenimente de acest gen, mai buni și mai uniți pentru binele comunității noastre!”, a transmis cu acest prilej vicepreședintele Mihai Huleni.\n\n„Mă bucur să îi revăd pe mulți dintre cei prezenți la această sărbătoare a noastră, a locuitorilor acestui județ uniți în diversitate.\n\nEste o sărbătoare a fericirii și a bucuriei că trăim împreună aici și trebuie să o tratăm ca atare.\n\nVorbim de Europa, vorbim de tineri și chiar astăzi citeam într-un sondaj că România este pe primul loc la implicarea tinerilor în viața socială.\n\nMai exact, tinerii noștri dețin primul loc la petiții online, la scrisori adresate politicienilor și, de asemenea, la exprimarea intenției de vot.\n\nIată, deci, că dorința tinerilor de a se implica pentru o viață mai bună se evidențiază foarte bine în țara noastră și, bineînțeles, la Tulcea, dându-ne, astfel, tuturor speranța unui viitor mai bun.\n\nFelicitări organizatorilor care, și prin acest eveniment, impulsionează tinerii locului spre unitate, diversitate și implicare!”, a declarat, în cadrul wokshopului, Dumitru Mergeani, administratorul public al județului Tulcea.",
        "label": "Dobrogea"
    },
    {
        "title": "Informare RAJA - Se oprește apa în zonele Badea Cârțan și Vivo din municipiul Constanța",
        "text": "În vederea executării lucrărilor de conectare la sistemul centralizat a noii magistrale reabilitate, cu diametrul de 500 mm, RAJA S.A. va sista furnizarea apei potabile, miercuri – 27 noiembrie 2024, în intervalul orar 08.30 – 20.00.\n\nVor fi afectați de lipsa apei consumatorii și punctele termice din perimetrul delimitat de străzile: Ștefăniță Vodă – Soveja – bd. Tomis – bd. Aurel Vlaicu – Ștefăniță Vodă, practic zonele Badea Cârțan, Vivo și Euromaterna.\n\nInvestițiile fac parte din Contractul de lucrări CL33: ”Reabilitare conducte aducțiune și magistrale, stații de pompare apă uzată SP E20 și refulări aferente, în Municipiul Constanța”, în valoare totală de aproximativ 76 milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "Proiecte și lucrări la Topalu: Asfaltare și dotări noi la școală și grădiniță",
        "text": "Primarul localității Topalu, Constantin Baltă, a oferit informații despre ultimele lucrări și proiecte derulate în comună. El a declarat că s-au finalizat lucrările de dotare a școlii cu mobilier nou și că urmează să mai aducă câteva piese la grădiniță. În ceea ce privește lucrările de infrastructură, primarul a menționat că „este în derulare asfaltarea pe o distanță de 6 km în sat”, dar că „cei de la drumurile județene, cu care aveam un contract pentru reparații și întreținere, nu au venit încă, deși le-am dat ordinul de începere de două luni de zile”.\n\nBaltă a precizat că durata contractului de asfaltare este de 30 de luni și că proiectul are o valoare totală de 11.100.100 lei, din care 7.000.500 lei sunt finanțați de Ministerul Dezvoltării, iar restul de 3.600.000 lei reprezintă cofinanțarea.",
        "label": "Dobrogea"
    },
    {
        "title": "Primăria Tuzla anunță demararea unei noi etape pentru colectarea deșeurilor. Ce trebuie să știe locuitorii",
        "text": "Primarul Reșit Taner a confirmat finalizarea procedurii de atribuire a serviciului privind colectarea deșeurilor. Asociația de Dezvoltare Comunitară „Dobrogea” (A.D.I. Dobrogea) a semnat contractul cu operatorul desemnat câștigător, Iridex Group Salubrizare S.R.L. Acesta va gestiona activitatea de colectare și transport a deșeurilor municipale în Zona 2 din județul Constanța, din care face parte și comuna Tuzla.\n\nDupă semnarea contractului, în conformitate cu art.3, alin(5) al documentului, a început Perioada de Mobilizare. Aceasta este o etapă esențială în implementarea noilor proceduri de colectare. În acest interval, se vor desfășura o serie de activități administrative care pregătesc terenul pentru funcționarea eficientă a serviciului. În plus, locuitorii trebuie să fie atenți la detalii importante.\n\nUn pas crucial din această mobilizare este distribuirea recipientelor și a materialelor de conștientizare a publicului. Primăria informează că această acțiune va avea loc în zilele de 30, 31 octombrie și 4, 5 noiembrie 2024. Locuitorii comunei Tuzla vor primi pubele noi și vor fi informați despre importanța gestionării corecte a deșeurilor. Totodată, cetățenii vor fi instruiți despre cum să folosească recipientele în mod corespunzător, pentru a contribui la un mediu mai curat.\n\nPrin această inițiativă, se urmărește creșterea conștientizării publice în privința importanței colectării selective. Implicarea activă a locuitorilor din Tuzla este esențială pentru succesul acestui program.\n\nCum vor fi gestionate deșeurile în Tuzla\n\nColectarea deșeurilor va fi realizată de operatorul Iridex Group Salubrizare S.R.L., care va asigura transportul și gestionarea acestora conform normelor legale. Implementarea acestui serviciu modern va aduce multiple beneficii, printre care reducerea poluării și îmbunătățirea calității vieții în comună.\n\n„Acest nou pas este esențial pentru comunitatea noastră”, a subliniat primarul Reșit Taner. „Vrem să ne asigurăm că Tuzla devine un exemplu de bună practică în ceea ce privește colectarea și gestionarea deșeurilor”.\n\nÎn viitorul apropiat, cetățenii vor observa schimbări pozitive în ceea ce privește curățenia din comună. Implementarea noilor măsuri va contribui la o comună mai curată și mai bine organizată din punct de vedere al gestionării deșeurilor.",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru a treia săptămână a lunii noiembrie 2024",
        "text": "Este o nouă săptămână plină pentru sportivii CSM Constanța, angrenați în competițiile interne și internaționale. Baschetbalistele și handbaliștii au jucat în Europa și încheie săptămâna cu meciuri în ligile interne. Sâmbătă, fanii au parte de două meciuri tari la Sala Sporturilor, cu echipele de volei fete și handbal băieți în prim-plan. Și echipele de tineret și juniori de baschet, handbal și volei vor fi pe teren în weekend, o parte dintre ele la Sala Tomis și la Sala Sporturilor.\n\nÎn această săptămână, voleibalistele de la CSM Constanța au programate două partide dificile. În etapa a 9-a din Divizia A1, fetele CSM Constanța au pierdut miercuri, 20 noiembrie, de la ora 18.30, meciul din deplasare cu CSM Lugoj, scor 3-1 pentru gazde. Etapa a 10-a din Campionatul Diviziei A1 de volei feminin programează un meci interesant în Sala Sporturilor “Simona Amânar” din Constanța. Se vor afla de o parte și de cealaltă a fileului, CSM Constanța și CSM București, iar formația constănțeană antrenată de Florin Voinea și Radu Began încearcă să obțină a patra victorie din actualul campionat. Partida se va juca duminică, 24 noiembrie, de la ora 15.00, iar intrarea spectatorilor va fi gratuită. Meciul va putea fi urmărit în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV și pe FRV TV.\n\nMeciul contând pentru etapa a 5-a din Divizia A2 de volei feminin dintre CTF “Mihai I” București și CSM Constanța se anunță extrem de interesant între două formații de valori apropiate, gazdele pe locul al 4-lea, iar CSM Constanța pe poziția a 6-a. Echipa CSM Constanța antrenată de Bianca Ioana Cojocaru și Alexandra Trică având în componență numeroase tinere talentate vrea să facă un meci bun și să obțină a doua victorie din acest sezon. Partida are loc sâmbătă, 23 noiembrie, de la ora 13.00.\n\nCSM Constanța și-a continuat campania în EHF European League. Marți, în Suedia, echipa CSM Constanța a cedat, scor 29-38, în meciul cu Ystads IF, în penultima etapă a Grupei D. Cu 3 puncte în 5 etape, CSM Constanța nu se mai poate clasa pe primele două locuri în grupă, care asigură calificarea în Main Round-ul competiției. În ultima etapă, marți, 26 noiembrie, de la 19.45, la Constanța vine Chrobry Glogow.\n\nJuniorii 3, antrenați de Denis Ali, au susținut un nou meci în Campionatul Național de Handbal Masculin. CSM Constanța a cedat, scor 16-40 (4-18), în duelul cu HC Omer Constanța B, de la Sala Sporturilor, meci contând pentru etapa a 3-a din Seria F. Campionatul ia pauză până anul viitor. CSM Constanța va juca următorul meci pe 18 ianuarie, în deplasare, cu CSM Medgidia B.\n\nJuniorii 2 revin în Sala Sporturilor pentru un nou meci din Campionatul Național de Handbal Masculin J2. CSM Constanța primește vizita echipei CSȘ Medgidia, în cadrul etapei a 6-a, iar băieții antrenați de Ionuț Pușcașu nu iau în calcul decât victoria! Handbaliștii CSM Constanța sunt liderii neînvinși ai Seriei D, cu 8 puncte din 8 posibile, și vor să bifeze cel de-al cincilea succes stagional. Vineri, 22 noiembrie, de la ora 11.30.\n\nJuniorii 1 vor să-și mențină seria perfectă în Campionatul Național de Handbal Masculin J1. Liderul Seriei D, cu 3 victorii în 3 meciuri, CSM Constanța joacă în deplasare cu CSȘ Galați. Sâmbătă, 23 noiembrie, de la ora 12.00.\n\nDupă meciul din Suedia, din EHF European League, handbaliștii CSM Constanța încheie săptămâna cu o partidă de campionat, pe teren propriu. CSM Constanța primește vizita unui adversar incomod, ACS HC Buzău 2012, în etapa a 11-a din Liga Zimbrilor. Având un meci mai puțin, CSM Constanța este la 2 puncte în urma adversarei sale, iar în cazul unei victorii ar face rocadă în clasament, urmând să urce pe locul 4. Nistor, Vasile & comp au nevoie de susținerea fanilor și mizează pe tribune pline pentru a câștiga derby-ul etapei. Sâmbătă, 23 noiembrie, de la ora 17.30, la Sala Sporturilor. Meciul va fi transmis în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV și pe Pro Arena.\n\nMeci dificil pentru tinerii i handbaliști ai CSM Constanța în Campionatul Național de Tineret. CSM Constanța va juca în deplasare cu ACS HC Buzău 2012, liderul neînvins al Seriei B, care a câștigat toate cele șase jocuri disputate. Meciul din etapa a 8-a se joacă în Sala Sporturilor “Romeo Iamandi”. Duminică, 24 noiembrie, de la ora 13.30.\n\nCSM Constanța și-a continuat campania din FIBA EuroCup Women, joi seară, pe terenul vicecampioanei Germaniei, Rutronik Stars Keltern. Campioana României a cedat, scor 67-86, și se află acum pe poziția a treia în Grupa F. Primele trei clasate au, însă, același număr de puncte, Rutronik Keltern 8p, Castors Braine 8p, CSM Constanța 8p! Ultimul meci, de acasă, cu echipa belgiană Castors Braine, devine astfel decisiv pentru calificarea în faza următoare a competiției. Marți, 27 noiembrie, de la ora 20.00, la Sala Sporturilor.\n\nCampioanele României joacă al doilea meci în deplasare, în 48 de ore! După meciul cu Rutronik Stars Keltern, din EuroCup Women, CSM Constanța luptă pentru cea de-a cincea victorie stagională în Liga Națională de Baschet Feminin, pe terenul lui CSM Târgoviște. Fetele antrenate de Alexandru Olteanu, Alina Șerban și Volha Tămîrgeanu sunt liderele clasamentului, cu 4 victorii după 4 etape. Meciul din etapa a 5-a se joacă în Sala CSȘ “Ioan Valerian”. Sâmbătă, 23 noiembrie, de la ora 19.00. Meciul va putea fi urmărit în direct pe youtube-ul FRB TV.\n\nBaschetbaliștii juniori susțin un nou meci în Campionatul Național U16. Echipa CSM Constanța face parte din Grupa a 3-a, faza zonală I, și are, până acum, o victorie și o înfrângere. CSM Constanța joacă, în Sala Complexului Sportiv „Tomis”, cu ACS Fan Baschet Otopeni. Sâmbătă, 23 noiembrie, de la ora 12.00.\n\nJunioarele U13 continuă parcursul în Campionatul Național Feminin U13, fetele antrenate de Andreea Dragoș pregătindu-se de al doilea turneu. În perioada 23-24 noiembrie, la Sala Complexului Sportiv „Tomis”, CSM Constanța va disputa două partide: sâmbătă, 23 Noiembrie, de la ora 14.00, cu LPS Galați și duminică, 24 Noiembrie, de la ora 12.00, cu CSȘ1 Constanța.",
        "label": "Dobrogea"
    },
    {
        "title": "Ceasuri inteligente contrafăcute, în valoare de peste 1.500.000 lei, descoperite de polițiștii de frontieră constănțeni",
        "text": "Poliţiştii de frontieră din cadrul Gărzii de Coastă au descoperit în Portul Constanța 600 ceasuri smartwatch, în valoare de aproximativ 1.500.000 lei, bunuri susceptibile a aduce atingere dreptului de proprietate intelectuală al unor mărci cunoscute.\n\nÎn data de 20.01.2025, o echipă comună formată din polițiști de frontieră din cadrul Gărzii de Coastă şi inspectori vamali din cadrul Biroului Vamal de Frontieră Constanța a efectuat controlul fizic asupra unui container încărcat cu bunuri, sosit din China, având ca destinație o societate comercială din România.\n\nÎn urma verificărilor amănunțite s-a constatat că în interiorul containerului se aflau 600 ceasuri tip smartwatch, care sunt susceptibile a aduce atingere dreptului de proprietate intelectuală al unei mărci cunoscute.\n\nBunurile, cu o valoare totală de aproximativ 1.500.000 lei dacă ar fi fost comercializate ca produse de marcă, au fost ridicate în vederea expertizării şi continuării cercetărilor.\n\nTotodată, polițiștii de frontieră efectuează cercetări pentru punere în circulaţie a unui produs purtând o marcă identică sau similară cu o marcă înregistrată pentru produse identice sau similare şi care prejudiciază pe titularul mărcii înregistrate, la finalizare urmând a fi luate masurile legale.",
        "label": "Dobrogea"
    },
    {
        "title": "Comuna Pantelimon taie facturile la energie cu o centrală fotovoltaică și o stație de încărcare pentru mașini electrice",
        "text": "Primarul Costel Armășescu a semnat contractul de finanțare pentru construirea unei centrale fotovoltaice și a unei stații de reîncărcare pentru mașini electrice, pe 31 ianuarie 2025, la Ministerul Energiei, Proiectul, în valoare de 1.649.321,80 lei, va aduce beneficii semnificative pentru comunitate, reducând cheltuielile cu energia electrică și promovând utilizarea surselor regenerabile.\n\nNoua centrală fotovoltaică va avea o putere instalată de 0,177 MW și va asigura energie pentru mai multe clădiri publice din comună. În același timp, stația de reîncărcare pentru mașini electrice vine în sprijinul celor care adoptă transportul nepoluant, contribuind la reducerea emisiilor de CO₂.\n\nAcest proiect va transforma comuna Pantelimon într-o localitate mai eficientă energetic și mai prietenoasă cu mediul. Prin reducerea facturilor pentru clădirile publice, banii economisiți ar putea fi redirecționați spre alte investiții importante pentru comunitate.\n\nUn aspect inovator al proiectului este instalarea unei stații de reîncărcare pentru vehicule electrice. Aceasta va facilita trecerea către un transport mai curat și va încuraja locuitorii să adopte soluții moderne, în linie cu obiectivele europene de reducere a poluării.\n\n„Acest proiect este un pas important pentru comuna noastră. Vom reduce costurile și vom contribui la protecția mediului. Bunul Dumnezeu să binecuvânteze Comuna Pantelimon!”, a declarat primarul.\n\nEnergia regenerabilă nu mai este doar o opțiune, ci o necesitate. Cu această investiție, comuna Pantelimon își asigură un viitor mai verde și mai sustenabil. Cetățenii vor beneficia de servicii publice mai eficiente, iar localitatea devine un exemplu de modernizare inteligentă.",
        "label": "Dobrogea"
    },
    {
        "title": "Marinel Bolboașă, noul şef al Centrului de Reţinere şi Arestare Preventivă",
        "text": "La data de 06.04.2017, la sediul IPJ Constanta, a avut loc concursul pentru ocuparea postului de sef al Centrului de Retinere si Arestare Preventiva, fiind admis comisar de poliție Marinel Bolboașă.\n\nLa concurs au participat doi ofiteri de politie din cadrul IPJ Constanta.",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru a treia săptămână a lunii noiembrie 2024",
        "text": "Este o nouă săptămână plină pentru sportivii CSM Constanța, angrenați în competițiile interne și internaționale. O săptămână care a adus deja primele trofee și calificări pentru sportivii și echipele CSM Constanța, la tenis de masă, box și handbal! Sunt așteptate alte medalii naționale de la halterofili, pugiliști și înotători, dar și victorii cât mai multe la volei, baschet și handbal, atât la seniori cât și la juniori.\n\nElena Zaharia a câștigat Cupa României! Sportiva de la CSM Constanța s-a impus în concursul rezervat senioarelor, după ce obținuse medalia de bronz la tineret! Elena și-a luat revanșa în fața colegei sale Bianca Mei-Roșu, care a concurat pentru LPS Nicolae Rotaru Constanța la competiția desfășurată, între 12 și 14 noiembrie, la Dumbrăvița. Zaharia a învins-o pe Mei-Roșu cu 3-2 în semifinale, iar în finală a trecut cu 3-0 de Alesia Sferlea, de la CSM Arad! CSM Constanța (antrenor Viorel Filimon) a mai fost reprezentat la Dumbrăvița de Maria Vlad și Denisa Urîtu.\n\nCSM Constanța a fost alături de sportivi, pasionați de sport și nu numai, la un atelier mai mult decât interesant susținut de Virgil Stănescu organizat în colaborare cu Facultatea de Educație Fizică și Sport a Universității “Ovidius” din Constanța. Dedicat tinerilor sportivi între 14 și 18 ani, s-au abordat o serie subiecte: ce înseamnă să ajungi la cel mai înalt nivel în sport dar și cum poți echilibra antrenamentele intense cu dezvoltarea personală, o privire de ansamblu asupra vieții de sportiv. Zeci de participanți au privit „Dincolo de Antrenament” cu fostul căpitan al Naționalei de Baschet a României, de cinci ori cel mai bun jucător al competiției interne: Virgil Stănescu.\n\nCSM Constanța a câștigat, joi, pe terenul echipei de ligă secundă CSM Reșița, cu scorul de 44-24 și s-a calificat în sferturile de finală ale Cupei României! Echipa CSM Constanța a controlat meciul de la un capăt la altul, chiar dacă nu a folosit toți jucătorii din lot. Tânărul Rareș Ștefan a fost golgheterul partidei, cu 12 goluri. CSM Constanța este medaliată cu argint la ediția precedentă și câștigătoare a trofeului în 2023. Tabloul sferturilor este complet, toate cele 8 echipe calificate fiind de primă ligă. Băieții CSM Constanța își vor afla săptămâna viitoare adversarii din faza următoare, în care vor lupta pentru prezența în turneul Final 4.\n\nVicecampioana României, CSM Constanța și medaliata cu bronz din ediția trecută, CS Minaur Baia Mare, se întâlnesc în derby-ul etapei a 10-a din Liga Zimbrilor. După ce au câștigat la Reșița, în Cupa României, handbaliștii CSM Constanța merg să se bată pentru victorie și în Maramureș! Ultima confruntare dintre cele două echipe s-a consumat în semifinalele Cupei României, pe 19 mai, la București, când echipa CSM Constanța s-a impus cu 29-24. Derby-ul din Sala “Lascăr Pană” propune și un interesant duel european între reprezentanta României din EHF European Cup, Minaur, și cea din grupele EHF European League, CSM Constanța! Sâmbătă, 16 noiembrie, de la ora 17.30. Meciul va fi în direct la Pro Arena.\n\nBaschetbaliștii CSM Constanța joacă un nou meci în Liga Națională de Baschet Masculin. În cadrul etapei a 9-a, CSM Constanța primește vizita echipei CSM Petrolul Ploiești, la Sala Sporturilor, iar băieții antrenați de Dan Fleșeriu și Octavian Boian sunt hotărâți să se bată pentru cea de-a doua victorie din acest sezon în fața unor adversari care au, de asemenea, un singur succes în acest start de campionat. Duffy, Andrieș și compania mizează pe cât mai mulți suporteri în tribune! Vineri, 15 noiembrie, de la ora 18.00! Meciul va fi în direct pe aplicația CSM Constanța (Google App & App Store), pe youtube-ul CSM Constanța, pe site-ul www.csmconstanta.ro, la secțiunea LIVE TV și pe FRB TV.\n\nBaschetbalistele CSM Constanța revin în Sala Sporturilor pentru un meci din Liga Națională de Baschet Feminin Getica 95. Liderul clasamentului, CSM Constanța joacă, în cadrul etapei a 4-a, cu Universitatea Cluj-Napoca, iar obiectivul echipei antrenate de Alexandru Olteanu, Alina Șerban și Volha Tămîrgeanu este de a obține cea de-a patra victorie la rând. Revin la echipă și cele patru jucătoare tricolore care au făcut parte din lotul României la meciurile cu Turcia și Islanda, din preliminariile EuroBasket 2025. Campioanele României le promit spectacol fanilor care se vor afla în tribunele la Sala Sporturilor! Sâmbătă, 16 noiembrie, de la ora 18.00! Meciul va fi în direct pe aplicația CSM Constanța (Google App & App Store), pe youtube-ul CSM Constanța, pe site-ul www.csmconstanta.ro, la secțiunea LIVE TV și pe FRB TV.\n\nCSM Constanța și-a încheiat campania europeană în Grupa C din FIBA Europe Cup, miercuri, la Sala Sporturilor, cu un meci contra puternicei echipe franceze Cholet Basket, în fața căreia a cedat cu scorul de 68-104. Jucătorii antrenați de Dan Fleșeriu și Octavian Boian au avut o misiune extrem de dificilă în fața liderilor neînvinși ai grupei și totodată ai campionatului Franței. Debutanți în competiția europeană, băieții CSM Constanța și-au putut măsura forțele cu adversari de top din baschetul continental.\n\nCSM Constanța debutează în noul sezon al Campionatului Național de Baschet Masculin U14. Echipa CSM Constanța face parte din Grupa a 7-a și va susține primele meciuri în Turneul 1 de la Tulcea, după următorul program: sâmbătă, 16 noiembrie, de la ora 12.00, cu ACS Academia de Baschet Phoenix Galați, iar de la ora 19.00 cu CSM LPS Galați, și duminică, 17 noiembrie, de la 11.30, cu CSȘ Tulcea.\n\nCSM Constanța continuă meciurile din Campionatul Național de Baschet Feminin U18. În etapa a 2-a, fetele antrenate de Alina Șerban evoluează pe teren propriu, cu CSȘ Sibiu, cu gândul la prima victorie din acest sezon. Meciul se joacă în Sala Tomis din Complexul Flămânda. Sâmbătă, 16 noiembrie, de la ora 10.00.\n\nBaschetbaliștii de la CSM Constanța încep meciurile din Grupa a 5-a a Campionatului Național de Baschet Masculin U18. Băieții antrenați de Norbert Kovasch joacă în Sala Tomis din Complexul Flămânda cu ACS Cuza Pirates Brăila. Vineri, 15 noiembrie, de la ora 12.00.\n\nVoleibalistele de la CSM Constanța evoluează în Sala Sporturilor „Simona Amânar” în cadrul etapei a 8-a din Divizia A1 și au o partidă dificilă cu a doua clasată, Dinamo București, formație cu victorii pe linie în actualul campionat. Etapa trecută, formația antrenată de Florin Voinea și Radu Began a învins la Pitești pe FC Argeș cu 3-1. Fetele CSM Constanța au nevoie de încurajările suporterilor constănțeni, intrarea în Sala Sporturilor „Simona Amânar” fiind gratuită. Partida CSM Constanța – Dinamo București se va juca sâmbătă, 16 noiembrie, de la ora 15.00.\n\nTurneul al doilea din campionatul național de volei feminin U19 este programat între 15 și 17 noiembrie în Sala “Tomis” (“Flămânda”) din Constanța. Echipa CSM Constanța (antrenoare Bianca Ioana Cojocaru, Alexandra Trică) va avea următorul program: vineri, 15 noiembrie, ora 16.30 cu CSS Galați, sâmbătă, 16 noiembrie , ora 17.30 cu Top Volei 05 CSS 1 Constanța și duminică, 17 noiembrie, ora 10.00 cu Laguna Constanța.\n\nAl doilea turneu din campionatul național de volei masculin U19 se va desfășura în perioada 15-17 noiembrie la Galați. Pregătită de antrenorul Viorel Prejbeanu, echipa CSM Constanța își dorește evoluții cât mai bune. Formația CSM Constanța se va confrunta vineri, 15 noiembrie de la ora 18,00 cu CSM Arcada Galați, sâmbătă, 16 noiembrie de la ora 12.00 cu CSS 1 Constanța și duminică, 17 noiembrie de la ora 10.00 cu Ex 4 Volei București.\n\nÎn această săptămână, între 11 și 17 noiembrie, Sala “Doina Melinte” din Bacău găzduiește întrecerile Campionatului Național de box pentru tineret. De la CSM Constanța participă cinci pugiliști: Tutunea Angelo Daniel – categoria 60 kg, Marcu Gabriel Liviu – categoria 60 kg, Maftei Andrei Daniel – categoria 71 kg, Fânaru Cristian Florin – categoria 71 kg, Ilioi Sebastian Cristian – categoria 75 kg. La CSM Constanța, boxerii sunt pregătiți de antrenorii Mihai Constantin și Ionuț Bodilcu.\n\nDe marți până joi la Onești se desfășoară Finala Campionatelor Naționale de haltere pentru seniori, ultima competiție internă din acest an, la care participă 98 de sportivi (59 băieți și 39 de fete), legitimați la 20 de cluburi din țară. De la CSM Constanța evoluează trei sportivi, care își doresc să urce pe podium: George Florea la categoria 67 kg, David Ichim la categoria 67 kg, Ercan Sali la categoria 89 kg. Halterofilii de la CSM Constanța sunt pregătiți de antrenorul Aurel Tătaru.\n\nTudor Edward Henry participă la Campionatul European Individual de Șah, organizat în Muntenegru, la Petrovac, în perioada 7-19 noiembrie. Tânărul șahist de la CSM Constanța, în vârstă de 13 ani, a fost inclus în lotul României pentru această competiție, care reunește la start 388 de jucători din 42 de țări! Maestru FIDE, Henry are un coeficient internațional ELO 2365 și ocupă locul 206 în rankingul competiției din Muntenegru. Îi ținem pumnii valorosului nostru șahist!\n\nJuniorii 3, antrenați de Denis Ali, reiau meciurile din Campionatul Național de Handbal Masculin. CSM Constanța primește vizita echipei HC Omer Constanța B, la Sala Sporturilor, în etapa a 3-a din Seria F. Programat inițial pe 16 noiembrie, meciul se va juca marți, 19 noiembrie, de la ora 12.30.\n\nCSM Constanța susține un nou meci în Campionatul Național de Handbal Masculin Tineret. Băieții antrenați de Enis Murtaza luptă, pe teren propriu, pentru cea de-a treia victorie din acest sezon. Duelul din etapa a 7-a, Seria B, CSM Constanța – CSU Pitești, se joacă duminică, 17 noiembrie, de la ora 12.30, la Sala Sporturilor.\n\nFederația Română de Natație și Pentatlon Modern organizează, în perioada 14-17 noiembrie, întrecerile Campionatului Național de înot în bazin scurt (25 m) pentru seniori, tineret și juniori. Competiția va avea loc la Otopeni, la Complexul Sportiv de Natație și este competiție oficială pentru calificarea la Campionatul Mondial de înot bazin de 25m, care se va disputa la Budapesta, în perioada 10-15 decembrie 2024. Sportivi de la cluburi din întreaga țară se vor întrece timp de patru zile în ultima mare competiție națională de înot din acest an. CSM Constanța va alinia la start 11 sportivi, care sunt pregătiți de antrenorii Răzvan Florea și Claudiu Radu.",
        "label": "Dobrogea"
    },
    {
        "title": "Continuă asfaltările în Topalu pe proiectul Anghel Saligny",
        "text": "În comuna Topalu, județul Constanța, au început lucrările de asfaltare prin proiectul Anghel Saligny. Primarul Constantin Baltă a anunțat că reparațiile la drumuri au fost finalizate și se poate trece la asfaltarea propriu-zisă.\n\nPrima stradă asfaltată a fost strada Rândunelelor, iar lucrările continuă în forță. În total, se preconizează că vor fi asfaltați aproximativ șase kilometri de străzi. Acest proiect reprezintă o investiție majoră în infrastructura comunei, menită să îmbunătățească considerabil condițiile de trai ale locuitorilor.\n\nUn alt proiect important pentru comună este extinderea rețelei de iluminat stradal. Deși există planuri clare pentru acest proiect, lucrările nu au început încă. „Noi nu am semnat încă niciun contract,” a declarat primarul Constantin Baltă. Deși au fost primite câteva oferte, administrația locală nu a ajuns la un numitor comun cu furnizorii. Dacă nu se va găsi o soluție în curând, proiectul ar putea fi amânat.\n\nBalon pentru orele de sport, în discuții\n\nPrimarul a menționat și un alt proiect aflat în faza de discuții: construirea unui balon pentru orele de sport la școala din Topalu. Acest balon ar oferi un spațiu modern și protejat pentru desfășurarea activităților sportive, însă proiectul este deocamdată doar pe hârtie.\n\nÎn concluzie, comuna Topalu se află într-o etapă importantă de dezvoltare, cu proiecte semnificative pe agenda administrației locale. De la asfaltarea străzilor până la extinderea rețelei de iluminat și construirea unui balon pentru sport, primarul Constantin Baltă își dorește să aducă schimbări pozitive pentru locuitorii comunei.",
        "label": "Dobrogea"
    },
    {
        "title": "Ambasadorului Republicii Estonia în vizită la Primăria Constanța",
        "text": "Primarul municipiului Constanța, Decebal Făgădău a primit astăzi, 27 noiembrie 2019, vizita Excelenței Sale doamna Ingrid Kressel Vinciguerra, ambasadorul Republicii Estonia în România și a domnului Alexandru Bobe, consulul onorofic al Republicii Estonia la Constanța.\n\nAflată la început de mandat diplomatic în țara noastră, doamna ambasador și-a exprimat intenția și disponibilitatea de a identifica noi domenii de cooperare pentru a consolida parteneriatul pe care Constanța îl are cu Estonia și care a avut ca rezultat deschiderea primului Consulat Onorific la malul mării, precum și inaugurarea primei linii aeriene directe Tallin – Constanța, în luna iunie 2018.\n\nPrintre domeniile de colaborare propuse de către domnul primar se numără educația, turismul, protecția mediului, managementul deșeurilor, tehnologia, informatica, dar și cooperarea în cadrul unor proiecte cu finanțare europeană.\n\nDe asemenea, acesta a evidențiat necesitatea de a avea discuții pragmatice, care să aibă ca rezultat proiecte concrete, în scopul dezvoltării economice a municipiului Constanța.",
        "label": "Dobrogea"
    },
    {
        "title": "Un bărbat din Limanu este acuzat că a violat o minoră",
        "text": "La această oră, polițiștii din cadrul Poliției Municipiului Mangalia – Secția 2 Poliție Vama Veche – 2 Mai, sub coordonarea procurorului de caz din cadrul Parchetului de pe lângă Judecătoria Mangalia, efectuează o percheziție domiciliară, într-un dosar penal privind săvârșirea infracțiunii de viol.\n\nPercheziția are loc în comuna Limanu, la domiciliul unui bărbat, de 45 de ani.\n\nDin cercetările efectuate în dosar a rezultat că, în luna decembrie 2024, acesta ar fi întreținut raporturi sexuale cu o minoră, de 15 ani.\n\nAcțiunea se desfășoară cu sprijinul polițiștilor din cadrul Brigăzii de Combatere a Criminalității Organizate Constanța.\n\nCercetările în acest caz continuă, sub coordonarea procuror.",
        "label": "Dobrogea"
    },
    {
        "title": "Restricții de trafic rutier pe strada Duiliu Zamfirescu din municipiul Constanța",
        "text": "În cartierul Anadalchioi, continuă procesul de recondiționare a carosabilului. Echipele SC Confort Urban intervin astăzi cu utilaje de asfaltare pe strada Duiliu Zamfirescu, perimetrul cuprins între străzile Bogdan Petriceicu Hașdeu și Ghiocel, traficul rutier fiind restricționat total, până la ora 16:00. Se asfaltează carosabilul și spațiile destinate parcării autovehiculelor. După finalizarea lucrărilor de asfaltare, se vor trasa marcajele rutiere.\n\nFacem apel către conducătorii auto care locuiesc sau tranzitează zona respectivă să nu parcheze autoturismele pe trotuar sau pe carosabil, pentru a evita ridicarea autovehiculelor.\n\nRecomandăm participanţilor la trafic să respecte regulile de circulaţie şi semnificaţia mijloacelor de semnalizare rutieră și să manifeste atenţie sporită în zona în care se efectuează lucrări.",
        "label": "Dobrogea"
    },
    {
        "title": "Cobadin va avea două echipe în ligile județene de fotbal",
        "text": "Începând din sezonul viitor, Cobadin va avea două echipe în ligile județene de fotbal. Astfel, Viitorul Cobadin a fost înscrisă pentru Liga a IV-a, iar Viitorul II – în Liga a V-a.\n\nSoluția aceasta a fost aleasă pentru a se putea finanța activitatea tuturor jucătorilor din comună. Anterior, comuna era reprezentată de o singură echipă, în paralel existând alte două echipe de amatori care nu erau susținute, la care jucătorii trebuiau să își finanțeze din propriul buzunar antrenamentul, echipamentul, arbitrajele etc.\n\nDeși la prima vedere aceasta este o veste bună, au existat și nemulțumiți, fiind vehiculate zvonuri că primarul intenționează să demită jucători sau antrenori, sau că vor fi desființate grupele de copii.\n\nReferitor la acestea, primarul Cristian Telehoi ne-a declarat: „Nu demit pe nimeni și nici nu aș putea să demit, pentru că doar Directorul Sportiv poate lua o atare decizie. Referitor la această reorganizare, cred că este de așteptat ca atâta timp cât finanțarea este asigurată din bugetul local, principalii beneficiari să fie locuitorii comunei. Nu este normal să plătim salarii și prime preponderent către jucători din alte părți, în timp ce majoritatea jucătorilor din comună trebuie să aducă bani de-acasă. În noul sezon vom avea cele două echipe înscrise în Liga a IV-a și a V-a, echipe de tineret și trei grupe de copii.”\n\nReorganizarea se va face prin intrarea în Clubul Sportiv a echipelor Unirea Cobadin și AS Viișoara, jucătorii acestora urmând a fi selecționați la echipele Viitorul Cobadin I și II. Actualii jucători ai echipei Viitorul Cobadin – unii dintre ei din Medgidia, Ovidiu, Nigeria etc. – cărora clubul le plătea salarii, prime etc. pot rămâne la echipă.",
        "label": "Dobrogea"
    },
    {
        "title": "OMD Mamaia Constanța: Destinația Mamaia Constanța, partener oficial al spectacolului „Lacul Lebedelor” de Ziua Dobrogei",
        "text": "Destinația Mamaia Constanța, în parteneriat cu Opera Națională din București, anunță cu mândrie desfășurarea spectacolului de balet „Lacul Lebedelor” de Piotr Ilici Ceaikovski, în seara de 14 noiembrie 2024, de la ora 19:00, la Casa de Cultură a Sindicatelor din Constanța. Evenimentul are loc într-un cadru de excepție, chiar de Ziua Dobrogei, o sărbătoare care onorează identitatea culturală a regiunii și consolidează tradiția artistică locală, marcând o întâlnire emoționantă cu moștenirea marelui balerin și coregraf Oleg Danovski.\n\nSpectacolul „Lacul Lebedelor”, una dintre cele mai cunoscute opere ale baletului clasic mondial, va fi pus în scenă sub îndrumarea și coregrafia lui Oleg Danovski Jr., continuând astfel un drum artistic început de legendarul Oleg Danovski. Această revenire în Constanța, locul unde maestrul a fondat primul teatru de balet din România, este un omagiu dedicat valorilor culturale dobrogene, într-o interpretare nouă, vibrantă, cu o producție ce poartă amprenta autenticității și a rafinamentului.\n\nÎntr-un gest simbolic, înainte de începerea spectacolului, publicul este invitat la ora 18:30 în foaierul Casei de Cultură pentru o întâlnire specială cu maestrul Oleg Danovski Jr. Acest moment oferă o oportunitate rară de a cunoaște îndeaproape pe cel care duce mai departe viziunea tatălui său și de a descoperi perspective unice asupra artei baletului.\n\n„Suntem onorați să fim parteneri ai unui eveniment de asemenea amploare și semnificație, mai ales într-o zi cu profunde rezonanțe istorice și culturale pentru Dobrogea. Acest parteneriat cu Opera Naț ă din București reflectă angajamentul nostru de a sprijini inițiativele culturale de valoare, iar includerea unei opere de balet clasic precum Lacul Lebedelor’ în programul de Ziua Dobrogei este o dovadă a dorinței noastre de a oferi publicului constănț și turiștilor ocazia de a se bucura de o experiență ă. Împreună, aducem arta de înaltă calitate mai aproape de inimile oamenilor, chiar aici, în Constanț , a declarat George Măndilă, președintele Organizației de Management al Destinației Mamaia Constanța.\n\nBiletele sunt disponibile pe https://www.bilet.ro/eveniment/lacul-lebedelor-13701-43335 și la Agenția de bilete din incinta Casei de Cultură a Sindicatelor din Constanța.\n\nSpectacolul „Lacul Lebedelor” oferă o experiență culturală inedită, fiind o întâlnire de neratat cu una dintre cele mai iubite creații artistice din toate timpurile. Destinația Mamaia Constanța invită publicul la această celebrare a artei și tradițiilor dobrogene, contribuind la crearea unui moment memorabil pentru toți cei prezenți.\n\nOrganizația de Management al Destinației (OMD) Mamaia Constanța are ca scop principal creșterea atractivității stațiunii Mamaia și a municipiului Constanța ca destinații turistice de referință pe litoralul românesc, prin strategii de promovare integrate și susținerea unei oferte culturale și de divertisment diversificate. Prin parteneriate cu instituții culturale, autorități locale și operatori din industrie, OMD Mamaia Constanța urmărește dezvoltarea turismului sustenabil, consolidând imaginea regiunii ca o destinație unde experiențele autentice, evenimentele de prestigiu și facilitățile moderne răspund așteptărilor unui public larg, atrăgând atât turiști români, cât și internaționali.",
        "label": "Dobrogea"
    },
    {
        "title": "Modernizarea străzii I.L. Caragiale din Tulcea, un proiect complex de infrastructură",
        "text": "Modernizarea străzii I.L. Caragiale din Tulcea se apropie de sfârșit, odată cu turnarea primului strat de asfalt. Proiectul de modernizare a implicat lucrări complexe, menite să îmbunătățească semnificativ calitatea vieții locuitorilor din zonă, spune primarul Ștefan Ilie.\n\nStrada I.L. Caragiale, între intersecțiile cu străzile Neptun și Corneliu Gavrilov, a fost supusă unor lucrări ample. Traficul a fost obstrucționat temporar, iar pe strada Aleea Trifoiului circulația a fost redirecționată în ambele sensuri. Aceste măsuri au fost necesare pentru a permite desfășurarea în condiții optime a lucrărilor de modernizare.\n\nPrimarul Ștefan Ilie a subliniat importanța acestor investiții. „Pe această stradă, ca de altfel și pe alte străzi ale municipiului, s-au realizat investiții complexe. Acestea au inclus lucrări de apă, canalizare, introducerea liniilor de comunicații în subteran și scoaterea stâlpilor de pe trotuare. Modernizarea infrastructurii este esențială pentru un oraș modern și funcțional”, a declarat edilul.\n\nUn alt aspect important al proiectului a fost modernizarea iluminatului public. „Zona a fost modernizată și prin reabilitarea iluminatului stradal. De asemenea, au fost construite rigole de scurgere, ziduri de sprijin și s-au asfaltat aleile. Toate aceste lucrări contribuie la crearea unui mediu urban mai sigur și mai plăcut pentru locuitori”, a explicat primarul Ștefan Ilie.\n\nAceste lucrări sunt parte a unei strategii mai largi de dezvoltare urbană, menită să transforme Tulcea într-un oraș modern, cu o infrastructură la standarde europene.\n\nPe lângă modernizarea străzilor, un alt proiect important aflat în desfășurare este reabilitarea unei școli din zonă. Aceasta reprezintă o prioritate pentru autoritățile locale, care doresc să asigure condiții optime pentru educația tinerilor.\n\n„O investiție deosebit de importantă aflată în execuție este reabilitarea școlii. Ne dorim să oferim elevilor un mediu educațional modern, în conformitate cu cerințele actuale. Deși am întâmpinat multe probleme pe parcurs, suntem determinați să finalizăm acest proiect la cele mai înalte standarde”, a adăugat primarul.\n\nÎn ciuda progresului realizat, proiectul nu a fost lipsit de dificultăți. Edilul și-a exprimat recunoștința față de cetățenii care au înțeles situația și au fost răbdători pe durata lucrărilor.\n\n„Am întâmpinat foarte multe probleme și multe dintre ele au fost și din cauza noastră. Vă mulțumesc pentru înțelegere!”, a declarat primarul.\n\nAcest proiect de modernizare reprezintă un pas important pentru dezvoltarea urbană a municipiului Tulcea, demonstrând angajamentul autorităților locale de a îmbunătăți infrastructura și condițiile de viață ale cetățenilor.",
        "label": "Dobrogea"
    },
    {
        "title": "Programul casieriilor RAJA de Rusalii",
        "text": "RAJA S.A. aduce la cunoștință consumatorilor din întreaga arie de operare că luni – 24 iunie 2024, a doua zi de Rusalii, casieriile și compartimentele care desfășoară activități de lucru cu publicul vor fi închise.\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit. Clienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nDocumentațiile specifice pentru diferite servicii pot fi transmise folosind metodele de comunicare online care se regăsesc pe pagina web a societății https://rajac.ro/contact/ sau https://avize.rajac.ro/.\n\nÎn această perioadă, activitatea structurilor responsabile cu furnizarea serviciilor de alimentare cu apă și de preluare/tratare a apelor uzate se va desfășura în regim continuu.\n\nPentru eventuale disfuncționalități survenite la nivelul infrastructurii de apă și canalizare, clienții societății pot apela numărul de telefon al Dispeceratului – 0241/924, accesibil 24 de ore din 24. Echipele de intervenție sunt pregătite să acționeze cu promptitudine pentru remedierea în timp util a tuturor avariilor sau a problemelor apărute în sistem, astfel încât utilizatorii să poată beneficia de serviciile noastre la parametrii optimi.",
        "label": "Dobrogea"
    },
    {
        "title": "Informare RAJA - Se furnizează apă potabilă cu program în satul Palazu Mic (comuna Mihail Kogălniceanu)",
        "text": "La nivelul sistemului de alimentare cu apă din localitatea Palazu Mic (comuna Mihail Kogălniceanu) s-a înregistrat în ultima perioadă o creștere semnificativă a consumului de apă potabilă, dar și o scădere a debitului de apă la nivelul sursei de captare subterană, ca urmare a fenomenului de secetă accentuată.\n\nDin cauza cerinței crescute de apă de la consumatori, sistemele de stocare nu pot acumula suficientă apă pentru a asigura furnizarea în regim continuu. Astfel, pentru a permite înmagazinarea apei în rezervor, se impune sistarea periodică a furnizării în rețeaua de distribuție din localitatea Palazu Mic.\n\nÎncepând de astăzi – 04 iulie 2024, programul de furnizare a apei va fi următorul:\n\nPentru a evita eventualele efecte negative cauzate de lipsa apei în perioada în care va fi sistată furnizarea apei, recomandăm abonaților să își creeze rezerve de apă potabilă pentru uz casnic.\n\nRAJA amintește tuturor consumatorilor din zonele afectate că folosirea apei în alte scopuri decât cel menajer duce la o creștere a consumurilor peste capacitatea maximă a sistemelor de alimentare cu apă, ceea ce duce la sistarea distribuției.\n\nSe recomandă populației să utilizeze rațional apă potabilă, numai în scopurile prevăzute în contractul de furnizare a serviciului de alimentare cu apă, respectiv consum menajer pentru satisfacerea nevoilor gospodărești, și să evite folosirea acesteia în alte scopuri, cum ar fi: activități de agrement, activități agricole, irigatul grădinilor, spălatul teraselor, curților, pavajelor. Acest lucru cauzează dificultăți în asigurarea continuității furnizării apei. Echipele RAJA fac tot posibilul pentru a gestiona eficient această situație și a asigura furnizarea apei potabile.",
        "label": "Dobrogea"
    },
    {
        "title": "Anul Nou să vă surprindă cu momente magice, cu multă sănătate, cu iubire şi să vă ofere tot ceea ce visați!",
        "text": "”Anul Nou să vă surprindă cu momente magice, cu multă sănătate, cu iubire, dar mai ales să vă ofere tot ceea ce visați!”, au transmis reprezentanții Clubului Sportiv Medgidia.",
        "label": "Dobrogea"
    },
    {
        "title": "Horia Teodorescu rămâne la președinția Consiliului Județean Tulcea",
        "text": "Horia Teodorescu a obținut un nou mandat la conducerea Consiliului Județean Tulcea, cu 38,32%.\n\n”Dragi tulceni, vă mulțumesc din inimă! Prin votul dumneavoastră, am arătat că #FapteleFacDiferența pentru județul Tulcea!\n\nSunt recunoscător tuturor colegilor care mi-au fost alături. Am demonstrat unitate, bun simț, implicare și responsabilitate, iar tulcenii au apreciat aceste valori!\n\nFelicit toți participanții la această competiție electorală pentru rezultatele obținute.\n\nPentru județul Tulcea și pentru fiecare tulcean, #ContinuămÎmpreună să construim viitorul!” , a transmis Horia Teodorescu",
        "label": "Dobrogea"
    },
    {
        "title": "Continuitate în Primăria Ostrov: Aceeași echipă la conducere VIDEO",
        "text": "Primarul Niculae Dragomir și noul Consiliu Local din Primăria Ostrov își încep mandatul cu dorința de continuitate, primarul exprimându-și susținerea pentru actualul viceprimar și o colaborare stabilă pentru binele comunității.\n\n„Îmi doresc o colaborare bună cu toți membrii noului Consiliu Local. În final, avem același scop: să venim în sprijinul cetățenilor”, afirmă Dragomir.\n\nContinuitate în echipa de conducere la Primăria Ostrov\n\nPrimarul a subliniat importanța continuității în administrație, anunțând că îl dorește în continuare pe actualul viceprimar în echipa sa. „Consider că actualul viceprimar este implicat și gospodar, și merită să își continue activitatea. Responsabilitatea este o calitate esențială, atât pentru viceprimar, cât și pentru întreaga echipă de conducere a comunei”, spune Dragomir.\n\nPrimarul își exprimă dorința ca noul mandat să fie unul de succes prin cooperare și dialog cu membrii Consiliului Local. În trecut, au existat și unele momente în care unii consilieri au fost reticenți față de anumite proiecte. Totuși, prin discuții și argumente, Dragomir a reușit să obțină sprijinul lor. „Au fost rare momente când proiectele nu au fost acceptate de la început, dar am reușit să obținem susținerea necesară după ce am discutat pe marginea lor. Trebuie spus însă că fiecare proiect a fost propus cu gândul la beneficiul cetățenilor și bine argumentat”, adaugă el.\n\n„Niciun mandat nu este ușor, pentru că de fiecare dată apar noi provocări. Cetățenii vin cu diverse solicitări și pretenții, dorindu-și mereu un nivel de trai mai bun. Văd ce se întâmplă în alte comunități, atât din județ, cât și din afara țării, și vin cu propuneri de proiecte care să fie în beneficiul lor. Este de datoria noastră să valorificăm oportunitățile disponibile și să le punem la dispoziția cetățenilor pentru a îmbunătăți viața comunității”, a mai spus Dragomir.",
        "label": "Dobrogea"
    },
    {
        "title": "Au început lucrările care vizează creșterea eficienței energetice a Căminului Cultural și a Cinematografului din orașul Negru Vodă",
        "text": "Lucrările pentru creșterea eficienței energetice a Căminului Cultural și a Cinematografului din Negru Vodă, județul Constanța, au demarat oficial. Proiectul de modernizare face parte din Programul Național de Redresare și Reziliență (PNRR) și este un pas esențial pentru reducerea consumului de energie și a emisiilor de CO2 în oraș, contribuind la un mediu mai curat și sănătos.\n\nPrimarul orașului Negru Vodă, Petre Urziceanu, a semnat contractul pentru lucrările de modernizare pe 15 mai 2024. Două firme, S.C. MBM Tariverde Invest S.R.L. și S.C. CSP Proiect Line S.R.L., sunt responsabile de proiectarea și execuția lucrărilor. Aceste firme au câștigat licitația publică, fiind selectate pentru a transforma Căminul Cultural și Cinematograful în spații eficiente energetic.\n\nModernizarea aduce numeroase avantaje pentru locuitorii orașului. Primul beneficiu major este reducerea consumului de energie, ceea ce va duce la facturi mai mici și la o utilizare mai sustenabilă a resurselor. În plus, confortul spațiilor va crește considerabil, ceea ce va îmbunătăți experiența utilizatorilor.\n\nUn alt aspect important este protecția mediului. Reducerea emisiilor de CO2 face parte din obiectivele esențiale ale proiectului, susținând astfel un viitor mai verde pentru oraș. Autoritățile locale se implică activ în asigurarea unor servicii publice mai bune, cu un impact pozitiv asupra calității vieții în comunitate.\n\nAcest proiect reprezintă un pas important către dezvoltarea durabilă a orașului Negru Vodă. Investiția în creșterea eficienței energetice demonstrează angajamentul autorităților față de îmbunătățirea condițiilor de trai și de protejare a mediului înconjurător. Modernizarea celor două clădiri va aduce nu doar o reducere a costurilor de întreținere, ci și o contribuție semnificativă la protecția mediului.\n\nÎn concluzie, locuitorii din Negru Vodă se pot aștepta la un acces mai bun la facilități moderne, eficiente din punct de vedere energetic, și la o îmbunătățire generală a calității vieții în oraș.",
        "label": "Dobrogea"
    },
    {
        "title": "RAJA Constanța continuă modernizarea întregii infrastructuri de apă și canalizare din județul Constanța",
        "text": "La sediul RAJA S.A. Constanța a avut loc astăzi o conferință de presă ce a abordat implementarea Proiectului Regional de Dezvoltare a Infrastructurii de Apă și Apă Uzată. Acesta face parte din Programul Operațional Infrastructură Mare (POIM), axat pe modernizarea sistemelor de alimentare cu apă și canalizare din județ. Oficialii RAJA au prezentat stadiul actual al lucrărilor și planurile viitoare.\n\nPotrivit directorului RAJA, Aurel Presură, prin Programul Operațional Infrastructură Mare se derulează patru proiecte esențiale, cu o valoare cumulată de peste 695 milioane de euro. Acestea includ:\n• Implementarea unei platforme digitale pentru managementul infrastructurii de apă;\n• Proiectul regional de dezvoltare a infrastructurii de apă și apă uzată în aria de operare a RAJA Constanța.\n\n„Aceste investiții sunt esențiale pentru modernizarea sistemului de alimentare cu apă și canalizare”, a declarat directorul.\n\nUna dintre principalele provocări este înlocuirea conductelor vechi, din oțel, majoritatea cu o durată de viață depășită. „Un sistem este sănătos dacă ai conducte până-n 30 de ani vechime”, a explicat Aurel Presură. Pe strada Dezrobirii, de exemplu, o conductă din oțel a fost înlocuită pe o distanță de doi kilometri. Conductele noi care au fost deja instalate au o durată de viață estimată la peste 60 de ani.\n\nTotuși, directorul a atras atenția că nu toate conductele vechi sunt problematice. „Avem o conductă din fontă din 1906, care trece pe sub sediul Poliției,care este încă foarte bună.” De aceea pe magistrala care leagă stațiile de pompare din Medgidia de Sudul Litoralului, RAJA intenționează să monteze conducte tot din fontă, acest material dovedind în timp că este extrem de rezistent în timp.\n\nLucrările de modernizare au generat disconfort în rândul locuitorilor, iar finalizarea lor este o prioritate. „Până la sfârșitul anului viitor, ar trebui încheiate toate șantierele. Pe marile bulevarde lucrările au fost deja finalizate”, a precizat Aurel Presură.\n\nUn exemplu notabil este strada Baba Novac, unde lucrările vor continua anul acesta, dacă vremea permite. În caz contrar, termenul se va extinde până în 2025.\n\nÎntrebat despre refacerea străzilor și trotuarelor afectate de șantiere, directorul RAJA a menționat că responsabilitatea revine companiei Confort Urban. Aceasta trebuie să asigure asfaltarea și restabilirea stării inițiale a zonelor afectate.\n\nModernizarea infrastructurii de apă și canalizare din Constanța reprezintă o prioritate pentru RAJA S.A. Proiectele în derulare prin Programul Operațional Infrastructură Mare vor aduce beneficii majore locuitorilor, reducând pierderile de apă și crescând eficiența sistemului. Totuși, problemele curente, precum refacerea străzilor și trotuarelor și furtul capacelor de canalizare, necesită soluții urgente pentru a reduce disconfortul comunității.",
        "label": "Dobrogea"
    },
    {
        "title": "Avarie RAJA la intersecția str. Turda cu bd. Mamaia din municipiul Constanța",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 600 mm, de la intersecția str. Turda cu bd. Mamaia din municipiul Constanța, echipele RAJA sistează furnizarea apei potabile, astăzi – 17 mai 2024, în intervalul orar 09.00 – 15.00.\n\nSunt afectați de lipsa apei consumatorii de pe bd. Mamaia, tronsonul delimitat de str. Bogdan Vodă și Pod Pescărie, abonații din cartierul Faleză Nord, cu punctele termice 22, 30, 31, 33, 37 și 38.",
        "label": "Dobrogea"
    },
    {
        "title": "În timp ce primarul ne spune să avem încredere, în școlile constănțene scandalurile se țin lanț",
        "text": "Nici măcar începutul noului an școlar nu vine cu vești bune la Constanța, pentru că multe dintre unitățile de învățământ din municipiu nu sunt pregătite să-și deschidă porțile.\n\nDeși a avut destul timp la dispoziție să rezolve problemele din școlile constănțene, primăria și-a amintit de acestea cu doar câteva zile înainte de deschidere.\n\nEdilul Vergil Chițac ne-a anunțat, pe Facebook, că trupa ABBA revine, după 40 de ani, chestiune esențială pentru orașul nostru, după care și-a dat seama că începe școala și ne-a transmis că investește în viitorul copiilor noștri cu seriozitate și responsabilitate.\n\nÎn semn de adâncă implicare, a publicat lista cu lucrările de reabilitare a mai multor unități de învățământ, fără să precizeze că sunt începute de către predecesorul său, Decebal Făgădău.\n\nEl trebuia doar să le termine, mai ales că pandemia și vacanța de vară au ținut școlile goale multă vreme, deci timp a fost. Cu organizarea și munca stăm prost.\n\nÎn școlile din Constanța sunt probleme grave.\n\nDe exemplu, la Școala nr.38 ”Dimitrie Cantemir” nu sunt clase suficiente, astfel că părinții au fost anunțați de către conducerea unității că o parte din elevi vor rămâne în online, până când se vor termina lucrările de renovare.\n\n”Tot acest timp cât copiii au fost în vacanta a început reabilitarea scolii. Purtam discuții zilnic cu dl inginer care se ocupa de reabilitarea scolii și cu primăria Cța și Inspectoratul școlar. Ne pot da în folosință 8 săli de clasa renovate la cheie pt începutul de an școlar. \n\n Propunerea noastră este sa începem fizic cu clasele pregătitoare și clasele a VIII-a, urmând ca pe parcursul semestrului I, pe măsură ce se termina renovările, să intre pe rând toate clasele.\n\n Deci Clasa Pregătitoare și a VIII a fizic, restul online în sem. I.”\n\nAșadar, responsabilitate și seriozitate cât cuprinde. După ce părinții s-au declarat revoltați și a ieșit un scandal monstru, a venit soluția salvatoare: elevii vor face ore la Liceul Energetic.\n\nA urmat o nouă serie de sesizări și plângeri către Primărie și ISJ, astfel că pe ultima sută de metri s-a decis următorul program:\n\n– clase pregătitoare, a II-a, a III-a și a IV a – la Șc. 36 de la ora 12\n\n -clasele a VIII-a – Șc. 36 de la ora 13\n\n -clasele V, VI, VII- Decebal de la ora 14\n\nOnline rămân clasele I și a II a. Orele vor fi de 40 minute, cu pauze de 10 minute.\n\nÎn timp ce părinții și cadrele didactice încearcă să găsească soluții pentru a face față noului program și noilor locații la care sunt nevoiți să ajungă, la școala 38 reabilitarea bate pasul pe loc. Inginerul a fost concediat și, momentan, nu se mai lucrează, pentru că nu există coordonator.\n\nO maximă implicare din partea Primăriei Constanța o găsim și la celebra Școală 30 ”Gheorghe Țițeica”, acolo unde noul an începe cu o grevă japoneză.\n\n”Luni, 13 septembrie 2021, la ora 12.00, colectivul de cadre didactice, personal didactic auxiliar și personal nedidactic declanșează o grevă japoneză pentru a atrage atenția autorităților locale asupra unei situații de netolerat care trenează în Școala Gimnazială Nr.30 „Gheorghe Țițeica” de mai mulți ani. Este vorba despre lipsa de spațiu suficient, astfel încât cei 1460 de elevi ai instituției nu beneficiază de baza materială a laboratoarelor, a bibliotecii și nici de sală de sport. Suntem consternați de faptul că factorii decidenți din administrația locală nu au găsit soluții optime pentru rezolvarea acestei probleme ce afectează o comunitate mare de elevi și de părinți, problemă cunoscută, de altfel, încă de pe vremea administrației Făgădău. Acțiunea noastră nu va afecta procesul instructiv-educativ.”\n\nAcestea nu sunt singurele exemple, dar sunt cele mai mediatizate. În majoritatea unităților școlare din municipiul Constanța există probleme de multă vreme, probleme care așteaptă rezolvări din partea administrației locale.\n\nLa aproape un an de la preluarea mandatului, echipa lui Vergil Chițac nu a reușit să accelereze procesul de reabilitare și nu a găsit soluțiile salvatoare pe care ni le promitea în campania electorală. ”În primele șase luni veți vedea schimbări concrete în municipiul Constanța”.\n\nLe-am văzut: s-au mărit taxele și impozitele, s-au scumpit locurile de parcare, s-au tăiat tichetele valorice pentru pensionari, etc.\n\nCe-i drept, banii fac Pământul să se învârtă, nu educația. Succes în noul an școlar! Fiecare se descurcă cum poate.",
        "label": "Dobrogea"
    },
    {
        "title": "Stelian Ion: ”Vergil Chițac, primarul care dă autorizații ilegale și laudă construcțiile abuzive”",
        "text": "Ilegalitățile de pe plaja Caelia din Mamaia sunt confirmate, oficial, de Inspectoratul Județean de Construcții (IJC), în răspunsul primit ca urmare a solicitării transmisă de USR Constanța.\n\nProcesul de autorizare a construcției, aprobat de primarul Vergil Chițac, a fost ilegal, iar lucrările au fost executate cu nerespectarea prevederilor autorizației de construire și trebuie desființate.\n\nPotrivit IJC, în urma controlului privind respectarea prevederilor legale la emiterea certificatelor de urbanism, autorizațiilor de construire/desființare și la avizarea și aprobarea documentațiilor de urbanism „s-au constatat încălcări ale prevederilor legale”, iar prefectul va urma să decidă dacă atacă autorizația de construire la instanţa de contencios administrativ.\n\n„Amintesc că am solicitat Instituției Prefectului, încă din data de 21 mai, să înceapă demersurile pentru a cere în instanță anularea autorizației de construire, imediat după ce primește concluziile IJC. Faptul că prefectul este coleg de partid cu primarul Vergil Chițac, cel care a dat autorizația, nu ar trebui să conteze, pentru că legea trebuie respectată de toată lumea. Prefectul are posibilitatea să pună capăt ilegalităților de pe plaja Caelia. Nicio zi nu mai trebuie pierdută. Firesc ar fi fost să nu se ajungă aici și ca primarul Chițac să nu încalce legea, aprobând construcții ilegale pe plajă. Abuzurile acestei administrații toxice pentru orașul nostru pot fi oprite în instanță.“",
        "label": "Dobrogea"
    },
    {
        "title": "#plângăcioșii - USR Constanța nu prea mai #rezistă prin primăria lui Chițac și Rusu",
        "text": "După o campanie electorală în care au promis că rup norii și au înjurat cu patos pe orcine nu își punea #rezist la poza de profil, useriștii constănțeni au reușit să acceadă la conducerea orașului.\n\nAu semnat un protocol de colaborare cu PNL-ul, au încropit împreună un program de guvernare locală rupt din soare și și-au înhățat fericiți funcțiile.\n\nDoar că, la câteva luni de când s-au așezat pe fotoliile câștigate prin ”hate” pe facebook, micuții salvatori au suferit o transformare nedemnă.\n\nZmeii din online sunt acum niște ființe neajutorate care nu înțeleg ce li se întâmplă. O metamorfoză care a șocat pe toată lumea, dacă ne uităm în urmă la lozincile și strigăturile de luptă și la determinarea din campania electorală.\n\nLupii sătui de oprimarea pesedistă au devenit astăzi niște mielușei luați peste picior și tăvăliți zdravăn de PNL.\n\nRăzboinicii de la USR sunt soțiile bătute și gonite de acasă de către un PNL abuzator care nu respectă termenii mariajului.\n\nToate vaietele sunt postate pe același Facebook, singurul loc în care cei de la USR Constanța mai au curaj să se plângă. În primărie nici nu li se aude glasul.\n\nViceprimarul Florin Cocargeanu stă înghesuit într-un birou de la etajul II, în timp ce lumea bună, păstorită de Chițac și Rusu, stă elegant la primul etaj, cu cafele și mâncare de la protocol.\n\nLegenda spune că useristul Cocargeanu nu știe să ajungă singur la biroul primarului. Nu prea a călcat pe acolo.\n\nDin când în când îl viziteză și pe el consilierul Mihai Ochiuleț și împreună scriu, pe ascuns, texte lacrimogene pe care le publică pe rețelele de socializare, în care se smiorcăie ca niște muieri înșelate de oamenii răi și fără suflet din primărie.\n\nFix de asta aveam nevoie noi, constănțenii.\n\nDe aia v-am votat, să vă citim suferințele pe internet, să vă jelim neputința și să vă susținem moral. Să ne plângem de milă în grup organizat, în timp ce colegii și partenerii voștri de petrecere fac ce vor ei prin Constanța.\n\nLocul vostru e pe internet, la înjurături și propagandă. Funcțiile și responsabilitatea vă îngenunchează, iar noi ne prăbușim odată cu voi, pentru că ne-ați păcălit.",
        "label": "Dobrogea"
    },
    {
        "title": "Proiectele mixed-use ale IULIUS aduc un plus de magie momentelor festive",
        "text": "Sărbătorile ne aduc aminte de lucrurile care contează cu adevărat, de la timpul de calitate petrecut alături de cei dragi, la preparatele tradiționale delicioase sau experiențele pe care le trăim și care ne ajută să descoperim micile bucurii ale vieții.\n\nÎn această perioadă, zilele de lucru se pot termina direct pe patinoar, iar proiectele mixed-use își demonstrează și mai mult valoarea pentru comunitate, devenind destinația în care oamenii găsesc în același loc toate ingredientele care alimentează spiritul festiv, de la decorațiuni spectaculoase, până la târguri tematice, activități creative și evenimente pentru toate vârstele. Special concepute drept spații multifuncționale, acestea se transformă, de câteva ori pe an, în destinații cu decoruri speciale, oferindu-le vizitatorilor experiențe memorabile și surprize, astfel că oamenii pot îmbina activitățile de recreere cu sesiunile de cumpărături sau cu adevărate ședințe foto realizate cu un decor de poveste.\n\nProiectele dezvoltatorului IULIUS, de la Iași, Cluj-Napoca și Timișoara, sunt cel mai bun mod de a exemplifica acest concept, mai ales de Crăciun, când, în inima fiecărui oraș, aduc un strop din magia universului celui mai iubit bătrânel din lume. Cu inspirație din România, din țara de basm a lui Moș Crăciun, Laponia, sau chiar și din Asia, proiectele IULIUS devin destinații de neratat, chiar și pentru călătorii de o zi, fiindcă impresionează printr-un mix variat de activități și decorații.\n• La Palas Iași, primul proiect mixed-use realizat de IULIUS, vizitatorii se pot bucura de o expoziție inedită de lumini inspirată de felinarele chinezești. Aici, oamenii se pot plimba în aer liber în „The Glowing Garden”, unde vor descoperi instalații luminoase ce reprezintă tigri, elefanți, delfini sau personaje de basm. Atmosfera festivă e întreținută și de un târg de Crăciun cu obiecte artizanale sau bucate tradiționale, dar și băuturi calde. În plus, cei mici pot participa la ateliere creative sau se pot bucura de patinoar. În așteptarea moșului, vizitatorii se pot delecta și cu concerte, iar cele oferite de Filarmonica din Iași în această perioadă atrag mii de ascultători.\n• La Cluj-Napoca, IULIUS a recreat atmosfera de pe tărâmul lui Moș Crăciun, cu un decor inspirat de Laponia și un camion instagramabil din care pare că începe călătoria spre cercul Arctic. Și aici vizitatorii se bucură de concerte de colinde, iar unii dintre cei care au făcut cumpărături sunt recompensați și cu premii.\n• La Timișoara, decorul oglindește magia copilăriei de altă dată și a fost construit în jurul a trei brazi împodobiți diferit, câte unul pe gustul unei generații. Cel mai înalt brad are la bază trei zone tematice perfecte pentru fotografii – Camera Cadourilor, Camera de Turtă Dulce și Camera Ținutului Înghețat în care oamenii se pot bucura chiar și de fulgi de nea pe fundalul fotografiilor. Cel de-al doilea brad are la bază un „televizor cu tub”, un element care aduce aminte de copilăria de odinioară, iar cei din tânăra generație își vor regăsi stilul de viață modern reprezentat de bradul cu decorațiuni neon. Și aici, vizitatorii centrului comercial au putut participa la concerte, ateliere creative pentru copii sau chiar și piese de teatru. În plus, cei care doresc și experiențe imersive, în care luminile și culorile sunt coordonate pentru a recrea un nou univers, pot merge la MINA pop-up museum, unde vor avea o interacțiune senzorială cu decorul feeric de Crăciun.\n\nCu ocazia Crăciunului, vedem că IULIUS a avut abordări diferite pentru fiecare dintre proiectele sale, dar numitorul comun este acela că a organizat peste tot activități și evenimente potrivite pentru oamenii de toate vârstele.\n\nIndiferent dacă preferă să iasă la o plimbare, vor să asiste la o expoziție sau un concert sau caută să se implice în ateliere menite să stimuleze creativitatea, oamenii care locuiesc în proximitatea proiectelor IULIUS nu duc lipsă de opțiuni de petrecere a timpului liber.\n\nDezvoltatorul de la Iași va face și pentru constănțeni o destinație mixed-use și, în urma unei investiții de peste 800 de milioane de euro, va reda comunității locale o suprafață de 38 de hectare care va cuprinde spații verzi extinse, primele spații de birou din oraș construite la cele mai înalte standarde, galerii comerciale moderne, servicii și funcțiuni de utilitate.",
        "label": "Dobrogea"
    },
    {
        "title": "208 misiuni, executate de pompierii militari constănțeni în perioada 31 ianuarie-2 februarie",
        "text": "În perioada 31 ianuarie-2 februarie, pompierii militari din cadrul Inspectoratului pentru Situații de Urgență „Dobrogea“ al județului Constanța au executat 208 misiuni, cele mai multe dintre ele –149, fiind pentru acordarea primului ajutor și transportarea la spital a persoanelor cu afecțiuni medicale.\n\nPompierii militari constănțeni au fost solicitați să intervină pentru localizarea și lichidarea a 2 incendii în urma cărora s-au înregistrat doar pagube materiale.\n\nÎn perioada menționată, pompierii militari au intervenit și în cazul a 8 accidente rutiere soldate cu 14 victime care au primit îngrijiri medicale la fața locului de la echipajele SMURD și cele al Serviciului Județean de Ambulanță, 5 dintre ele fiind ulterior transportate la spital.\n\nDe asemenea, echipajele ISU „Dobrogea“ au intervenit și în alte 49 situații precum deblocări de ușă, asigurări măsuri PSI la decolare/aterizare elicopter SMURD, ori salvare animale captive în medii ostile vieții.",
        "label": "Dobrogea"
    },
    {
        "title": "Flexibilitate în atragerea finanțărilor, la Ciucurova",
        "text": "Una din probleme cu care se confruntă administrațiile locale din România, despre care se vorbește puțin sau deloc, ține de dificultatea în accesarea finanțărilor pentru proiectele necesare la nivel local. Cel mai adesea programele de finanțare europeană sau guvernamentală, fiind concepute la nivel central, nu se pliază perfect pe necesitățile comunității, impun condiții complicate de eligibilitate, sau cheltuieli substanțiale de cofinanțare din partea primăriilor.\n\nÎn ciuda acestor probleme, primăria Ciucurova a reușit în ultimele șase luni să se adapteze perfect, pentru a identifica și obține finanțări multiple, care să asigure rezolvarea unora din necesitățile comunei.\n\nDe la Fondul de Mediu, la programul Anghel Saligny\n\nDeși preocupările de mediu nu sunt puse adesea pe primul plan atunci când se vorbește de comunitățile locale, la Ciucurova primarul și echipa sa au reușit în acest an să aplice cu succes pentru un proiect finanțat prin Fondul pentru Mediu gestionat de autoritățile centrale de resort. Acesta a vizat reabilitarea sistemului de iluminat public din comună, prin adoptarea de soluții prietenoase cu mediul, care să reducă consumul de energie și implicit cheltuielile aferente acestuia din bugetul local.\n\nTot în acest an a fost semnată o finanțare de 4 milioane de lei prin programul Anghel Saligny, gestionat de Ministerul Dezvoltării. Acesta vizează reabilitarea a patru podețe degradate, a căror stare afecta circulația în comună și periclita infrastructura locală în cazul viiturilor.\n\nPrincipalele linii de finanțare guvernamentale și europene au o mare deficiență – implementarea lor durează de obicei minim doi ani, ele neputând asigura rezolvarea problemelor acute.\n\nUna din marile pietre de încercare la care a fost supusă administrația locală din Ciucurova în acest an a fost criza apei, provocată de vechimea puțurilor, dar mai ales de seceta prelungită ce a lovit Dobrogea Centrală și de Nord în această vară.\n\nTimp de trei luni, primarul Marin Șerban și echipa sa au lucrat pentru identificarea soluțiilor și asigurarea surselor de finanțare pentru ameliorarea situației alimentării cu apă. Totodată, merită lăudată atitudinea preventivă a funcționarilor primăriei: Astfel, încă din 2023, primarul a asigurat executarea unui nou foraj de adâncime, care să suplimenteze resursa de apă disponibilă comunei. Pe perioada secetei din vara acestui an, pe fondul secării puțurilor vechi, tocmai acest foraj executat în 2023 a asigurat majoritatea apei distribuite în comună. În lipsa lui, criza ar fi fost una mult mai severă și s-ar fi putut ajunge la sistarea completă a apei.\n\nÎn acest fel, chiar dacă criza nu a putut fi complet evitată, planurile și munca administrației locale în anul 2023 a prevenit situația unui dezastru complet în 2024.",
        "label": "Dobrogea"
    },
    {
        "title": "Realizările importante ale primarului Reșit Taner în comuna Tuzla pentru anul 2024",
        "text": "Primarul comunei Tuzla, Reșit Taner, a pus în aplicare o serie de proiecte majore care au contribuit semnificativ la dezvoltarea comunei Tuzla din județul Constanța. Printre cele mai importante realizări se numără:\n\nUnul dintre cele mai ambițioase proiecte derulate este înființarea unei rețele de distribuție a gazelor naturale, cu o lungime totală de 60 km, care va acoperi toate străzile comunei. Acest proiect va permite racordarea a peste 2.460 de gospodării și agenți economici, reducând astfel dependența localnicilor de combustibili tradiționali precum lemnul sau cărbunii​\n\nExtinderea rețelei de canalizare este un alt proiect major care vizează îmbunătățirea condițiilor de trai pentru locuitorii comunei. Rețeaua proiectată este de tip separativ și va include racorduri pentru gospodării, având ca obiective principale protejarea sănătății publice și prevenirea poluării apei freatice​\n\nAdministrația locală a modernizat serviciile administrative, emise fiind peste 1.200 de certificate fiscale pentru persoane fizice și juridice. De asemenea, a fost extins și actualizat registrul agricol al comunei, facilitând o mai bună gestionare a terenurilor și proprietăților​\n\nPrimăria a investit masiv în dotarea școlilor din comună, oferind echipamente moderne pentru îmbunătățirea procesului educațional. Aceste măsuri au fost complementate de programe de întreținere și modernizare a infrastructurii școlare​\n\nAceste proiecte demonstrează angajamentul administrației locale din Tuzla pentru dezvoltarea sustenabilă a comunei, îmbunătățirea calității vieții locuitorilor și modernizarea infrastructurii esențiale.",
        "label": "Dobrogea"
    },
    {
        "title": "Casa Memorială „Panait Cerna” – pe lista obiectivelor propuse pentru renovare",
        "text": "Casa Memorială „Panait Cerna” se află pe lista obiectivelor propuse pentru intervenție, prin linia de finanțare oferită de „Timbrul Monumentelor Istorice – Acțiunea tematică Case memoriale”. Proiectul de renovarea a acestei case memoriale, împreună cu studiul tehnic și restul documentații, a fost depus de către Institutul de Cercetări Eco-Muzeale „Gavrilă Simion” (ICEM), în data de 10 iunie 2024.\n\nAflată în centrul localității Cerna, Casa Memorială „Panait Cerna” se remarcă nu doar ca un reper cultural de o importanță deosebită, ci și ca un magnet pentru iubitorii de istorie și tradiții. Inclusă în mai multe circuite turistice, precum „Bucătăria Hercinică”, casa poetului reprezintă o destinație ideală pentru cei care doresc să exploreze frumusețea Dobrogei și să pătrundă în tainele vieții și operei unuia dintre cei mai importanți poeți români.\n\nUn loc al memoriei și al tradițiilor\n\nConstrucția, formată din două corpuri unite printr-un spațiu deschis acoperit, reflectă arhitectura tradițională a zonei, fiind conservată cu grijă pentru a transmite generațiilor viitoare spiritul Dobrogei. Interiorul găzduiește o expoziție documentară bogată, ce prezintă momente semnificative din viața lui Panait Cerna, dar și o expoziție etnografică în aer liber, care ilustrează specificul gospodăriei dobrogene.\n\nCasa Memorială „Panait Cerna” nu este doar un muzeu, ci și un simbol al atașamentului deosebit pe care comunitatea îl are față de poetul născut chiar aici. An de an, pe data de 26 martie (ziua comemorării poetului) și 26 august (ziua nașterii sale), localitatea prinde viață prin numeroase evenimente organizate în jurul casei memoriale, adunând laolaltă localnici și turiști deopotrivă.\n\nProiectul propus pentru renovarea casei memoriale are un buget total de 249.000 de lei, din care 10% reprezintă cofinanțarea din bugetul județean.",
        "label": "Dobrogea"
    },
    {
        "title": "Lansare de carte la Tulcea",
        "text": "Vicepreședintele Consiliului Județean Tulcea, Mihai Huleni, a participat marți, 17 septembrie 2024, la Biblioteca Județeană „Panait Cerna“, la lansarea cărții recunoscutului profesor Mihai Marinache „Panait Cerna în viziunea criticii și a istoriei literare, Culegere de articole și studii“. Evenimentul a fost organizat de Biblioteca Județeană în parteneriat cu Asociația Cultural – Literară „Panait Cerna“, cu ocazia împlinirii a 143 de ani de la nașterea poetului tulcean.\n\n„Pentru mine, dar bănuiesc că și pentru dumneavoastră, această zi este un cadou. Consider că este un cadou pentru noi ceea ce se întâmplă astăzi, o îmbinare perfectă între muzică și carte. Este vorba de cartea scrisă de domnul profesor Mihai Marinache, pe care îl felicit și îi mulțumesc din toată inima. În munca pe care o faci când realizezi o astfel de operă, cum este cartea aceasta, ai nevoie de câteva ingrediente: ai nevoie de multă pasiune și dragoste, ai nevoie de putere de muncă și ai nevoie de foarte multă răbdare. Vreau să îi felicit pe toți cei care au organizat această zi minunată și sunt foarte bucuros că particip la ea.\n\nÎn numele Consiliului Județean și al domnului președinte, vă transmit că este o bucurie de fiecare dată când putem contribui și susține, atât cât se poate, astfel de inițiative. Pentru că este un act cultural de mare calitate pentru noi, toți cei din județul Tulcea. Ne mândrim cu Panait Cerna și ne mândrim cu oamenii care vorbesc despre personalitatea și opera acestuia“, a declarat cu acest prilej vicepreședintele Mihai Huleni.\n\nEvenimentul a beneficiat și de un moment artistic oferit de mezzosoprana prof. dr. Lăcrămioara Crihană, precum și de elevi ai Liceului de Arte „George Georgescu“.",
        "label": "Dobrogea"
    },
    {
        "title": "Premieră în România. Colaborare internaţională pentru viitorul oraşelor: Foster + Partners, unul dintre liderii mondiali ai arhitecturii contemporane, proiectează dezvoltările IULIUS de la Constanţa şi Iaşi",
        "text": "\n• O echipă multidisciplinară a Foster + Partners, condusă de arhitecţii Maximilian şi Daniel Zielinski, lucrează la două proiecte majore: remodelarea ansamblului mixed-use Palas Iaşi şi conceptul proiectului de reconversie și regenerare urbană propus la Constanţa, o investiţie în valoare de peste 800 de milioane de euro\n• Acestea sunt primele proiecte pe care Foster + Partners le va implementa în România\n• Află de la arhitecţii Foster + Partners care este viziunea pentru dezvoltările de la Iaşi şi Constanţa:\n\nCompania IULIUS, unul dintre cei mai mari dezvoltatori de real estate din ţară, îşi continuă misiunea de a contribui la regenerarea urbană a oraşelor din România şi investeşte în proiecte mixte complexe, cu impact economic major. IULIUS marchează o nouă etapă strategică în evoluţia sa şi va colabora cu Foster + Partners, unul dintre cele mai renumite şi inovatoare birouri de arhitectură la nivel global, în vederea implementării noii viziuni a companiei în ceea ce priveşte dezvoltarea urbană.\n\nExpertiza globală de peste 50 de ani a Foster + Partners va fi aplicată în două proiecte pe care IULIUS le are în dezvoltare, la Iaşi şi Constanţa. Parteneriatul va duce demersurile de regenerare şi reconversie urbană din România la un nivel superior, oferind soluţii arhitecturale funcţionale şi sustenabile, adaptate nevoilor actuale ale comunităţilor şi armonios integrate în ţesutul urban, îmbunătăţind considerabil calitatea vieţii oamenilor. Abordarea holistică a arhitecţilor se va regăsi în două proiecte majore:\n• proiectul de reconversie urbană Constanța: o investiţie de peste 800 de milioane de euro ce vizează fosta platformă Oil Terminal, ce va fi complet decontaminată și reconectată cu restul orașului, într-un centru urban modern, vibrant și sustenabil. Conceptul propus de Foster + Partners oferă o viziune pentru revalorificarea acestei zone, acum complet izolată de restul orașului, transformând-o într-un pol atractiv al orașului, cu funcțiuni integrate care vor susține economia, turismul și viața socială. Proiectul va revitaliza Constanța și va consolida statutul oraşului ca hub strategic la nivel economic, social și cultural, contribuind, totodată, la creșterea competitivității regionale și naționale.\n• remodelarea Palas Iași: proiectul emblematic al companiei și cel mai performant pe segmentul retail din afara Capitalei va fi reconfigurat pentru a răspunde cerinţelor actuale ale pieţei şi ale comunităţii. Transformarea va pune în valoare unicitatea locației – integrarea Palatului Culturii și poziționarea în centrul civic și cultural al orașului – și va îmbunătăți experiența vizitatorilor.\n\n„Toată activitatea noastră din ultimii 25 de ani gravitează în jurul proiectelor care transformă oraşele în spaţii mai bune pentru comunități. Proiectele demarate cu cei de la Foster + Partners sunt două dintre cele mai complexe inițiative pe care le-am abordat până acum. La Iaşi, îmbunătățim un ansamblu existent dintr-o locație istorică emblematică, unde respectul pentru monumentele din jur, precum Palatul Culturii, este esențial. La Constanţa, vorbim, probabil, despre unul dintre cele mai mari proiecte de decontaminare din Europa şi de oportunitatea de a da identitate unei zone aflate în prezent într-o stare de izolare și contaminare. Acest spațiu urban, acum o enclavă, propunem să fie complet reintegrat în oraș și transformat într-un centru vibrant, cu funcțiuni care lipsesc orașului. Cu ajutorul expertizei arhitecților Foster + Partners şi printr-o colaborare strânsă cu autoritățile și comunitățile, suntem încrezători că vom reuși să punem în practică o viziune care să redefinească standardele de dezvoltare urbană în România”, a spus Iulian Dascălu, preşedintele companiei IULIUS.\n\nFoster + Partners a conceput clădiri comerciale, office, rezidențiale, soluţii de infrastructură și ansambluri urbane peste tot în lume. Este autorul a numeroase capodopere arhitecturale şi inginereşti, precum sediul Apple din California, clădirea 30 St Mary Axe, cunoscută și ca The Gherkin, Great Court de la British Museum şi Millennium Bridge din Londra.\n\n„Suntem onorați să colaborăm cu IULIUS pentru a adresa provocările de regenerare urbană din două orașe cu o semnificație deosebită în România. Atât proiectul Palas Iași, cu complexitatea sa istorică și culturală, cât și reconversia platformei de la Constanța, un spațiu industrial de mare amploare, reprezintă oportunități de a aduce o schimbare pozitivă durabilă. Este destul de rar să întâlnești un dezvoltator care are curajul și viziunea de a aborda provocări atât de mari. Suntem mândri să contribuim cu expertiza noastră și avem încredere că prin această colaborare vom transforma aceste locații în destinații sustenabile și atractive, care să servească drept modele pentru viitor”, au declarat Maximilian şi Daniel Zielinski, Senior Partners Foster + Partners.\n\nLa Constanţa, IULIUS propune un proiect de reconversie urbană a unui teren al Oil Terminal, de 38 de hectare, inactiv de peste 10 ani, o zonă industrială care va fi adăugată oraşului sub forma unui pol de dezvoltare, cu funcțiuni multiple, proiectat în strânsă legătură cu nevoile comunității, identificate în dialogul pe care compania îl are la nivel local. Proiectul are o provocare majoră, și anume bioremedierea terenului afectat de activitatea anterioară de depozitare a materialelor petroliere, care s-a desfășurat până în urmă cu un deceniu. Procesul de bioremediere a fost demarat, iar costurile și demersurile logistice vor fi susținute de companie.\n\nInvestiția de la Constanţa va avea funcțiuni variate care îi vor asigura atractivitatea tot timpul anului: office, retail, divertisment, facilități educaționale și culturale, parc de retail, grădină botanică, facilităţi publice, Aqua Park, cafenele și restaurante, fresh market etc. Va fi creată, de asemenea, o infrastructură modernă, care va susține mobilitatea și conectivitatea proiectului, în concordanță cu strategia de dezvoltare urbană a orașului.\n\nRemodelarea ansamblului Palas din centrul Iaşului va fi un proces amplu, care se va desfăşura etapizat începând din acest an. Foster + Partners regândeşte funcţiunile multiple ale complexului – experienţe, retail, food, parc – şi are în vedere reconfigurarea şi optimizarea spaţiilor existente pentru a suplimenta suprafaţa de retail, care va ajunge la 80.000 mp închiriabili, ca răspuns la solicitările retailerilor care doresc să acceseze piaţa regională sau să îşi dezvolte formatele existente.\n\nPalasul remodelat va fi mai verde şi mai dinamic, cu o ofertă superioară de experienţe premium de shopping, dining şi entertainment pentru toate categoriile de public şi o conexiune mai integrată cu Palatul Culturii.\n\nPalas Iaşi este cea mai performantă dezvoltare comercială din afara Bucureştiului, cu un trafic anual de peste 22 de milioane, destinaţia preferată pentru petrecerea timpului liber a locuitorilor din regiune şi din Republica Moldova. Ansamblul, care are o componentă office bine definită, este şi un puternic hub de business, precum şi o scenă cultural-artistică. Odată cu Palas Campus, proiect inaugurat în 2023 și gândit ca o extensie a Palas Iași, în centrul orașului s-a consolidat cel mai amplu pol de business din afara Capitalei, cu peste 60 de companii și 14.000 de angajați.\n\nFoster + Partners este un studio global de arhitectură, urbanism și proiectare, cu rădăcini profunde în sustenabilitate, fondat acum mai bine de cincizeci de ani, în 1967, de către Norman Foster. De atunci, el și echipa formată în jurul lui au înființat un birou internațional cu reputație de talie mondială pentru design atent și de pionierat, funcționând ca un studio de sine stătător, caracterizat de diversitate etnică și culturală deopotrivă. Studioul integrează competențele de arhitectură cu cele de inginerie structurală și de mediu, urbanism, design interior și industrial, machetare și producție de film, aeronautică și multe altele, într-un mediu de lucru colegial, asemănător unei universități compacte. Aceste competențe diverse ne permit să abordăm o gamă largă de proiecte, în special cele de complexitate și amploare considerabile. Proiectarea este numitorul comun în tot ceea ce facem. Proiectăm clădiri, spații și orașe; ascultăm, punem întrebări și inovăm.\n\nStudioul și-a câștigat reputația internațională prin intermediul unor clădiri precum Sediul Hearst din New York, clădirea 30 St Mary Axe, cunoscută sub numele de The Gherkin, din Londra, Viaductul Millau din Franța, Parlamentul German din Reichstag, Berlin, Curtea Mare a Muzeului Britanic, sediul HSBC din Hong Kong și Londra, sediul Commerzbank din Frankfurt, metroul din Bilbao, muzeul Carré d’Art Nîmes, precum și dezvoltarea sustenabilă Masdar din Abu Dhabi. Printre lucrările recente se numără sediul Apple Park din California, noul sediu european al companiei Bloomberg din Londra, clădirea de birouri 425 Park Avenue din New York, noua extindere a Aeroportului din Marsilia, clădirea Battersea Roof Gardens din Londra, precum și două stații noi pentru Metroul din Sydney. În prezent, studioul este implicat în proiecte precum noul masterplan pentru Slussen din Suedia, Aeroportul Internațional din Kuweit, masterplanul pentru One Beverly Hills din California, clădirea 270 Park Avenue din New York și renovarea clădirii Transamerica Pyramid din San Francisco.\n\nCompania IULIUS este dezvoltator și operator real estate specializat în proiecte mixed-use de regenerare urbană din România, cu o experiență de peste 25 de ani în real estate și cu o prezență în patru mari orașe din țară – Iași, Timișoara, Cluj-Napoca și Suceava.\n\nPortofoliul său cuprinde peste 310.000 mp de retail, în două proiecte mixed-use de regenerare urbană (Palas Iași și Iulius Town Timișoara), rețeaua națională de shopping mall-uri regionale (Iulius Mall – Iași, Cluj-Napoca și Suceava) și proiectele Family Market din Iași (Miroslava și Bucium). Proiectele sunt lidere de piață la nivel regional și înregistrează anual peste 70 de milioane de vizite.\n\nÎn doar zece ani, compania IULIUS s-a impus drept unul dintre cei mai activi dezvoltatori și operatori de spații office clasa A, construind, sub brandul național United Business Center, poluri regionale de business și comunități creative multinaționale în trei centre universitare importante ale României – Iași, Timișoara și Cluj-Napoca. În total, 15 clădiri verzi, cu o suprafață totală de peste 242.000 mp, în care sunt prezente peste 140 de sedii de companii și unde lucrează peste 29.500 de angajați.\n\nProiectele IULIUS sunt concepte sustenabile, care integrează grădini ample, aducând natura în mijlocul orașelor, între oameni.",
        "label": "Dobrogea"
    },
    {
        "title": "Primăria Negru Vodă - Anunţ public privind decizia etapei de încadrare",
        "text": "Anexa nr. 5K la procedură( conform LEGII Nr. 292/2018 privind evaluarea impactului anumitor proiecte publice şi private asupra mediului)\n\nAgenția pentru Protecția Mediului Constanța, anunţă publicul interesat asupra luării deciziei etapei de încadrare ESTE NECESARĂ EFECTUAREA EVALUĂRII IMPACTULUI ASUPRA MEDIULUI în cadrul procedurii de evaluare a impactului asupra mediului, pentru : ”Înființarea unui centru de colectare a deșeurilor prin aport voluntar în Orașul Negru Vodă, Județul Constanța”, cod proiect C3I1A0122000283, finanțat prin Planul Național de Redresare și Reziliență, Pilonul 1. Tranziția Verde, Componenta C3: Managementul Deșeurilor, Investiția I1. Dezvoltarea, modernizarea și completarea sistemelor de management integrat al deșeurilor municipale la nivel de județ sau la nivel de orașe/comune, Subinvestiția I1.a ”Înființarea de centre de colectare prin aport voluntar”, Apel nr. PNRR/2022/C3/S/I.1.A, amplasat în extravilanul orașului Negru Vodă, parcela NP17, DE 94, județul Constanța, : UAT ORAȘ NEGRU VODĂ, prin primar Petre Urziceanu, cu adresa în oraș Negru Vodă, Șos. Mangaliei, nr. 13, județul Constanța.\n\n1. Proiectul deciziei de încadrare şi motivele care o fundamentează pot fi consultate la sediul autorităţii competente pentru Protecția Mediului Constanța din Constanța, str. Unirii nr. 23, în zilele de luni – joi, între orele 8.00-16.30, vineri, între orele 8.00-14.00, precum şi la următoarea adresă de internet http://apmct.anpm.ro.\n\nComentariile/Observaţiile/Propunerile publicului interesat se pot înainta în termen de",
        "label": "Dobrogea"
    },
    {
        "title": "Doi angajați ai Primăriei Fântânele sunt judecați pentru fals în înscrisuri și obţinerea pe nedrept de fonduri europene",
        "text": "Procurorii din cadrul Direcției Naționale Anticorupție – Serviciul Teritorial Constanța au dispus trimiterea în judecată, în stare de libertate, a inculpaților:\n\nOLTEANU MAGDALENA, referent în cadrul primăriei comunei Fântânele, jud. Constanța, la data faptelor, cu privire la săvârșirea infracțiunilor de folosire sau prezentare cu rea-credinţă de documente ori declaraţii false, inexacte sau incomplete, dacă fapta are ca rezultat obţinerea pe nedrept de fonduri europene, în formă continuată, fals în înscrisuri sub semnătură privată și fals intelectual în formă continuată\n\nORLEANU DUMITRU, secretar al unității administrativ-teritoriale Fântânele, jud. Constanța, la data faptelor, cu privire la săvârșirea infracțiunilor de folosirea sau prezentarea cu rea-credinţă de documente ori declaraţii false, inexacte sau incomplete, dacă fapta are ca rezultat obţinerea pe nedrept de fonduri europene, în formă continuată, fals în înscrisuri sub semnătură privată, fals intelectual în formă continuată și conflict de interese, în formă continuată.\n\nÎn rechizitoriul întocmit, procurorii au reținut următoarea stare de fapt:\n\nÎn perioada 2012-2016, inculpata Olteanu Magdalena, a formulat și depus la Agenția de Plăți și Intervenție pentru Agricultură – Centrul Local Cogealac cinci cereri unice de plată pe suprafață, folosind documente și declarații false, depuse și înregistrate la această instituție, în sensul că utilizează întreaga suprafață de teren arabil pentru care a solicitat sprijin financiar, obținând pe nedrept subvenții din bugetul general al Uniunii Europene în cuantum total de 111.086,63 lei.\n\nÎn aceeași perioadă, inculpatul Orleanu Dumitru a formulat și depus la Agenția de Plăți și Intervenție pentru Agricultură – Centrul Local Cogealac cinci cereri unice de plată pe suprafață, folosind documente și declarații false, depuse și înregistrate la această instituție, în sensul că utilizează întreaga suprafață de teren arabil pentru care a solicitat sprijin financiar, obținând pe nedrept subvenții din bugetul general al Uniunii Europene în cuantum total de 89.502,95 lei.\n\nAstfel, cei doi inculpați, în exercitarea atribuțiilor de serviciu, au atestat în fals cu prilejul întocmirii mai multor adeverințe eliberate de primăria comunei Fântânele, împrejurarea necorespunzătoare adevărului că utilizează întreaga suprafață menționată în cuprinsul acestora, în scopul de a anexa adeverințele la cererile unice de plată pe suprafață înregistrate la A.P.I.A. – Centrul Local Cogealac, Centrul Județean Constanța.\n\nTotodată, în anul 2014, cei doi inculpați au falsificat prin contrafacerea scrierii contracte de arendare care conțineau mențiunea necorespunzătoare adevărului că au dreptul de a utiliza, ca arendași, anumite suprafețe de teren, înscrisuri pe care ulterior le-au înregistrat la Primăria Comunei Fântânele și pe care le-au anexat cererii unice de plată pe suprafață înregistrate la A.P.I.A. – Centrul Local Cogealac, jud. Constanța, prin care au solicitat sprijin financiar pentru respectivele suprafețe\n\nÎn perioada 2014-2016, inculpatul Orleanu Dumitru, în exercitarea atribuțiilor sale de serviciu care decurgeau din calitatea de secretar al Primăriei Comunei Fântânele, a stabilit în cadrul comisiei constituite în cadrul unității administrativ-teritoriale, suprafețele de teren având categoria de folosință „pajiști permanente” ce urmau a se da în concesiune crescătorului de animale Olteanu Magdalena, sora inculpatului, și a semnat raportul comisiei, acte în urma cărora inculpata Olteanu Magdalena a obținut foloase patrimoniale.\n\nAgenția de Plăți și Intervenție pentru Agricultură s-a constituit parte civilă în cauză.\n\nÎn cauză, procurorii au dispus măsura asiguratorie a sechestrului asupra mai multor bunuri imobile ce aparțin inculpaților.\n\nDosarul a fost trimis spre judecare Tribunalului Constanța cu propunere de a se menține măsurile asigurătorii dispuse în cauză.",
        "label": "Dobrogea"
    },
    {
        "title": "Giorgiana Cotigi, arhitect șef al orașului Năvodari, trimisă în judecată pentru luare de mită",
        "text": "Procurorii din cadrul Direcției Naționale Anticorupție – Serviciul teritorial Constanța au dispus trimiterea în judecată, în stare de libertate, a următorilor inculpați:\n\nCOTIGI GIORGIANA, arhitect șef al orașului Năvodari (funcționar public), pentru săvârșirea a două infracțiuni de luare de mită și a infracțiunii de folosirea funcției pentru favorizarea unor persoane,\n\nfiecare pentru săvârșirea infracțiunii de dare de mită.\n\nÎn rechizitoriul procurorilor se arată că, în cauză, există probe din care rezultă următoarea stare de fapt:\n\nÎn anul 2020, în calitate de arhitect șef al orașului Năvodari, inculpata Cotigi Giorgiana ar fi primit de la inculpatul D.A., administrator al societății S.C. Aqua Force S.R.L, foloase necuvenite în cuantum de 36.500 euro și 56.530 lei (aproximativ 11.000 euro), în forma disimulată a vânzării unui imobil la un preț derizoriu în raport cu valoarea reală, în schimbul semnării documentelor de urbanism (certificat de urbanism, autorizație de construire, proces-verbal de recepție) necesare realizării unui proiect imobiliar în orașul Năvodari, județul Constanța, în care inculpata era direct interesată, dar și în legătură cu emiterea altor acte similare necesare inculpaților S.C. Aqua Force S.R.L. și lui D.A. sau fratelui acestuia, în alte proiecte imobiliare.\n\nConcret, la data de 22 noiembrie 2019, inculpata Cotigi Giorgiana ar fi încheiat antecontractul de vânzare cumpărare cu societatea S.C. Aqua Force S.R.L. având ca obiect imobilul situat în Năvodari, iar ulterior, în cursul anului 2020, ar fi semnat toate actele necesare edificării imobilului pe care inculpata promisese că îl cumpără. Actele juridice prin care a fost convenit prețul derizoriu datează din 10 iunie 2020 și 18 decembrie 2020.\n\nÎntr-un context similar, în perioada septembrie-noiembrie 2020, în calitate de arhitect șef al orașului Năvodari, inculpata Cotigi Giorgiana ar primit de la inculpatul V.T., foloase necuvenite constând în lucrări de amenajare (materiale și manoperă) realizate la imobilul dobândit în condițiile anterior descrise, în valoare totală de 12.853 lei, în legătură cu semnarea documentelor de urbanism (certificate de urbanism, autorizații de construire și procese verbale de recepție) necesare realizării, de către mituitor și de către membrii familiei sale, a unor proiecte imobiliare prin intermediul firmelor controlate de aceștia.\n\nÎn cauză, s-au dispus măsuri asigurătorii asupra bunurilor aparținând inculpatei Cotigi Giorgiana.\n\nDosarul a fost trimis spre judecare Tribunalului Constanța cu propunerea de a se menține măsurile asiguratorii dispuse în cauză.",
        "label": "Dobrogea"
    },
    {
        "title": "Tulcea - Danube Delta Cup, la a zecea ediție",
        "text": "Danube Delta Cup se află deja la a zecea ediție, evenimentul fiind organizat de Clubul Sportiv Nippon Budo Sport, cu sprijin financiar din partea Consiliului Județean Tulcea, în baza Legii nr. 350/2005.\n\nȘtefan Coman, consilier al președintelui Consiliului Județean Tulcea, a participat, astăzi, începând cu ora 10.00, la conferința de presă organizată cu ocazia deschiderii celei de-a zecea ediții a Danbube Delta Cup, competiție internațională de karate kyokushin.\n\nÎn concurs intră aproape 400 de concurenți din 26 de cluburi din cinci țări (România, Moldova, Ucraina, Georgia, Turcia).\n\n„Aș vrea să vă felicit în primul rând, și să vă reamintesc că, de fiecare dată, Consiliul Județean Tulcea a fost foarte implicat în tot ce înseamnă sport de performanță, a fost alături de sportul tulcean în general. Susținem asociațiile sportive și ne mândrim cu sportivii care au adus rezultate deosebite pentru Tulcea. Vă doresc tuturor mult succes în continuare! “, a declarat, în deschiderea conferinței, Ștefan Coman, consilier al președintelui Consiliului Județean Tulcea.\n\n„Sportivii noștri au reprezentat cu cinste România și județul Tulcea la cel mai înalt nivel, pe toate tatamiurile din lume – Germania, Serbia, Rusia, Japonia, Kazahstan, Ungaria etc.“, a precizat sensei Nicolaie Pănuță, președintele Clubului Nippon Budo Sport.",
        "label": "Dobrogea"
    },
    {
        "title": "Proiect la CJ Tulcea: „Copii speciali. Visuri împlinite”",
        "text": "Consilierii județeni tulceni vor discuta, în cadrul ședinței ordinare din această lună, despre aprobarea proiectului „Copii speciali. Visuri împlinite” şi a cheltuielilor legate de proiect.\n\nInvestiția vizează îmbunătățirea accesului și participării la educație a copiilor și tinerilor cu cerințe educaționale speciale și/sau dizabilități, îmbunătățirea calității serviciilor educaționale, dezvoltarea unor resurse și servicii educaționale de sprijin specializate în vederea incluziunii, integrarea socio-culturală și prevenirea părăsirii timpurii a școlii pentru elevii din cadrul Școlii Gimnaziale Speciale nr. 14 Tulcea.\n\nProiectul este implementat de Școala Gimnazială Specială nr. 14 Tulcea în calitate de beneficiar unic. Școala Gimnazială Specială Nr. 14 Tulcea, în calitate de coordonator al implementării și beneficiar, va avea rolul principal în asigurarea informării publice cu privire la importanța proiectului prin intermediul activităților de promovare și implementare a proiectului.\n\nDurata proiectului va fi de 26 luni de la data semnării contractului de finanțare, iar valoarea totală eligibilă a proiectului prin intermediul Fondul Social European Plus (FSE+), fonduri nerambursabile în cadrul Programului Educatie si Ocupare (PEO) 2021-2027 este de 2.790.000,00 lei cu TVA, valoare totală eligibilă alocată beneficiarului Școala Gimnazială Specială Nr. 14 Tulcea.\n\nȘcoala Gimnazială Specială nr. 14 Tulcea a demarat elaborarea cererii de finanțare pentru proiectul „Copii speciali. Visuri împlinite”, în vederea finanțării, în calitate de Beneficiar. Acesta ar putea fi finanțat prin Programul Educatie și Ocupare (PEO) 2021-2027, Prioritatea 6. Prevenirea părăsirii timpurii a școlii și creșterea accesului și a participării grupurilor dezavantajate la educație, Obiectivul Specific ESO4.6. Promovarea accesului egal la educație și formare de calitate și favorabile incluziunii, precum și a absolvirii acestora, în special pentru grupurile defavorizate, începând de la educația și îngrijirea timpurie, continuând cu educația și formarea generală și profesională până la învățământul terțiar, precum și educația și învățarea în rândul adulților, inclusiv prin facilitarea mobilității în scopul învățării pentru toți și a accesibilității pentru persoanele cu dizabilități (FSE+).",
        "label": "Dobrogea"
    },
    {
        "title": "Un preot care a furat banii oamenilor, a primit cadou o biserică de la IPS Teodosie",
        "text": "🛑 De ce ar trebui să știi asta?\n\nNumirea lui Radu Cristian Herțeg ca paroh la Biserica „Sfântul Antonie cel Mare” din Constanța (zona Galeriile Soveja) a stârnit revolta enoriașilor și a readus în discuție modul total netransparent de acordare a parohiilor în Arhiepiscopia Tomisului. Spre deosebire de alte episcopii din țară, unde se organizează concursuri pentru ocuparea parohiilor, la Tomis, deciziile sunt luate exclusiv de IPS Teodosie, fără explicații sau criterii clare.\n\nCine este acest preot? Cum a ajuns să fie paroh, deși are o condamnare penală? Și de ce nu există transparență în numirea preoților?\n\nMetoda folosită de grupare:\n\nGrupul infracțional falsifica pagini de internet ale băncilor și trimitea link-uri false către victime, convingându-le să-și introducă datele de card. Cu aceste informații, gruparea realiza tranzacții frauduloase, iar Herțeg juca rolul de „săgeată”, adică persoana care retrăgea banii de la bancomat.\n\n🔎 Ce a făcut Radu Herțeg?\n\nProcurorii spun că Radu Herțeg nu s-a limitat la a retrage banii. După ce funcționarii bancari au devenit suspicioși cu privire la tranzacțiile pe care le făcea, Herțeg a trecut la un alt nivel: a racolat alte persoane, care au început să retragă bani pentru el.\n\n💸 Comisionul lui Herțeg:\n\nHerțeg păstra 25% din fiecare sumă retrasă, ceea ce i-a adus câștiguri semnificative.\n\nCum a fost prins?\n\nÎn noiembrie 2012, DIICOT l-a identificat ca fiind unul dintre membrii activi ai grupării. A fost arestat preventiv pe 27 noiembrie 2012 și eliberat pe 6 decembrie 2012, sub interdicția de a părăsi Cluj-Napoca. Avocatul său a susținut că Herțeg nu știa de proveniența banilor și că a fost „păcălit” de un prieten, dar judecătorii nu au fost convinși.\n\n🛑 Ce s-a întâmplat cu procesul penal?\n\nProcesul lui Radu Herțeg s-a încheiat în 2022, când Curtea de Apel Cluj a decis condamnarea sa la 2 ani și 11 luni de închisoare cu suspendare. Deși sentința a fost clară, avocații lui au reușit să obțină încetarea procesului pe motiv de prescripție, dar faptele rămân în dosar.\n\nCu toate astea, IPS Teodosie l-a adus la Constanța și l-a numit paroh la Biserica „Sfântul Antonie cel Mare”.\n\nParohiile din Arhiepiscopia Tomisului nu se ocupă prin concurs, așa cum se întâmplă în alte episcopii. În schimb, IPS Teodosie decide personal cine primește o parohie. Nu există anunțuri publice, nu există criterii clare și, cel mai grav, nu există transparență.\n\nAcest sistem de numire ridică semne de întrebare cu privire la posibilele interese ascunse și la lipsa de imparțialitate. În alte episcopii din țară, preoții trebuie să susțină examene și interviuri pentru a primi o parohie, dar la Constanța, totul depinde de decizia unui singur om.\n\nDupă instalarea sa ca paroh, Radu Herțeg a instalat camere de supraveghere în biserică, fapt care a stârnit nemulțumirea enoriașilor, potrivit ziarului Replica.\n\nArhiepiscopia a justificat instalarea camerelor ca „măsură de siguranță”, însă mulți enoriași au considerat că prezența acestora afectează atmosfera de liniște și intimitatea din biserică.\n\n❓ Întrebări la care Arhiepiscopia Tomisului ar trebui să răspundă\n\n1️⃣ Cum e posibil să numești o persoană cu un asemenea trecut într-o funcție de conducere?\n\n2️⃣ De ce nu există un concurs pentru ocuparea parohiilor, așa cum se face în alte episcopii?\n\n3️⃣ Care sunt criteriile folosite de IPS Teodosie pentru numirea preoților?\n\n4️⃣ Cine verifică integritatea candidaților la parohii?\n\n📢 Ce poți face dacă ești enoriaș?\n\n🔍 Cere explicații de la Arhiepiscopie: Enoriașii au dreptul să ceară explicații și să solicite claritate în deciziile de numire a preoților.\n\n📢 Fă-ți vocea auzită: Enoriașii pot trimite sesizări către Patriarhia Română, cerând introducerea unui sistem de concursuri transparente pentru ocuparea parohiilor.\n\n1️⃣ Radu Herțeg a fost condamnat penal și a făcut parte dintr-un grup infracțional care a cauzat un prejudiciu de peste 1,3 milioane de euro.\n\n2️⃣ Numirea lui ca paroh nu a fost transparentă. În timp ce în alte episcopii parohiile sunt ocupate prin concurs, la Constanța, decizia o ia doar IPS Teodosie.\n\n3️⃣ Măsurile lui Herțeg au creat tensiuni cu enoriașii, iar oamenii au cerut explicații despre camerele de supraveghere și seifurile montate în biserică.\n\n❓ Te interesează cine conduce biserica ta?\n\n🔗 Contactează Arhiepiscopia Tomisului pentru explicații! Întreabă de ce nu se organizează concursuri și cum sunt selectați preoții.\n\n💡 Vrei ca și alții să afle adevărul? Distribuie acest articol pentru ca prietenii și familia ta să fie la curent cu cine le conduce parohia!\n\nAcest articol îți oferă toate informațiile relevante despre cazul Radu Herțeg și modul în care sunt ocupate parohiile la Constanța. Dacă ți-a fost de ajutor, distribuie mai departe și fă-ți vocea auzită! 📢Foto Facebook.",
        "label": "Dobrogea"
    },
    {
        "title": "De la pro-european la pro-rus. Cum și-a schimbat direcția peste noapte coordonatorul campaniei lui Geoană",
        "text": "Să vă povestesc pățania mea recentă cu un politician de „tip nou”, dar cu metehne vechi – Ionuț Cealera coordonatorul campaniei lui Geoană – (foto – Ziua de Constanța).\n\nOmul ăsta a trecut prin câteva partide, a avut și o funcție publică oferită politic, iar la prezidențiale a fost coordonatorul campaniei lui Mircea Geoană, pe județul Constanța.\n\nToate bune și frumoase… până zilele trecute. După ce Geoană nu a intrat în turul doi, Cealera a postat pe grupul de WhatsApp al susținătorilor lui Geoană din Constanța un mesaj indirect de susținere a pro-rusului Călin Georgescu.\n\nȘi asta, în ciuda faptului că Mircea Geoană a transmis public că o susține pe candidata pro-europeană Elena Lasconi. 🇪🇺📢\n\nPentru că îmi place să întreb direct, i-am scris lui Cealera pe WhatsApp:\n\n„Să înțeleg că îl susțineți pe Călin Georgescu?”\n\nRăspunsul lui? O combinație de sarcasm și aroganță:\n\n„Vă mulțumește actuala clasă politică, aceeași de 35 de ani? La ce să-l susțin pe domnul Mircea Geoană? Din păcate dânsul numai (sic) candidează”.\n\nPăi, domnule Cealera, n-ar fi trebuit să vă puneți întrebări despre clasa politică anii trecuți, când partidele vă ofereau funcții publice? De exemplu, funcția de șef la Serviciul de Ambulanțe Constanța?\n\nCând am insistat cu întrebările, omul a tăiat scurt discuția:\n\n🔴 M-a eliminat din grup! Și apoi a șters toată discuția dintre noi.\n\nElegant, nu? Așa se rezolvă dilemele etice la Ionuț Cealera: cine întreabă prea mult, zboară din discuție.\n\nCealera nu e vreun novice în politică. A trecut pe la PNL, care l-a ajutat să obțină o funcție publică, apoi i-a părăsit.\n\n📢 În 2011, presa scria că „finul liberalului Bourceanu” vrea să fie șef la Serviciul de Ambulanță Județean Constanța. Și ghici ce? În 2022, a reușit să fie numit manager interimar al Ambulanței. Cum? Cu sprijin politic, evident. în prezent este angajat al DGAS Constanța.\n\nDar stați, că vine partea cea mai bună!\n\nChiar dacă acum vorbește despre „independență” și „moralitate”, Agenția Națională de Integritate (ANI) l-a găsit incompatibil.\n\n👉 Motivul?\n\nAr fi deținut două joburi în același timp:\n\nDupă ce și-a plimbat cariera prin partide, Cealera s-a reinventat.\n\nDin membru PNL, a devenit brusc cel care critică clasa politică și s-a transformat în„avocatul” independenților. Iar acum a trecut foarte lejer de la independentul Mircea Geoană la „independentul” Călin Georgescu.\n\n🎯 Chestia asta îmi amintește de povestea scorpionului care a înțepat broasca, deși aceasta îl ajutase să traverseze un râu:\n\n„Îmi pare rău, dar asta e natura mea”.\n\nDupă ce a încercat să joace pe două fronturi, Cealera s-a trezit fără niciunul.\n\nAlegerile din primul tur au fost anulate și pare foarte probabil ca Georgescu să nu mai poată candida. Deci, susținerea lui Cealera pentru pro-rus a fost complet inutilă…\n\n👉 Ce a câștigat din această „reorientare”?\n\nMorala pentru traseiști – Dacă tot schimbi taberele, măcar asigură-te că ai o barcă în care să sari. Dar uite că de data asta, Cealera nu a nimerit barca.\n\nCazul lui Ionuț Cealera nu e doar o simplă întâmplare din culisele politicii.\n\nE o lecție despre cum să NU faci politică. Oamenii de genul ăsta sunt motivul pentru care cetățenii nu mai au încredere în politicieni.\n\n📢 Personajele care își schimbă taberele, discursurile și principiile mai des decât își schimbă poza de profil de pe Facebook nu au ce căuta în politică.\n\nVreți schimbare? Începeți prin a scăpa de astfel de oameni. Fără ei, poate, actuala clasă politică ar avea o șansă!\n\n📌 Distribuie dacă și tu crezi că impostorii din politică trebuie să plece! 👇",
        "label": "Dobrogea"
    },
    {
        "title": "La Constanța, polul de dreapta s-a dovedit a fi o cloacă. PNL și USR, două mahalagioaice de maidan",
        "text": "Tot mai străin de problemele orașului și ale locuitorilor și tot mai singur în biroul său din primărie, Vergil Chițac nu își dă seamă că a pus pe butuci Constanța și nici că majoritatea constănțenilor și-l doresc plecat de la cârma municipiului.\n\nChițac nu are niciun plan concret. Sfătuit prost de cei doi consilieri care au mai rămas pe lângă el, amiralul ajuns dintr-o regretabilă eroare primar continuă să spulbere orice speranță de mai bine a cetățenilor.\n\nNiciunul din angajamentele luate în fața constănțenilor în timpul campaniei electorale și la începutul mandatului nu a fost respectat. Echipa de specialiști cu care s-a lăudat nu a existat niciodată. Echipa de prieteni și colaboratori cu care a intrat în primărie s-a făcut țăndări. Chițac s-a certat cu toată lumea.\n\nÎn octombrie 2020, proaspătul primar și echipa PNL, condusă de Bogdan Huțucă semnau un ”Acord politic de colaborare” cu USR Constanța,\n\nDocumentul asumat la acea vreme de cele două formațiuni are și un motto, „Înțelepciunea vieții e simplă: fă ca pe unde ai trecut tu să fie mai bine ca înainte.” Nicolae Iorga. S-au desfăcut șampanii, s-au executat îmbrățișări și s-a jurat colaborare veșnică.\n\nPromovarea unei administrații publice locale caracterizată prin viziune si coerență, transparență, deschisă, digitalizată și eficientă în procesul de rezolvare a problemelor cetățenilor și ale Municipiului Constanța, conform Programului de guvernare locală.\n\nPărțile semnatare ale Acordului se vor susţine reciproc în Consiliul Local Municipal pentru negocierea poziţiilor în comisiile de specialitate.\n\nProtocolul cuprinde 35 de pagini ticsite cu promisiuni și soluții pentru un oraș care urma să atingă apogeul dezvoltării și bunăstării. Pe hârtie, constănțenilor li se promiteau de toate: parcări supra-etajate, sisteme de monitorizare video, săli de sport, săli de teatru, centrale de cartier, spitale, școli, parcuri, spații verzi, miliarde și miliarde de euro atrase prin proiecte realizate de marii specialiști ai celor două partide.\n\n„Am încredere că, prin semnarea acestui protocol, am creat un pol de dreapta puternic, ce va aduce liniștea și unitatea necesare pentru prosperitatea Constanței“, ne spunea atunci președintele Organizației Județene a P.N.L. Constanța, Bogdan Huțucă.\n\nDe prosperitatea și liniștea orașului s-a ales praful, pentru că PNL și USR n-au dansat decât vreo lună.\n\nNu are sens să mai povestim despre exilarea viceprimarului USR, Florin Cocargeanu, și nici despre poziția incertă a partidului său în cadrul Consiliului Local Municipal Constanța. Deși își asumaseră și semnaseră protocolul de colaborare, useriștii s-au poziționat în opoziție, uitând de toate promisiunile pe care le-au făcut la braț cu Vegil Chițac și compania.\n\nEvident, a început un război și s-a lăsat cu pagube uriașe pentru constănțenii care chiar crezuseră că această coaliție de dreapta este formată din oameni de onoare.\n\nChițac și USR s-au certat ca niște mahalagioaice de cea mai joasă speță, pe banii, pe timpul și pe sănătatea noastră.\n\nPolul de dreapta s-a dovedit a fi o cloacă, iar consecințele pentru oraș sunt dezastruoase.\n\nAstăzi, în ședința de consiliu local, Vergil Chițac vrea să pună capăt definitiv relației cu USR, printr-un proiect de hotărâre prin care să-l demită pe Florin Cocargeanu din funcția de viceprimar, obținută în urma acordului cu PNL.\n\nDacă va fi sau nu înlăturat din primărie, rămâne să aflăm. Depinde de votul celor de la PSD. În mod normal, social-democrații ar trebui să nu aprobe acest proiect, pentru că protocolul e protocol.\n\nS-au ales, s-au pupat, să ducă promisiunile la îndeplinire.\n\n„Înțelepciunea vieții e simplă: fă ca pe unde ai trecut tu să fie mai bine ca înainte.” Nicolae Iorga.\n\nNu v-a ieșit domnilor. Pe unde ați trecut voi, praful s-a ales.",
        "label": "Dobrogea"
    },
    {
        "title": "Finalizarea canalizării în comuna Mircea Vodă, prioritatea primarului George Ionașcu",
        "text": "Finalizarea canalizării în comuna Mircea Vodă este una dintre prioritățile principale ale primarului George Ionașcu, în cadrul programului Anghel Saligny. Aceasta a fost menționată recent de edil, subliniind importanța acestui proiect pentru dezvoltarea localității. „Pe programul Anghel Saligny sunt mai multe proiecte în desfășurare, dar acum aș vrea să finalizăm canalizarea”, a declarat primarul.\n\nProgramul Anghel Saligny reprezintă o oportunitate majoră pentru dezvoltarea infrastructurii din comuna Mircea Vodă. În acest moment, mai multe proiecte sunt în desfășurare, dar prioritatea rămâne finalizarea rețelei de canalizare. Investiția în acest proiect nu este doar o necesitate, ci și o promisiune pentru un viitor mai bun și mai curat pentru locuitorii comunei.\n\nPe lângă canalizare, primarul George Ionașcu a subliniat și importanța unui alt proiect crucial pentru comunitate: introducerea rețelei de gaze. Acest proiect se află în faza de Studiu de Fezabilitate (SF), urmând să fie realizat tot prin programul Anghel Saligny. „Lucrăm la proiectul de gaze și suntem la nivel de Studiu de Fezabilitate, pe care ar trebui să-l facem pe Anghel Saligny”, a explicat edilul.\n\nUn aspect important al acestor proiecte este colaborarea cu comuna Saligny, pentru unificarea Studiilor de Fezabilitate. Acest demers este esențial pentru eficiența și succesul implementării proiectelor. „Mai urmează să unim SF-urile comunei Mircea Vodă și Saligny și suntem pe drumul cel bun cu documentația”, a adăugat George Ionașcu.\n\nPrin finalizarea canalizării și implementarea rețelei de gaze, comuna Mircea Vodă va face un pas important spre modernizare, asigurând astfel un trai mai bun pentru locuitorii săi. Proiectele derulate prin programul Anghel Saligny sunt esențiale pentru viitorul acestei comunități, iar sprijinul autorităților centrale și locale este vital pentru realizarea acestora.",
        "label": "Dobrogea"
    },
    {
        "title": "Se oprește apa în localitatea Eforie Nord",
        "text": "Pentru realizarea acestor operațiuni, RAJA S.A. va întrerupe furnizarea apei potabile consumatorilor din localitatea Eforie Nord, miercuri – 17 aprilie 2024, în intervalul orar 08.00 -17.00.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).",
        "label": "Dobrogea"
    },
    {
        "title": "RAJA a activat Comandamentul pentru Situații de Urgență",
        "text": "În urma atenționărilor emise de Administrația Națională de Meteorologie, care anunță Cod Galben de intensificări ale vântului pe litoral și averse semnificative, ce pot cumula până la 30 l/mp, RAJA SA a activat Comandamentul pentru Situații de Urgență la nivelul întregii societăți, pentru perioada 19 septembrie 2024, ora 20.00 – 20 septembrie 2024, ora 20.00.\n\nPe toată aria de operare, zeci de echipe de intervenție, dotate cu autospeciale de tip WOMA, vidanje, motopompe de mare putere și autoutilitare, sunt pregătite să acționeze prompt pentru soluționarea eventualelor probleme ce pot apărea în funcționarea sistemelor operate în localitățile deservite.\n\nEchipele vor asigura permanența și vor răspunde tuturor solicitărilor primite. Angajații societății depun toate eforturile pentru menținerea serviciilor de alimentare cu apă și preluare/tratare a apelor uzate la parametri optimi. Singurele situații care ar putea afecta temporar activitatea, independent de operativitatea echipelor noastre, sunt cele cauzate de lipsa energiei electrice (căderi de tensiune sau fire de înaltă tensiune smulse de vânt). În aceste condiții, solicităm abonaților să manifeste înțelegere, deoarece RAJA SA va face tot posibilul pentru reluarea serviciilor imediat ce vor fi remediate avariile apărute pe rețeaua de furnizare a energiei electrice.\n\nTotodată, consumatorii care constată deficiențe în sistemul de distribuție a apei potabile sau de canalizare pot semnala problemele la dispeceratul RAJA, la numărul de telefon 0241.924, tasta 3, pentru soluționarea acestora cât mai rapid.\n\nÎn funcție de evoluția condițiilor meteo și informațiile transmise de Administrația Națională de Meteorologie, activitatea Comandamentului pentru Situații de Urgență poate fi prelungită.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din localitatea Eforie Sud",
        "text": "La nivelul sistemului de distribuție a apei potabile din localitatea Eforie Sud se vor executa lucrări de racordare a noilor conducte de alimentare cu apă. Pentru realizarea acestor operațiuni, RAJA S.A. va întrerupe furnizarea apei potabile, joi – 14 noiembrie 2024, în intervalul orar 08.30 – 18.00.\n\nVor fi afectați de lipsa apei toți consumatorii din zona străzilor Cantacuzino, Progresului, Negru Vodă, Carmen Silva, Mihai Viteazul, Horia, Cloșca, Dezrobirii, Transilvaniei, Munteniei, Remus Opreanu si Ion Movilă.\n\nInvestiția face parte din contractul de lucrări cu finanțare europeană derulat prin Programul Operațional Infrastructură Mare (POIM), CL9 “Reabilitare rețele de distribuție, rețele de canalizare Eforie Sud, județul Constanța”, în valoare totală de peste 18 mil. lei.",
        "label": "Dobrogea"
    },
    {
        "title": "Modernizarea pe fonduri europene a Aeroportului Internațional „Delta Dunării“ a ajuns la final",
        "text": "Președintele Consiliului Județean Tulcea, Horia Teodorescu, a participat, astăzi, începând cu ora 10.30, alături de ministrul Transporturilor și Infrastructurii, Sorin Grindeanu, la conferința de închidere a proiectului privind modernizarea pe fonduri europene a Aeroportului Internațional „Delta Dunării“.\n\nAjuns la final, proiectul „Modernizare și extindere terminal pasageri; modernizarea platformei de îmbarcare și a căii de rulare Alfa (construite în 1973); construire platformă dedicată activităților de degivrare / antogivrare aeronave“ constituie un ultim pas întreprins de autoritățile județului Tulcea pentru asigurarea condițiilor necesare în vederea atragerii agenților privați care să opereze curse regulate pe Aeroportul „Delta Dunării“ Tulcea.\n\nÎn cadrul evenimentului, președintele Consiliului Județean Tulcea, Horia Teodorescu, a vorbit despre importanța tuturor acestor investiții pentru dezvoltarea județului Tulcea, respectiv pentru asigurarea conectivității lui și pe calea aerului.\n\n„Vreau să intru puțin în istorie și să-mi amintesc că din anul 2012, „vinovat“ de tot ceea ce se întâmplă în județul Tulcea este domnul Victor Ponta, din poziția de prim ministru la acea vreme. Aceasta ținând cont de sprijinul pe care ni l-a acordat nouă, județului Tulcea, pentru crearea Instrumentului Teritorial de Investiții și de acolo ramificațiile cu beneficii în investițiile care au urmat și care nu au fost puține.\n\nDe asemenea, vreau să-i mulțumesc domnului ministru Sorin Grindeanu, pentru că dânsul este „vinovat“ atât pentru pod, cât și pentru aeroport și sper să fie vinovat și pentru drumul expres care leagă podul de Tulcea, respectiv Tulcea de Constanța. Cred că ar fi ultima nestemată așezată pe coroana investițiilor din județul Tulcea și care ar completa un întreg – conectivitatea.\n\nIată că, dacă discutăm de pod, acesta s-a realizat, dacă discutăm de aeroport, s-a realizat, dacă discutăm de infrastructura portuară, s-a rezolvat, dacă discutăm de drumuri județene, și acestea s-au rezolvat. Cam toate lucrurile care priveau conectivitatea s-au rezolvat și județul nostru beneficiază de această infrastructură obligatorie, necesară și care dă o altă perspectivă județului nostru și Dobrogei“, a transmis președintele Consiliului Județean Tulcea, Horia Teodorescu.\n\nPrezent la acest moment deosebit de important pentru județul Tulcea, ministrul Transporturilor și Infrastructurii, Sorin Grindeanu a vorbit despre ordinea firească a modului de abordare a acestui de tip de investiții: prima dată sunt asigurate condițiile necesare, după aceea urmează să fie aduse curse regulate în teritoriu:\n\n„Meritul principal pentru tot ce s-a întâmplat astăzi aici îl are administrația locală. De ce? Pentru că este un aeroport care nu este în coordonarea Ministerului Transporturilor, așa cum sunt cele din București, Timișoara și Constanța, sunt în administrare locală, iar noi nu am făcut decât să venim să finanțăm aceste proiecte. Tot ce s-a întâmplat aici, licitații, au fost gestionate foarte bine la Tulcea. Rămânem la o singură problemă, aceea de a avea trafic, dar nu aveam cum să avem trafic fără a avea facilități. Eu văd, însă, în sală, marii operatori de turism, iar atâta timp cât aveți un județ care este unic în Europa (poate mă contraziceți, dar eu nu știu un alt județ în Europa așa cum este Tulcea, cu Delta Dunării), aceasta este pârghia pe care se poate lucra (cu facilități pentru turism), cea prin care se poate dezvolta inclusiv traficul pe aeroportul din Tulcea. Rămân la părerea că aceasta este modalitatea prin care se poate ajunge la un trafic mulțumitor și care să pună în valoare ceea ce e unic în Europa, Delta Dunării“, a transmis ministrul Sorin Grindeanu.",
        "label": "Dobrogea"
    },
    {
        "title": "Vice-ambasadorul Statului Israel în România, în vizită de lucru la Tulcea",
        "text": "Vicepreședintele Consiliului Județean Tulcea, Mihai Huleni, a primit marți, 6 august, vizita vice-ambasadorului Statului Israel în România, E.S. domnul Rami Tepletskiy, aflat la Tulcea pentru câteva zile.\n\nCu acest prilej, la Sala „Dobrogea a Consiliului Județean s-a desfășurat o întâlnire oficială, la care au participat Alexandru Dan Munteanu, prefectul Județului Tulcea, Mirela Furtună, președintele Comisiei pentru Afaceri Externe din cadrul Camerei Deputaților, precum și Solomon Faimblat, președintele Comunității Evreiești Tulcea.\n\nÎntâlnirea s-a derulat sub auspiciile bunelor relații de colaborare dintre România și Israel, scopul vizitei vice-ambasadorului Rami Teplitskiy în județul nostru fiind acela de a cunoaște „acest loc fenomenal al țării și al lumii” și, totodată, pentru a lua pulsul comunității evreiești și relațiilor interetnice din județul nostru în vederea dezvoltării pe viitor a unor proiecte bilaterale cu scopul de a promova schimburile socio-culturale și nu numai între cele două popoare prietene.\n\n„Am vizitat Delta Dunării, este ceva fenomenal, am călătorit în multe țări, dar ceva ca în Deltă nu am văzut nicăieri. Aveți foarte mult potențial și sper să putem dezvolta acest potențial. Cred că avem un mare potențial pentru turismul israelian în zona dumneavoastră. Estimăm că undeva între șase sute de mii și un milion de israelieni au o persoană în arborele genealogic care are origini românești. Acești oameni vor să vină să vadă de unde vin originile lor. În zona dumneavoastră există un patrimoniu evreiesc foarte important. Dar potențialul turistic cel mai mare nu este încă dezvoltat foarte bine. Israelienii călătoresc foarte mult, nu pot călători foarte mult la vecini, dar călătoresc foarte mult în Europa. Cred că dacă Tulcea și Delta Dunării vor ști să se poziționeze corect, cu ajutorul Ambasadei, al touroperatorilor din Israel, am putea să creăm condițiile pentru călătorie în această zonă și chiar se poate crea un potențial turistic foarte mare. Îl avem alături de noi pe reprezentantul comunității evreiești din Tulcea, domnul Solomon Faimblat. Chiar dacă comunitatea este foarte mică, este o cameră cu lumina aprinsă, și cred că este în beneficiul ambelor părți că aveți o comunitate care se prezintă în acest mod frumos la Tulcea”, a declarat, la începutul întrevederii, E.S. domnul Rami Teplitskiy, vice-ambasadorul Statului Israel în România.\n\n„Delta Dunării nu este singurul lucru minunat din județul nostru. Zona noastră de terasă este, de asemenea, superbă. Avem munți, avem toate formele de relief în județ, avem o istorie bogată și oameni care înnobilează acest pământ binecuvântat. Avem 16 comunități etnice care trăiesc în armonie pe acest pământ și aceasta este una dintre principalele caracteristici ale județului Tulcea și ale oamenilor care trăiesc aici. Sunt oameni buni, empatici și gazde bune. Aici, religia nu separă oamenii, ci îi apropie, sunt respectate toate comunitățile de orice fel, iar lumea trăiește în armonie. Considerăm că aici este un mediu special, în care oamenii pot să se înțeleagă, pot să dezvolte afaceri și pot să se bucure împreună. Noi suntem deschiși și ne dorim ca cei care vin și vor să lucreze cu noi, sub diverse forme, să ajungă să ne cunoască și să putem colabora eficient.\n\nJudețul Tulcea chiar este un județ cu potențial, este adevărat că mai sunt multe de făcut pentru valorificarea acestui potențial, dar cu parteneri de încredere și bine intenționați, putem să ne dezvoltăm împreună. În acest sens, cred că ar fi binevenită o întâlnire bilaterală cu producătorii din județul nostru, oameni de afaceri, în vederea studierii unor oportunități de cooperare și în plan economic“, a declarat vicepreședintele Mihai Huleni.\n\n„Statul Israel este un partener cheie de importanță strategică pentru România și rămâne partenerul global de încredere al României. Anul acesta sărbătorim 76 de ani de relații diplomatice neîntrerupte între România și Statul Israel. La nivel parlamentar, așteptăm cu nerăbdare să cooperăm în același mod excelent și profit de această ocazie pentru a ne exprima interesul pentru dezvoltarea în continuare a unei cooperări bilaterale solide și cuprinzătoare între cele două parlamente.\n\nÎn această perspectivă, sunt sigură că un dialog constructiv va fi continuat și la nivelul grupurilor de prietenie și al comisiilor de specialitate. Nivelul remarcabil al cooperării bilaterale este reflectat de dialogul regulat, cooperarea economică și colaborarea excelentă în domeniile de securitate și apărare.\n\nÎn acest sens, trebuie să continuăm să lucrăm împreună pentru a conecta antreprenori, inovatori, cercetători și mediul academic din țările noastre, pentru a exploata potențialul neexplorat al relației noastre și pentru a identifica proiecte comune”, a declarat cu acest prilej, deputatul Mirela Furtună, președintele Comsiei pentru Afaceri Externe din cadrul Camerei Deputaților.\n\nCadrul oficial a fost completat de intervenția prefectului Alexandru Dan Munteanu, care a punctat: „În numele Instituției Prefectului – Județul Tulcea, care este reprezentantul Guvernului României în teritoriu, vă urez bun venit în județul nostru și îmi exprim convingerea că relațiile noastre se vor dezvolta în continuare”.\n\nÎn ceea ce privește prezența la întâlnire a reprezentantului comunității evreiești din Tulcea, aceasta s-a dovedit a fi extrem de utilă și binevenită, Solomon Faimblat fiind exponentul local care a întregit și sumarizat tabloul comunitar al etnicilor evrei la nivelul județului nostru, dovedindu-se totodată extrem de receptiv la discuțiile legate de perspectivele colaborării bilaterale, purtate în cadrul întrevederii oficiale.",
        "label": "Dobrogea"
    },
    {
        "title": "Consiliului Județean al Elevilor Tulcea, reunit în prima ședință din acest an școlar",
        "text": "Ștefan Coman, consilierul președintelui Consiliului Județean Tulcea, a participat, vineri, 20 septembrie, la Adunarea Generală a Consiliului Județean al Elevilor Tulcea, reunit în prima ședință din anul școlar 2024-2025.\n\nEvenimentul s-a desfășurat la Sala „Mihail Kogălniceanu” a Consiliului Județean, cu acest prilej fiind prezenți și primarul municipiului Tulcea, Ștefan Ilie, precum și inspectorul școlar general al județului, Viorica Pavel, și inspectorul pentru activități extrașcolare, Mirela Popov. De asemeanea, în calitate de invitat, la reuniunea la vârf a elevilor tulceni a mai participat și Daniela Luicianu, inspector de poliție în cadrul Biroului Siguranță Școlară.\n\n„Permiteți-mi ca, în numele președintelui Consiliului Județean Tulcea, domnul Horia Teodorescu, să vă urez un călduros «Bun venit!» în instituția noastră! Este o mare bucurie pentru noi și chiar un semn bun, aș putea spune, că avem ocazia să găzduim acest eveniment important pentru elevii județului nostru.\n\nAm auzit, în mod constant, de seriozitatea de care dați dovadă, la nivelul structurii dumneavoastră, în abordarea tuturor problemelor din sistemul nostru educțional, de maturitatea și rigoarea inițiativelor pe care le întreprindeți pentru toți cei pe care îi reprezentați. De asemenea, faptul că dați dovadă de o foarte bună organizare în tot ceea ce faceți nu vă aduce decât cuvinte de laudă și apreciere din partea coordonatorilor învățământului tulcean și, bineînțeles, din partea noastră.\n\nDe aceea, vreau să profit de acest prilej să vă felicit și să vă asigur de tot respectul meu pentru toată activitatea dumneavoastră! Nu pot decât să vă urez mult succes la școală și în viață și, nu în ultimul rând, multă ambiție și determinare pentru a reuși în tot ceea ce v-ați propus!”, a transmis, cu acest prilej, Ștefan Coman, reprezentantul conducerii Consiliului Județean Tulcea.",
        "label": "Dobrogea"
    },
    {
        "title": "VIDEO: Planurile PSD pentru Turism, Energie și Antreprenoriat",
        "text": "Joi, 21 noiembrie, conducerea organizației județene a PSD a organizat o conferință de presă, în care au fost prezentate planurile partidului pentru domenii economice diverse, de la cel energetic, la turism, antreprenoriat, IMM-uri și transporturi. La finalul conferinței, suplimentar, președintele organizației (Felix Stroe) a declarat că liderul PNL Nicolae Ciucă este pe lista persoanelor care s-au opus ajustării pensiilor militare, deși aceasta ar fi fost în beneficiul foștilor camarazi de arme ai acestuia.\n\nLa conferința de presă au participat președintele organizației PSD Constanța, Felix Stroe, precum și prim-vicepreședintele (și totodată candidatul PSD pentru Camera Deputaților, poziția 1) Daniel Georgescu, alături de Andrei Novac (secretar de stat în Ministerul Afacerilor Externe și candidat la Camera Deputaților).\n\nProiectul PSD prevede 500 milioane de euro, din fonduri europene și de la bugetul de stat, în următorii 3 ani, și garanții de 1 miliard de lei anual, în cadrul unei scheme de ajutor de stat de minimis pentru investiții în modernizarea stațiunilor balneare. Se finanțează 50% din cheltuielile eligibile, până la maximum 200.000 de euro pentru un beneficiar.\n\nUn alt obiectiv este Creșterea bugetului de promovare a României ca destinație turistică: Minimum 10 milioane de euro anual, în primii 3 ani, și minimum 20 de milioane de euro, începând cu anul 4. Aceștia vor fi investiți pentru campanii de promovare pe piețele externe, stimularea operatorilor din sectorul turismului pentru creșterea numărului de turiști străini și a duratei vacanțelor acestora în România.\n\nCu ocazia conferinței, liderii PSD Constanța au prezentat proiectul partidului pentru investițiile în domeniul-cheie al energiei, acesta fiind structurat pe mai multe capitole:\n\nRetehnologizarea Unității 1 de la Cernavodă. Nuclearelectrica va aloca 1,85 miliarde de euro pentru a extinde exploatarea Unității 1 cu încă 30 de ani începând din 2029, ceea ce va genera sute de noi locuri de muncă și va asigura stabilitatea Sistemului Energetic Național.\n\nCTE Iernut și CTE Mintia vor furniza în sistem 2.180 MW, energie cu emisii reduse de dioxid de carbon și vor crea noi locuri de muncă.\n\nHidroelectrica va realiza investiții de 3 miliarde de lei în hidrocentrale, din surse proprii.\n\nTranselectrica. Program de 7 miliarde de lei, din fonduri proprii, și 2,8 miliarde de lei din fonduri europene pentru dezvoltarea infrastructurii de transport a energiei electrice.\n\nTransgaz. Program de investiții 2,5 miliarde de lei pentru dezvoltarea infrastructurii de transport a gazelor naturale.\n• Investiții în capacități noi de producție a energiei electrice și gazelor naturale\n\nProgram multianual, în perioada 2025-2028 și în perspectivă anului 2030, pentru creșterea cantității de energie electrică livrată cu peste 2 GWe și a cantității de gaze naturale livrate cu peste 125 de miliarde de metri cubi.\n\nCHP Mintia: 1.750 MWe, finanțare din fonduri proprii de 1,4 miliarde de euro.\n\nCHP Iernut: 430 MWe, finanțare din fonduri proprii de 300 milioane de euro.\n\nReactoarele 3 și 4 de la Cernavodă: 1.400 MWe, finanțare prin credite externe de 7 miliarde de euro.\n\nNeptun Deep și Caragele Deep: extragerea a peste 130 miliarde de metri cubi de gaze naturale.\n\nDezvoltarea de capacități de producție energie electrică, din surse regenerabile, prin accelerarea implementării proiectelor finanțate din fonduri europene și îndeplinirea țintei din PNRR de + 3500 MW eolian și solar, susținute de Contracte pentru Diferență până în 2030, și + 3000 MW eolian și solar, în total, instalaţi şi conectaţi la reţea în 2026, cu instalații de stocare aferente. Finalizarea Strategiei Naționale pentru Hidrogen și demararea implementării Planului de Acțiuni aferent.\n\nDezvoltarea unui program nou Casa Verde, pentru instalarea de sisteme de stocare de către prosumatorii care nu au astfel de sisteme. Vor beneficia aproximativ 140.000 de prosumatori, care vor produce 1.800 MW. Program multianual pe 4 ani, cu o finanțare anuală de circa 125 milioane de euro, din Fondul de Mediu.\n\nRomânia și Republica Moldova vor fi interconectate prin intermediul a 3 linii electrice aeriene (LEA) de 400 kV. Se va asigura astfel integrarea Republicii Moldova în ENTSO-E.\n\nOPCOM S.A. din România va fi desemnat operator al pieţei de energie electrică în Republica Moldova.\n\nÎn domeniul gazelor naturale, sunt programate lucrări pentru Gazoductul Iași-Ungheni–Chișinău. În aval de acesta, depozitul de înmagazinare gaze naturale de la Sărmășel și cel nou de la Fălticeni vor prelua gazele naturale destinate consumului din Republica Moldova, în vederea asigurării de capacităţi de stocare şi livrare suplimentare.\n\nCompensarea creșterii accizei la motorină pentru transportatorii români, și în 2025\n\nPentru menținerea competitivității transportatorilor români pe piețele externe, se este prevăzută prelungirea până la 31 decembrie 2025 a schemei de ajutor de stat pentru compensarea creșterii accizei la motorină în valoare de 0,2 lei/litru.\n\nCu ocazia aceleiași conferințe, au fost trecute în revistă și programele destinate susținerii mediului de afaceri:\n\nProgramul Tech Nation. Sprijin de 1 miliard de euro în 4 ani, în granturi de 50.000 de euro per beneficiar, pentru crearea a 5.250 de Start-Up-uri anual, 125 pe județ, anual, dezvoltarea a 21.000 de Start-Up-uri în 4 ani și crearea a 42.000 de locuri de muncă stabile.\n\nProgramul Student First Company. Schema de ajutor de stat de 200 milioane de euro în 4 ani, prin granturi de 50.000 de euro per beneficiar, pentru crearea a 4.000 de Start-Up-uri în 4 ani de către studenți și crearea a 8.000 de locuri de muncă stabile.\n\nProgramul Start-Up Diaspora Next Gen. Schemă de ajutor de stat de 200 milioane de euro în 4 ani, prin granturi de 50.000 de euro per beneficiar, pentru crearea a 4.000 de Start-Up-uri în 4 ani de către românii reveniți din diaspora și crearea a 8.000 de locuri de muncă stabile.\n\nProgramul Start-Up Revolution. Posibilitatea ca tinerii cu vârsta de peste 16 ani să poată înființa un „SRL de exercițiu”, pentru o durată determinată de până la 2 ani, cu o cifră de afaceri de maximum 20.000 de euro. După împlinirea vârstei de 18 ani a asociatului unic, a unuia dintre asociați sau administratori, „SRL de exercițiu” devine un SRL obișnuit sau se radiază.\n\nProgramul Business Online. 20 milioane de euro pentru crearea a 400 de business-uri online pentru companii românești de dimensiuni micro și medii, care caută să-și distribuie produsele către clusteri importanți de marketplace-uri sau IMM-uri care oferă servicii online de telemedicină, consultanță, sau alte tipuri de servicii.\n\nProgramul Creștem România. Stimularea producției și a accesului pe noi piețe pentru 20.000 de IMM-uri și 400 de companii mari. Schemă de ajutor de stat de 580 milioane de euro pentru granturi și 60 miliarde de lei plafon de garanții în 4 ani. Valoarea creditului poate fi de maximum 2 milioane de euro per beneficiar IMM și 10 milioane de euro pentru beneficiar companie mare, cu eligibilitate în funcție de regiunea de dezvoltare.\n\nProgramul Export România. Schemă de ajutor de 200 milioane de euro pentru susținerea a 1.000 de companii românești exportatoare și echilibrarea balanței comerciale. 50 milioane de euro anual, pentru susținerea antreprenorilor români pentru participarea la târguri și expoziții în afara țării, cu scopul internaționalizării afacerilor.\n\nProgramul Start Micro Prod. Plafon alocat în valoare de 10 miliarde de lei, pe o perioadă de 4 ani, pentru finanțarea micilor producători autohtoni, în vederea formării de clustere zonale de afaceri, a incluziunii sociale și creșterii gradului de ocupare a forței de muncă în zone rurale, în special în orașele slab industrializate. Garanție de stat de 80%. Valoarea finanțării va fi de maximum 500.000 de euro per beneficiar.\n\nProgramul Restart Sport. Încurajarea antreprenoriatului în rândul foștilor sportivi de performanță. Valoarea programului este de 20 milioane de euro, cu o componentă de granturi de 50.000 de euro per beneficiar, pentru crearea a 400 de Start-Up-uri pentru realizarea de investiții în domeniul sportului. Schema de ajutor de stat va asigura finanțarea a cel mult 90% din cheltuielile investiționale eligibile.\n\nProgramul Women in Tech. Sprijin pentru finanțarea firmelor din domeniul IT sau adiacent, cu acționari majoritari femei. Valoarea programului este de 200 milioane de euro, cu o componentă de granturi de 50.000 de euro per beneficiar pentru crearea a 4.000 de Start-Up-uri pentru realizarea de investiții în capacități noi de producție.\n\n\n\nLa finalul conferinței de presă, la sesiunea de întrebări, președintele organizației PSD Constanța dorit să puncteze – referitor la subiectul pensiilor militare – că Nicolae Ciucă a avizat negativ proiectul PSD pentru ajustarea și reglementarea pensiilor militare și că nu a luat măsuri pentru transpunerea unui proiect în acest sens nici în perioada în care a fost ministru, respectiv prim-ministru.",
        "label": "Dobrogea"
    },
    {
        "title": "Comunicat - Liberalii din localitatea Lumina au trecut la PMP",
        "text": "Astăzi, 04.04.2016, susținători ai președintelui Traian Băsescu din cadrul Organizației PNL Lumina au trecut în bloc la Mișcarea Populară.\n\nGheorghe Beșliu, copreședinte PNL și membru al Biroului Județean PNL, a precizat că principalele motive, pe lângă faptul că sunt susținători ai președintelui Traian Băsescu, sunt următoarele:\n\n1. Nu sunt de acord cu interesele economice ale PNL Lumina, care se întrepătrund cu politica primarului PSD din localitate;\n\n2. Președintele PNL, Gheorghe Dragomir, duce o politică “a pumnului în gură” și nu a acceptat ca Organizația PNL Lumina să își exprime un punct de vedere în organizația de partid;\n\n3. Totodată, președintele Gheorghe Dragomir nu susține competența în teritoriu, ci aranjamente ale finilor partidului.\n\n4. Desemnarea candidatului la Primăria Lumina s-a făcut prin aranjamente și nu printr-un sondaj, așa cum s-a promis.\n\n“Salut venirea noilor colegi de la Lumina și consider că prin alăturarea lor, echipa PMP se întărește. Localitatea Lumina este importantă pentru noi și îi asigurăm de întreaga noastră colaborare și de întregul nostru sprijin în viitoarele alegeri locale. Mă voi implica personal pe teren, și nu din birou, așa cum alții o fac. Precizez că prin alăturarea unui număr însemnat de membri către Organizația Partidului Mișcarea Populară, PNL Lumina va avea probleme de organizare și mobilizare”, a declarat Claudiu Palaz.",
        "label": "Dobrogea"
    },
    {
        "title": "Ziua Dobrogei, marcată la Monumentul Independenței din municipiul Tulcea",
        "text": "Ștefan Coman, consilierul președintelui Consiliului Județean Tulcea, a participat, astăzi, la ceremonialul militar și religios organizat pentru a marca Ziua Dobrogei.\n\nÎn urmă cu nouă ani, această zi de importanță istorică deosebită pentru noi a fost recunoscută și la nivel național. Legea privind instituirea Zilei Dobrogei a fost adoptată la 19 noiembrie 2013 de Senat, la data de 9 septembrie 2015 a fost votată de plenul Camerei Deputaţilor, în calitate de for decizional, iar la data de 6 octombrie 2015 a fost publicată în Monitorul Oficial.\n\nA fost o recunoaștere publică a semnificației deosebite a zilei care a adus Dobrogea României, un gest de integrare corectă a importanței zilei de 14 noiembrie pentru istoria devenirii României Mari\n\n„Este ziua noastră, a dobrogenilor de pretutindeni, ziua în care Dobrogea noastră a revenit acasă, după un război care ne-a oferit și independența mult așteptată a statului român. Data de 14 noiembrie 1878 reprezintă un element esențial în cronologia devenii statului românesc modern.\n\nNe amintim, cu respect, de Proclamaţia către dobrogeni, citită de Carol I, prin care încuraja toleranţa şi prietenia dintre etnii: „Soldaţi! Azi veţi pune piciorul pe acest pământ care devine din nou românesc! În această nouă Românie veţi găsi o populaţiune care în cea mai mare parte este deja românească. Însă veţi găsi şi locuitori de alt neam şi credinţe. (…) Fiţi în mijlocul noilor voştri concetăţeni anteluptători ai legalităţii şi ai civilizaţiei Europei”.\n\nFiecare zi de 14 noiembrie constituie, pentru noi, un bun prilej de omagiu și cinstire a memoriei și a sacrificiului înaintașilor noștri. Ei sunt cei datorită cărora astăzi dobrogenii îmbracă haine de sărbătoare. Lor, acestor curajoși luptători pentru țară, le datorăm ziua în care şi noi, tulcenii, am revenit, administrativ, în România noastră, acolo unde, sufleteşte, am fost dintotdeauna“, a transmis, în cadrul evenimentului, Ștefan Coman.",
        "label": "Dobrogea"
    },
    {
        "title": "OMD Mamaia Constanța: Stațiunea Mamaia – un nou premiu de excelență, o victorie strălucitoare la final de 2024!",
        "text": "Organizația de Management al Destinației (OMD) Mamaia-Constanța a obținut un nou succes răsunător, fiind distinsă cu Premiul de Excelență pentru promovarea destinației turistice Mamaia-Constanța în cadrul prestigioasei Gale Capital, desfășurată luni, 16 decembrie, în București. Deși anul încă nu s-a încheiat oficial, această recunoaștere marchează o realizare de vârf care încununează eforturile remarcabile din 2024.\n\nEvenimentul a celebrat inițiativele și proiectele care au avut impact asupra societății și a reunit lideri din mai multe domenii, precum turism, educație, sport sau economie.\n\nTrofeul a fost acordat președintelui OMD Mamaia-Constanța, George Măndilă, care a mulțumit reprezentanților revistei pentru recunoaștere și a subliniat importanța colaborării între autoritățile locale, sectorul privat și comunitate în promovarea destinației Mamaia-Constanța.\n\n„Acest premiu este o confirmare a eforturilor noastre susținute de a pune Mamaia-Constanța în topul destinațiilor turistice europene. Suntem sortiți să fim victorioși! Investim continuu în dezvoltare, modernizare și diversificarea ofertei pentru turiști. Această recunoaștere ne motivează să mergem mai departe cu aceeași pasiune, pentru a oferi experiențe memorabile în 2024 și nu numai. Mulțumim echipei, partenerilor și celor care cred în potențialul extraordinar al litoralului românesc.”\n\nPremiul obținut reflectă succesul unor campanii inovatoare, al evenimentelor cultural-sportive de amploare și al parteneriatelor internaționale ce au adus Mamaia-Constanța în atenția turiștilor din întreaga lume. Focalizarea pe turism sustenabil, protecția mediului și valorificarea patrimoniului local continuă să fie pilonii principali ai dezvoltării stațiunii.",
        "label": "Dobrogea"
    },
    {
        "title": "Primăria Negru Vodă va semna un contract de achiziție publică pentru programul Masă Sănătoasă în școli",
        "text": "Primăria Negru Vodă va semna pe 4 septembrie un contract de achiziție publică pentru servicii de catering destinate elevilor și preșcolarilor din Liceul Teoretic Negru Vodă, în cadrul Programului Național „Masă sănătoasă”. Acest proiect, finanțat prin bugetul de stat, vizează furnizarea zilnică de sandvișuri și fructe pentru elevi, contribuind astfel la asigurarea unei alimentații echilibrate și sănătoase.\n\nImplementarea Programului Național „Masă sănătoasă” la Negru Vodă este un pas important pentru asigurarea unei nutriții adecvate în rândul elevilor. Contractul de achiziție publică, cu o valoare estimată de 818.720,00 lei, fără TVA, va acoperi necesarul de alimente pentru întreaga durată a anului școlar 2024. Finanțarea este asigurată prin bugetul de stat, conform Hotărârii de Guvern nr. 177/28.02.2024, care repartizează fondurile necesare la nivel național pentru acest program.\n\nCriteriul de atribuire: cel mai bun raport calitate-preț\n\nÎn procesul de selecție a furnizorului, mai multe oferte au fost depuse, însă unele au fost respinse ca fiind inacceptabile. După evaluarea ofertelor admisibile, contractul a fost atribuit firmei DALUCOMIN SRL. Decizia s-a bazat pe criteriul „cel mai bun raport calitate-preț”, luând în considerare atât propunerea tehnică, cât și cea financiară. Algoritmul de calcul utilizat pentru evaluarea ofertelor a fost stabilit clar în documentația de atribuire.\n\nSemnarea acestui contract reprezintă un angajament ferm al Primăriei Negru Vodă pentru a sprijini sănătatea și bunăstarea elevilor din comunitate. Primarul Petre Urziceanu a subliniat importanța acestui program, afirmând că asigurarea unei alimentații sănătoase în școli este esențială pentru dezvoltarea armonioasă a copiilor. Prin implementarea acestui proiect, elevii din Negru Vodă vor beneficia de mese zilnice sănătoase, contribuind la o performanță școlară mai bună și la formarea unor obiceiuri alimentare sănătoase.\n\nAstfel, Programul Național „Masă sănătoasă” devine un model de bună practică în sprijinirea sănătății elevilor, iar Primăria Negru Vodă demonstrează un angajament solid pentru viitorul tinerei generații.",
        "label": "Dobrogea"
    },
    {
        "title": "SPIT - Contribuabilii cu datorii la bugetul local pot depune notificări în vederea anulării obligațiilor bugetare accesorii",
        "text": "Persoanele fizice și juridice care intenționează să beneficieze de anularea obligațiilor bugetare accesorii conform prevederilor H.C.L. nr. 424 / 2019 privind instituirea unor facilităţi fiscale la nivelul municipiului Constanța, pot depune o notificare în acest sens la ghișeele SPIT, online sau prin orice altă modalitate prevăzută de lege.\n\nDupă depunerea notificării, pentru a beneficia de anularea accesoriilor, contribuabilii trebuie să achite până la data de 15 decembrie 2019, inclusiv, debitele restante la 31 decembrie 2018, respectiv debitele cu termene de plată cuprinse între 01 ianuarie 2019 și 15 decembrie 2019, inclusiv.",
        "label": "Dobrogea"
    },
    {
        "title": "În Spitalul Județean de Urgență Constanța se moare cu zile. Medicii sunt ocupați cu afaceri private",
        "text": "”Cel mai bun doctor din Constanța este trenul spre București”. Zicala asta a rămas valabilă, chiar dacă la conducerea Spitalului Clinic Județean de Urgență Constanța sau la cea a Consiliului Județean s-au schimbat șefi și partide.\n\nPare că nimic nu poate salva cea mai mare și mai importantă unitate medicală din județul nostru.\n\nProblemele sunt multe și de tot felul, nu doar de ordin financiar, cum tindem toți să credem.\n\nOamenii fac banii, nu invers. Iar în Spitalul Județean oamenii chiar fac bani. Frumoși.\n\nPlecând de la situația medicilor rezidenți puși să muncească până la epuizare, pe care am prezentat-o săptămâna trecută, voi încerca să explic cum funcționează sistemul medical într-unul din cele mai importante spitale din România.\n\nÎnainte de toate, trebuie să știți că pentru Constanța, la rezidențiat, sesiunea 19.11.2017, s-a scos la concurs un singur post de medic, la Spitalul Orășenesc Măcin, din județul Tulcea.\n\nCe înseamnă asta pentru un absolvent de Medicină? Simplu. Își face bagajul și pleacă în străinătate pentru că aici nu are unde să se angajeze.\n\nÎn ciuda acestei evidențe, dacă se întamplă să ajungi la urgența Spitalului Județean Constanța vei fi preluat și îngrijit de un rezident care, deși face tot ce poate, nu are experiența și capacitatea unui doctor anagajat al spitalului, cu contract de muncă pe perioadă nedeterminată.\n\nEi bine, acești medici salariați ai unității medicale, plătiți din bani publici, puși acolo să salveze vieți, au afaceri proprii foarte profitabile și nu au timp, fizic, să-și îndeplinească atribuțiile din fișa postului de la spitalul de stat.\n\nNu vom da nume acum, dar există clinici private, chiar în buza Spitalului Județean, afaceri în care s-au investit milioane de euro și care aparțin medicilor angajați, pe salarii de nimic, cum spun chiar ei, la stat.\n\nLa clinica lui, un astfel de medic câștigă zeci de mii de euro pe lună (nu este o exagerare) și, cu toate astea, continuă să țină postul ocupat la Spitalul Județean, unde primește un salariu mizer.\n\nUn doctor are, de cele mai multe ori, trei joburi: la cabinetul lui privat, la alte unități medicale particulare cu care colaborează pentru un ban în plus și la Spitalul Județean Constanța.\n\nDacă de la 08 la 16 e la clinica lui, de la 17 la 19 la alte clinici, la spital vine când poate.\n\nȘi când ajunge, rar, se culcă în birou. Unii nu vin deloc pentru că își fac gărzile prin telefon. Adică, dacă rezidentul și asistenta nu se descurcă cu vreun caz mai grav, îl sună pe medicul de gardă, care e acasă, și cer indicații.\n\nDacă moare omul, asta e, soarta nu i-a fost prielnică. Și mor oameni pe capete în Spitalul Județean Constanța, dar la autopsie se declară că oricum era terminat și cam asta a fost. Că doar, ”corb la corb nu-și scoate ochii”.\n\nSă vedem, totuși, de ce acești medici, de renume ai orașului nostru, nu vor să renunțe la postul de la stat și să facă loc celor tineri care îngroașă rândurile șomerilor după ce termină facultatea.\n\nLucrurile stau cam așa: un pacient care vine la clinica privată a doctorului Dumitru, (nume fictiv) are nevoie de o intervenție ceva mai complexă care nu se poate face decât într-un spital. Omul mai necesită și un RMN sau un CT care, iarăși, doar la spital se pot face.\n\nDupă consultația plătită la cabinetul particular, domnul doctor își aduce pacientul în Spitalul Județean, îl internează, îi face toate investgațiile rapid și pe banii statului. Operația se plătește separat, în plic. Dar asta nu contează pentru bolnavul care a fost salvat de la moarte de abilul medic Dumitru.\n\nÎntre timp, pacienții care vin cu salvarea la urgență așteaptă cu lunile un RMN sau o intervenție chirurgicală. Nu toți. Unii au noroc, ca la ruleta rusească.\n\nAlții mor până la urmă, netratați, dar nici asta nu are vreo relevanță pentru doctori.\n\nToți suntem trecători pe lumea asta.\n\nÎntre timp, faima medicului crește nejustificat, pacienții vin buluc la clinica privată, sunt operați și tratați frumos în marele Spital Județean unde, pentru cei mulți care plătesc CAS, nu există nici paturi, nici medicamente gratuite și nici medic de gardă.\n\nNu o să vorbim acum despre resuscitările făcute de ochii lumii, despre comportamentul execrabil al personalului medical sau despre micile atenții, inerente.\n\nNiște camere de luat vederi, montate în zonele cheie ale Spitalului Clinic Județean de Urgență Constanța ar scoate la iveală multe nemernicii și ar salva multe vieți dar nu există bani pentru așa ceva. Banii au alte destinații.\n\nTrist este că tinerii care își doresc să facă o carieră în medicină, mulți dintre ei dedicați și bine pregătiți, stau pe tușă sau pleacă din țară, pentru că pe unii chiar nu îi mai satură Dumnezeu.\n\nÎn atenția ITM! Gărzile de la Spitalul Județean de Urgențe Constanța, calvarul medicilor rezidenți",
        "label": "Dobrogea"
    },
    {
        "title": "Atenție, mai multe zone din municipiul Constanța rămân fără apă!",
        "text": "Miercuri – 05 februarie 2025, echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă, din municipiul Constanța”.\n\nCa urmare, se va sista furnizarea apei potabile, în intervalul orar 09.30 – 15.30, în următoarele zone:\n• Căminul Militar, Inspectoratul Județean de Urgență, Armonia Hospital, Clinica Regina Maria, Universitatea Maritimă Constanța, Parchetul de pe lângă Tribunalul Constanța și Administrația Bazinală Apele Române Dobrogea Litoral.\n\nTotodată, în același interval orar, se va înregistra apă cu presiune scăzută sau lipsa totală a acesteia la etajele superioare ale imobilelor, în următoarele zone:\n• Peninsulară, Palatului Administrativ Constanța și Parchetul de pe lângă Curtea de Apel Constanța;\n\n”Ne cerem scuze pentru disconfortul creat abonaților, pe care îi asigurăm că echipele de intervenție vor face tot posibilul pentru finalizarea intervențiilor și reluarea furnizării apei potabile în timp operativ.\n\nTotodată, rugăm utilizatorii din zona menționată să își asigure rezerva minimă de apă pentru consum și uz casnic în perioada în care va fi sistată alimentarea cu apă.\n\nAmintim consumatorilor că investițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.”, transmite RAJA.",
        "label": "Dobrogea"
    },
    {
        "title": "Se oprește apa în stațiunea Saturn",
        "text": "În vederea executării lucrărilor de racordare la sistemul centralizat a noilor conducte de alimentare cu apă din Stațiunea Saturn (municipiul Mangalia), se va întrerupe furnizarea apei potabile timp de 12 ore, începând de joi seara, 23 mai 2024 – ora 22.00, până vineri dimineața, 24 mai 2024 – ora 10.00.\n\nVor fi afectați de lipsa apei toți consumatorii din stațiunea Saturn.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "Plan de acțiune pentru sezonul rece în comuna Carcaliu",
        "text": "Primăria comunei Carcaliu, județul Tulcea, condusă de primarul Gheorghe Panfil, a anunțat recent un proiect important pentru pregătirea comunității în fața provocărilor iernii 2024-2025. Acest plan de acțiune pentru sezonul rece este esențial pentru gestionarea eficientă a situațiilor de urgență și menținerea drumurilor în condiții optime.\n\nPlanul de acțiune pentru sezonul rece 2024-2025 include o serie de măsuri specifice. Conform primarului Gheorghe Panfil, aceste măsuri respectă prevederile Ordonanței de Urgență a Guvernului nr. 21/2004 privind Sistemul Național de Management al Situațiilor de Urgență, și ale Ordonanței nr. 43/1997 referitoare la regimul drumurilor. Primarul a subliniat necesitatea unei colaborări strânse între autoritățile locale și Serviciul Voluntar de Situații de Urgență pentru a asigura siguranța locuitorilor pe durata iernii.\n\nConcret, planul prevede deszăpezirea promptă a drumurilor, monitorizarea condițiilor meteo și luarea de măsuri preventive pentru a preveni izolarea anumitor zone. Acest proiect a fost aprobat în cadrul Consiliului Local și va fi implementat de primar și echipa sa.\n\nPe lângă planul de acțiune pentru sezonul rece, Gheorghe Panfil a propus și un proiect de hotărâre privind aprobarea organigramei și a statului de funcții pentru anul 2024. Această măsură este menită să eficientizeze activitatea administrației publice din Carcaliu, asigurând o mai bună organizare a personalului.\n\nOrganigrama și statul de funcții au fost incluse într-o anexă detaliată, parte integrantă din proiectul de hotărâre. Secretarul general al comunei va comunica această hotărâre tuturor instituțiilor și persoanelor interesate, asigurând transparența și claritatea în ceea ce privește structura administrativă a comunei.\n\nPrin aceste inițiative, primarul Gheorghe Panfil demonstrează preocuparea pentru dezvoltarea infrastructurii și siguranța comunității din Carcaliu, pregătind localitatea pentru sezonul rece și pentru o mai bună organizare administrativă în 2024.",
        "label": "Dobrogea"
    },
    {
        "title": "Sărbătoare câmpenească în Comuna Frecăței, de Sfânta Maria Mică",
        "text": "Primăria și Consiliul Local Frecăței invită localnicii, tulcenii, dobrogenii și turiștii să participe la o sărbătoare câmpenească în Comuna Frecăței, de Sfânta Maria Mică. Evenimentul debutează în jurul orei 13.00, în ziua de 8 septembrie 2024, în satul Cataloi, Comuna Frecăței. Participanții sunt așteptați pe Strada Școlii, lângă biserica al cărei hram este sărbătorit în 8 septembrie – „Sfânta Maria Mică”.\n\nOrganizatorii evenimentului promit o zi plină de distracție, cu tradiții locale, mâncăruri delicioase, muzică și voie bună. Printre invitații evenimentului sunt artiștii Ștefania Narenji, Trupa Nemuritorii, Daniela Condurache, Trupa Ciușcă, alături de ansambluri de dans din județul Tulcea.\n\nSpectatorii vor fi încântați de spectacolul dansurilor și costumelor populare, prin participarea ansamblului folcloric „Meleaguri Dobrogene” din Frecăței, a ansamblului „Altona” din Cerna, a ansamblului „Ghiocel de la Luncavița”, „Katiușa” din Mahmudia, „Nuferii Deltei” din Nufăru, „Sfitilina” din Vișina (Jurilovca) și „Mugurașii Cumpenei” din Cumpăna (Jud. Constanța).\n\nPrin această sărbătoare câmpenească în Comuna Frecăței, de Sfânta Maria Mică, organizatorii speră să atragă un public cât mai mare, care să descopere frumusețea și autenticitatea zonei și Comunei Frecăței, să se bucure de ospitalitatea locuitorilor și să aprecieze o experiență autentică, în spiritul tradițiilor locale.",
        "label": "Dobrogea"
    },
    {
        "title": "Primăria Constanța – Marcaje care avertizează despre pericolul utilizării telefonului în timpul traversării",
        "text": "Tot mai mulți utilizatori de telefoane inteligente și gadget-uri uită că o secundă de neatenție le poate pune viața în pericol. Dependența de tehnologie devine periculoasă atunci când devenim participanți la traficul rutier.\n\nPentru a atrage atenția tinerilor care folosesc dispozitive mobile și căști când traversează pe zebră, Primăria Municipiului Constanța a implementat un proiect inedit.\n\nLa trecerea de pietoni de pe strada Traian, în zona Liceului Teoretic „Traian” au fost desenate marcaje pe trotuar, prin care participanții la trafic sunt avertizați că nu au voie să treacă strada dacă au telefonul sau căștile la urechi.\n\nMăsura vizează creșterea siguranței pietonilor aflați în traversarea străzii iar în funcție de rezultate, astfel de mesaje preventive vor fi realizate și la alte treceri de pietoni din oraș.",
        "label": "Dobrogea"
    },
    {
        "title": "La Tulcea s-au marcat împlinirea a 25 de ani de la înființarea Asociației Directorilor Economici și Contabililor din Județele din România",
        "text": "Președintele Consiliului Județean Tulcea, Horia Teodorescu, vicepreședintele Mihai Huleni și administratorul public au participat, astăzi, începând cu ora 9.30, la deschiderea Adunării Generale a Asociației Directorilor Economici și Contabililor din Județele din România, eveniment care este organizat în contextul împlinirii a 25 de ani de la înființarea acestei structuri asociative.\n\nÎn deschiderea evenimentului, care a avut loc la sala Mihail Kogălniceanu, președintele Asociației, Nicoleta Anton (directorul economic al Consiliului Județean Tulcea) a vorbit despre momentele de început ale acestei structuri asociative cu scop profesional, dar și despre principalele repere care definesc activitatea într-un domeniu deosebit de important în prezentul context economic.\n\n„Am avut onoarea de a colabora și cu cea care a pus bazele acestei asociații, doamna Sirma Caraman. Bănuiesc că știți cu toții că Nicoleta Anton a fost un discipol al doamnei Caraman, de la care a învățat (și a învățat bine) tot ce trebuie să știe despre domeniul în care activează. Este un om de calitate excepțională, care ne-a fost alături în toate proiectele menite să contribuie la dezvoltarea acestui județ. Cred că orice președinte se bucură că are alături un aparat de specialitate bun. Fără dumneavoastră, specialiștilor din instituții, lucrurile în administrația publică ar fi mult mai complicate. Dumneavoastră sunteți, practic, cei care administrează, sub o formă sau alta, această țară“, a transmis președintele Consiliului Județean Tulcea, Horia Teodorescu.\n\nLa rândul său, vicepreședintele Mihai Huleni a adus în discuție importanța colaborării în administrația publică.\n\n„Cea mai importantă resursă a noastră este omul: avem oameni de calitate, avem profesioniști de excepție și ne mândrim cu ei peste tot în lume. Și pentru că vorbeam despre doamna Caraman și doamna Anton, care s-au dezvoltat împreună: este precum în povestea cu maestrul cu ucenicul , se spune că valoarea unui maestru este dată de reușitele ucenicului “, a adăugat și vicepreședintele Huleni.",
        "label": "Dobrogea"
    },
    {
        "title": "Furtul patrimoniului din expoziția olandeză sau cât de mult iubește statul român patrimoniul său cultural doar atunci când se produce o tragedie!",
        "text": "”Sindicatul „Ovidius” al Lucrătorilor din Muzee Constanța își manifestă regretul față de evenimentul zguduitor care a avut loc în Muzeul Drents din Assen, Olanda, de unde au fost furate piese arheologice de o mare valoare culturală, care aparțineau patrimoniului statului român.\n\nSuntem alături de colegii noștri, organizatori ai expoziției, care trec acum prin momente grele, cauzate atât de pierderea imensă, cât și de presiunile de tot felul la care sunt supuși. Suntem alături și de toți cei care simt durerea dispariției acestor obiecte, căci împărtășim aceleași sentimente.\n\nNe manifestăm însă indignarea față de reacțiile acuzatoare ale unor decidenți la nivel înalt, care ignoră toate realitățile din muzeele din țară, dar arată cu degetul Muzeul Drents, o instituție modernizată, aflată la ani lumină distanță de ce se poate găsi în țara noastră. În timp ce pentru a jefui multe muzee din România este suficient să imobilizezi paznicul de la intrare, pentru a intra în sala expoziției olandeze, hoții s-au folosit de o explozie atât de puternică încât au fost avariate clădirile din jur. Suntem siguri că autoritățile olandeze, cât și cele române, vor face tot posibilul ca bunurile să fie recuperate. Avem încredere în profesionalismul lor! Suntem recunoscători că în urma jafului, de o violență văzută mai des în filme decât în realitate, nu au existat și pierderi de vieți omenești.\n\nEvenimentul a produs o adevărată mișcare prin instituțiile înalte ale statului, toată lumea lucrând împreună ca să rezolve situația. Ne dorim ca aceeași energie și urgență să fie manifestate și pentru rezolvarea problemelor cu care angajații din muzee se confruntă: depozite în stare deplorabilă, condiții de muncă periculoase sănătății angajaților, personal insuficient și lipsa investițiilor în pregătirea celui existent, salarii derizorii, neplata orelor suplimentare și multe altele, aflate de mai bine de un an pe mesele miniștrilor.\n\nÎncurajăm, așadar, ca atunci când se varsă lacrimi și se depun flori pentru pierderea acestor obiecte valoroase, să se mai verse o lacrimă și să se mai depună o floare și pentru muzeul în care aceste obiecte se vor întoarce, clădire care stă să cadă la primul cutremur și în care angajații se feresc de inundații, tavane și decoruri arhitectonice care cad, spori de mucegai și alte microorganisme cu care conviețuiesc în schimbul unui salariu dureros de mic.”",
        "label": "Dobrogea"
    },
    {
        "title": "FOTO - Aeroportul Internațional „Delta Dunării“ a fost extins. Lucrările de modernizare s-au încheiat",
        "text": "Președintele Consiliului Județean Tulcea, Horia Teodorescu, a participat, astăzi, începând cu ora 10.30, alături de ministrul Transporturilor și Infrastructurii, Sorin Grindeanu, la conferința de închidere a proiectului privind modernizarea aeroportului tulcean.\n\nAjuns la final, proiectul „Modernizare și extindere terminal pasageri; modernizarea platformei de îmbarcare și a căii de rulare Alfa (construite în 1973); construire platformă dedicată activităților de degivrare / antogivrare aeronave“ constituie un ultim pas întreprins de autoritățile județului Tulcea pentru asigurarea condițiilor necesare în vederea atragerii agenților privați care să opereze curse regulate pe Aeroportul „Delta Dunării“ Tulcea.\n\nÎn cadrul evenimentului, președintele Consiliului Județean Tulcea, Horia Teodorescu, a vorbit despre importanța tuturor acestor investiții pentru dezvoltarea județului Tulcea, respectiv pentru asigurarea conectivității lui și pe calea aerului.\n\n„Vreau să intru puțin în istorie și să-mi amintesc că din anul 2012, „vinovat“ de tot ceea ce se întâmplă în județul Tulcea este domnul Victor Ponta, din poziția de prim ministru la acea vreme. Aceasta ținând cont de sprijinul pe care ni l-a acordat nouă, județului Tulcea, pentru crearea Instrumentului Teritorial de Investiții și de acolo ramificațiile cu beneficii în investițiile care au urmat și care nu au fost puține. De asemenea, vreau să-i mulțumesc domnului ministru Sorin Grindeanu, pentru că dânsul este „vinovat“ atât pentru pod, cât și pentru aeroport și sper să fie vinovat și pentru drumul expres care leagă podul de Tulcea, respectiv Tulcea de Constanța. Cred că ar fi ultima nestemată așezată pe coroana investițiilor din județul Tulcea și care ar completa un întreg – conectivitatea. Iată că, dacă discutăm de pod, acesta s-a realizat, dacă discutăm de aeroport, s-a realizat, dacă discutăm de infrastructura portuară, s-a rezolvat, dacă discutăm de drumuri județene, și acestea s-au rezolvat. Cam toate lucrurile care priveau conectivitatea s-au rezolvat și județul nostru beneficiază de această infrastructură obligatorie, necesară și care dă o altă perspectivă județului nostru și Dobrogei“, a transmis președintele Consiliului Județean Tulcea, Horia Teodorescu.\n\nPrezent la acest moment deosebit de important pentru județul Tulcea, ministrul Transporturilor și Infrastructurii, Sorin Grindeanu a vorbit despre ordinea firească a modului de abordare a acestui de tip de investiții: prima dată sunt asigurate condițiile necesare, după aceea urmează să fie aduse curse regulate în teritoriu:\n\n„Meritul principal pentru tot ce s-a întâmplat astăzi aici îl are administrația locală. De ce? Pentru că este un aeroport care nu este în coordonarea Ministerului Transporturilor, așa cum sunt cele din București, Timișoara și Constanța, sunt în administrare locală, iar noi nu am făcut decât să venim să finanțăm aceste proiecte. Tot ce s-a întâmplat aici, licitații, au fost gestionate foarte bine la Tulcea. Rămânem la o singură problemă, aceea de a avea trafic, dar nu aveam cum să avem trafic fără a avea facilități. Eu văd, însă, în sală, marii operatori de turism, iar atâta timp cât aveți un județ care este unic în Europa (poate mă contraziceți, dar eu nu știu un alt județ în Europa așa cum este Tulcea, cu Delta Dunării), aceasta este pârghia pe care se poate lucra (cu facilități pentru turism), cea prin care se poate dezvolta inclusiv traficul pe aeroportul din Tulcea. Rămân la părerea că aceasta este modalitatea prin care se poate ajunge la un trafic mulțumitor și care să pună în valoare ceea ce e unic în Europa, Delta Dunării“, a transmis ministrul Sorin Grindeanu.\n\nÎncepând cu ora 10:00, toți tulcenii și vizitatorii din întreaga regiune sunt așteptați să viziteze noile facilități ale aeroportului în cadrul evenimentului „Ziua Porților Deschise”.\n\nInvitații vor avea ocazia să viziteze noul terminal și să se bucure de o expoziție de tehnică militară, la care își vor da concursul principalele instituții militarizate din județul Tulcea, fiind pregătită și o prezentare de mașini restaurate cu valoare istorică. Punctul culminant al evenimentului va fi un spectaculos show aviatic unde va evolua Aeroclubul României, prin Șoimii României – Hawks Of Romania, de la ora 16:00.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "În vederea executării lucrărilor de modernizare și sectorizare la nivelul rețelei de distribuție a apei potabile din municipiul Constanța – zona Centrală, RAJA S.A. va sista furnizarea apei din această seară – 18 noiembrie 2024, ora 22.00, până marți – 19 noiembrie 2024, ora 20.00.\n\nVor fi afectați de lipsa apei consumatorii din următoarele zone:\n• strada Poporului – tronsonul cuprins între bd. Tomis şi str. Mihai Viteazu, cu străzile adiacente (Talazului, Panait Holban, Salcâmilor, Eremia Grigorescu);\n• bd. Tomis cuprins între bulevardele Alexandru Lăpuşneanu şi Mamaia, dar și consumatorii de pe strada Mircea cel Bătrân arondaţi punctului termic 104;\n• consumatorii arondați punctului termic 120 de pe bd. Tomis (segmentul delimitat de intersecțiile cu străzile Adamclisi şi Soveja).\n\nÎn același timp, se va furniza apă cu presiune scăzută în zonele:\n\nÎn anumite intervale orare, în funcție de topografia rețelei și de consum, cu preponderență la etajele superioare ale imobilelor, se poate înregistra lipsa apei la robinete și în aceste sectoare.\n\nAvând în vedere lungimea conductelor, diametrul mare al rețelelor și implicit numărul de consumatori deserviți, reluarea furnizării apei potabile se va realiza progresiv, în fiecare zonă afectată.",
        "label": "Dobrogea"
    },
    {
        "title": "Se oprește apa în zonele KM 4 și Far din Constanța",
        "text": "Miercuri – 17 aprilie 2024, se oprește apa în zonele KM 4 și Far din Constanța, unde echipele RAJA vor executa lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețele de distribuție apă” pe străzile Șos. Mangaliei, Ederei, Victor Babeș, Nehoiului și bd. 1 Mai Vechi din municipiul Constanța.\n\nAstfel, în intervalul orar 08.00 – 20.00, se va sista furnizarea apei pe bd. 1 Mai Vechi – zonele KM 4 și Far, cu străzile adiacente și punctele termice aferente.",
        "label": "Dobrogea"
    },
    {
        "title": "Investiții importante vor fi făcute în Delta Dunării prin PNNR. Cine vor fi beneficiarii acestora!",
        "text": "Președintele Consiliului Județean Tulcea, Horia Teodorescu, a participat, astăzi, începând cu ora 10.00, la o întâlnire de lucru a autorităților locale din arealul deltaic cu oficiali ai Ministerului Mediului, Apelor și Pădurilor pentru a discuta aplicat despre o serie de proiecte de investiții ce vor fi făcute în Delta Dunării, cu fonduri alocate prin programul Național de Redresare și Reziliență (PNRR).\n\nMai exact, este vorba despre investiții pentru facilitarea accesului turiștilor (reconfigurarea infrastructurii de acces în deltă), dar și despre decolmatări necesare pentru protecția diversității biologice specifice acestei zone a țării.\n\n„Pentru unele componente ale proiectelor prezentate astăzi, aici, unitățile administrativ teritoriale de pe raza județului Tulcea (în special din zona Deltei) vor deveni beneficiarele unor investiții deosebit de importante pentru comunitatea locală. Știu că există multe discuții pe tema propusă, a investițiilor în Delta Dunării, că se impune să facem mai multe pentru această zonă a țării. Din punctul meu de vedere, Delta Dunării are nevoie de o sursă de finanțare continuă: ar trebui să aibă o alocare multianuală din bugetul național pentru funcționare coerentă a rezervației (ca destinație turistică și nu numai)“, a transmis, în deschiderea ședinței, președintele Consiliului Județean Tulcea, Horia Teodorescu.\n\nDin partea Ministerul Mediului, Apelor și Pădurilor, la întâlnire au participat Dan Ștefan Chiru, secretar de stat, Alexandru Avram, secretar general, Cristian Mărișteanu, director general.",
        "label": "Dobrogea"
    },
    {
        "title": "OMD Mamaia Constanța a desemnat câștigătorii competiției „Cea mai frumoasă vitrină de Crăciun din Constanța”",
        "text": "Organizația de Management al Destinației Mamaia Constanța a încheiat cu succes competiția „Cea mai frumoasă vitrină de Crăciun din Constanța”, care a adus magia sărbătorilor de iarnă în oraș prin creativitatea și efortul antreprenorilor locali.\n\nÎn cadrul acestei inițiative, vitrinele înscrise au fost evaluate de un juriu specializat pe baza originalității, esteticii și capacității de a transmite spiritul sărbătorilor. Clasamentul final a fost următorul:\n\n„Competiția ‘Cea mai frumoasă vitrină de Crăciun din Constanța’ este un exemplu de cum spiritul comunității și creativitatea pot transforma orașul nostru într-un loc mai frumos, mai luminos și mai primitor. Ne bucurăm să vedem cât de mult s-au implicat antreprenorii locali în această inițiativă. Prin astfel de proiecte, nu doar că am adus sărbătorile mai aproape de sufletele oamenilor, dar consolidăm și imaginea Constanței ca destinație atractivă pe tot parcursul anului. Anul acesta, competiția a reunit un număr impresionant de 21 de afaceri locale înscrise, iar pentru anii viitori ne propunem să transformăm acest eveniment într-o tradiție anuală, extinzând participarea nu doar la antreprenori, ci și la persoanele fizice, care să decoreze locuințe, case și blocuri, contribuind la o atmosferă de sărbătoare și mai spectaculoasă în Constanța.”, a declarat George Măndilă, președintele OMD Mamaia Constanța\n\nCompetiția a fost gândită ca o modalitate de a sprijini mediul de afaceri local și de a stimula creativitatea, implicarea și colaborarea. Fiecare vitrină înscrisă a adus o contribuție unică la decorarea orașului, oferind locuitorilor și vizitatorilor un motiv în plus să se bucure de plimbări prin Constanța în perioada sărbătorilor.\n\nOMD Mamaia își reafirmă angajamentul de a sprijini inițiativele locale care aduc valoare comunității și promovează Stațiunea Mamaia și Orașul Constanța ca destinație turistică de top.",
        "label": "Dobrogea"
    },
    {
        "title": "Informare RAJA despre progresul lucrărilor de reabilitare a magistralelor de apă pe strada Baba Novac din Constanța",
        "text": "Reamintim că în această perioadă pe străzile Baba Novac și Bogdan Vasile din municipiul Constanța se execută lucrări de reabilitare a magistralelor de apă, parte dintr-un proiect major derulat în cadrul Programului Operațional Infrastructură Mare (POIM). Acest proiect are ca scop modernizarea și extinderea infrastructurii de apă și apă uzată în municipiul Constanța, contribuind astfel la îmbunătățirea calității vieții locuitorilor.\n\nPână în prezent, echipele de intervenție au montat aproximativ 50 de metri liniari din ambele conducte de aducțiune planificate, cu diametre de 800 mm și 560 mm. Pe strada Bogdan Vasile, au fost instalate atât conducta de 800 mm din fontă, cât și cea de 560 mm din polietilenă. Pe strada Baba Novac, a fost montată până acum conducta de 800 mm din fontă, pe un tronson de 20 metri, urmând ca lucrările să continue conform planului. De asemenea, a fost finalizată construcția unui cămin de vane necesar pentru sectorizarea aducțiunii.\n\nLucrările se desfășoară conform graficului stabilit, iar pentru a asigura respectarea termenului preconizat, constructorul a organizat lucrul în trei schimburi, acționând non-stop. Activitățile care generează zgomot sunt realizate doar pe timp de zi, iar noaptea sunt efectuate operațiuni de degajare a pământului excavat, pozare a conductelor și alte lucrări care produc cât mai puțin zgomot.\n\nPe lângă montarea celor două conducte de aducțiune, având în vedere traficul deja blocat, s-a luat decizia reabilitării și conductei principale de distribuție cu diametrul de 250 mm, care are o vechime de peste 40 de ani. Aceste intervenții sunt esențiale pentru asigurarea unui serviciu de alimentare cu apă fiabil și de calitate, reducând riscul apariției avariilor și asigurând continuitatea furnizării apei potabile.\n\nReprezentanții RAJA SA monitorizează îndeaproape desfășurarea lucrărilor pentru a se asigura că termenele stabilite sunt respectate, cu excepția situațiilor în care pot apărea evenimente neprevăzute. Ne reafirmăm angajamentul de a minimiza neplăcerile create pentru populația din zonă și de a finaliza aceste lucrări esențiale într-un timp cât mai scurt.",
        "label": "Dobrogea"
    },
    {
        "title": "Primăria comunei Topalu – Anunț concurs pentru funcția de consilier debutant",
        "text": "Primăria comunei Topalu, județul Constanța, organizează un concurs de recrutare. Scopul acestuia este ocuparea unei funcții publice de execuție vacante. Postul vizat este de Consilier, clasa I, grad debutant, în cadrul Compartimentului Agricol și Cadastru. Anunțul este publicat în conformitate cu prevederile legale, respectiv OUG nr. 115/2023 și OUG nr. 121/2023.\n\nPentru a ocupa această funcție, candidații trebuie să îndeplinească anumite condiții. Principalul criteriu este absolvirea studiilor universitare de licență cu diplomă sau echivalentă. Experiența anterioară în specialitatea studiilor nu este necesară, postul fiind destinat debutanților. De asemenea, nu sunt cerute perfecționări sau specializări suplimentare, iar avizul sau autorizațiile speciale prevăzute de lege nu sunt necesare.\n\nConcursul va avea loc pe data de 30 ianuarie 2025, la sediul Primăriei Topalu, începând cu ora 11:25. Proba scrisă va evalua cunoștințele teoretice și practice ale candidaților.\n\nDosarele de înscriere pot fi depuse în perioada 6 decembrie 2024 – 30 decembrie 2024. După această dată, în termen de maximum cinci zile lucrătoare, va avea loc verificarea eligibilității candidaților. Cei care nu îndeplinesc cerințele vor fi informați, având posibilitatea de a depune contestații în termen de o zi lucrătoare de la afișarea rezultatului.\n\nSoluționarea contestațiilor se va face în termen de o zi lucrătoare de la expirarea termenului de depunere. Candidații trebuie să respecte toate cerințele impuse de legislație pentru a putea participa la concurs.\n\nProgramul de lucru pentru această funcție este de 8 ore pe zi, 40 de ore pe săptămână. Responsabilitatea pentru corectitudinea și legalitatea informațiilor publicate în anunț revine în totalitate autorității organizatoare, respectiv Primăriei Topalu.\n\nPentru mai multe informații, candidații pot consulta site-ul Agenției Naționale a Funcționarilor Publici, unde este publicat anunțul oficial.",
        "label": "Dobrogea"
    },
    {
        "title": "Tulcea și-a lansat brandul turistic VIDEO",
        "text": "Tulcea și-a lansat brandul turistic, în cadrul evenimentului de deschidere a Festivalului Scrumbii de Florii. Reprezentanții Organizației de Management al Destinației (OMD) Turistice Municipiul Tulcea au organizat o conferință de presă în cadrul căreia a fost prezentat noul brand turistic al orașului și identitatea vizuală asociată acestuia – „Tu și Tulcea”. La conferința desfășurată la Cherhanaua Satului Pescăresc din Tulcea au participat Ștefan ILIE, primarul municipiului Tulcea, Nicolae BIBU, administratorul public al orașului, Alexandru FILIP, managerul destinației turistice Municipiul Tulcea și Mugur PĂTRAȘCU, specialist în comunicare și creatorul noului brand turistic.\n\nRealizarea acestui brand reprezintă primul pas în adoptarea unei abordări profesioniste de promovare și dezvoltare a turismului din municipiul Tulcea, obiectiv asumat de nou înființata Organizație de Management al Destinației Turistice Municipiul Tulcea. Reușita vine în urma unui efort susținut de câteva luni la care au participat activ și membrii OMD-ului, adică reprezentanții mediului privat din HoReCa. În etapele de început ale demersului au fost implicați și tulcenii prin intermediul unui chestionar public privind percepția asupra potențialului turistic al municipiului, cercetare care a strâns aproximativ 1000 de respondenți.\n\nPrimul eveniment în cadrul căreia va fi promovat noul brand turistic al municipului este festivalul „Scrumbii de Florii”, eveniment ce se desfășoară în perioada 26 – 28 aprilie în Satul Pescăresc. În planurile OMD Municipiul Tulcea pentru promovarea și dezvoltarea turismului se mai numără în viitorul apropiat realizarea hărții și a broșurii turistice a orașului, lansarea aplicației de mobil și crearea unui spot oficial de promovare.\n\nPrezent la conferința de presă, Ștefan ILIE, primarul municipiului Tulcea și totodată președintele Consiliului Director al OMD Municipiul Tulcea, a declarat: „Un oraș nu poate crește fără viziune și o parte a viziunii noastre este că municipiul Tulcea trebuie să devină un oraș turistic veritabil, nu doar eternul debarcader către Delta Dunării. Un oraș turistic trebuie să aibă o propunere unică, coerentă, o viziune și un brand care să atragă oamenii și să aibă o singură voce. Iar «Tu și Tulcea» creează instantaneu o relație care plasează turistul în cadrul orașului. Îți conferă imediat o familiaritate, ca și cum oamenii care ne vizitează devin locuitori ai orașului nostru, devin tulceni. Tulcea crește, Tulcea își redescoperă esențele, spiritul, Tulcea se schimbă profund. Iar noul brand turistic e un nou pas pe care îl facem pe acest drum”.\n\nCu privire la lansarea de astăzi și la planurile de viitor, managerul OMD Municipiul Tulcea, Alexandru FILIP, a declarat: „Totul a fost posibil printr-un efort comun și susținut, început în toamna anului trecut. Prima întâlnire cu mediul de afaceri din HoReCa a fost pe 26 octombrie 2023. Apoi, la sfârșit de decembrie reușeam într-un timp record să obținem avizul legal de înființare al OMD-ului de la minister, iar la nici patru luni de atunci lansăm public brandul turistic. Le mulțumesc cu această ocazie tuturor celor implicați în această reușită și sper din tot sufletul ca brandul să le placă și tulcenilor și să fie adoptat de toți cei care cred în turismul tulcean. Lucrăm la realizarea hărții și a broșurii turistice a orașului, la aplicația de mobil și la crearea unui spot oficial de promovare, eforturi care să continue drumul pe care am intrat astăzi odată cu lansarea brandului turistic”.\n\nTulcean la origine, în prezent specialist în comunicare în cadrul agenției de comunicare și branding SCREEN NATIVE, recunoscut la nivel național, Mugur Pătrașcu este cel care a realizat noul brand turistic al municipiului Tulcea. În cadrul conferinței de presă, acesta a explicat ce stă în spatele „Tu și Tulcea”: „Noul brandul turistic al orașului spune tuturor că Tulcea iese din amorțeală, că Tulcea vrea să facă lucrurile altfel, că s-a trezit. Niște oameni, niște operatori de servicii turistice, o administrație, catalizează energiile acestui oraș și vor să stabilească aici o propunere coerentă pentru cei care vizitează Tulcea. «Tu și Tulcea» este o apropiere de ceva esențial din tine. Ești într-o relație cu Tulcea pentru că ești parte din ce este Tulcea. Este o regăsire personală. E ceva ce descoperi dupa ce petreci puțin timp aici. «Tu și Tulcea» este promisiunea unei relații, după o experiență. «Tu și Tulcea» plasează turistul într-o relație de familiaritate cu orașul. Orice vizită aici transferă turistului din esențele locale, îl face să se regăsească în valorile locale, îi oferă de fapt experiența de locuitor, ceea ce, în termeni de turism, reprezinta experiența supremă”.",
        "label": "Dobrogea"
    },
    {
        "title": "UPDATE ORA 12.00 - Lucrare programată de RAJA în localitatea Cumpăna și în mai multe zone din municipiul Constanța, 18-19 decembrie 2024",
        "text": "În cursul nopții trecute, echipele RAJA au depus eforturi susținute în toate punctele de lucru deschise pentru realizarea lucrării programate în perioada 18 – 19 decembrie 2024. Lucrările de cuplare a conductei de 500 mm și înlocuirea unui segment de 50 de metri din conducta principală, intervenții ce au avut un grad ridicat de complexitate, s-au finalizat cu succes. În prezent au fost demarate manevrele de vane pentru umplerea instalației și intrarea în presiune a rețelei.\n\nAvând în vedere lungimea, diametrul instalației și debitul de apă, furnizarea apei va fi reluată progresiv, în fiecare zonă afectată, pe măsură ce sistemul va intra în presiune. Reluarea va depinde de topografia rețelei, iar la capetele de coloană și etajele superioare pot apărea abateri de la acest program. Estimăm că sistemul va necesita aproximativ 3 ore pentru a atinge presiunea optimă necesară furnizării apei la parametrii corespunzători.\n\nDupă reluarea furnizării, apa poate prezenta modificări temporare ale calității, cum ar fi turbiditatea și schimbări de culoare. Recomandăm abonaților să evite consumul de apă potabilă și să o utilizeze doar în scopuri casnice până la limpezire.",
        "label": "Dobrogea"
    },
    {
        "title": "Cum sunt păzite muzeele din județul Constanța",
        "text": "Conducerea Consiliului Județean Constanța anunță că muzeele aflate în subordinea instituției beneficiază în acest moment de pază sporită.\n\n”Toate secțiile și Muzeul de Artă au pază fizică și monitorizare video. În momentul acesta nu avem lucrări trimise peste graniță.\n\nLa MINAC avem pază umană specializată permanentă la cele două sedii principale, la Mormântul pictat, la Histria, Capidava, Adamclisi și la Muzeul Hârșova, pe timpul nopții.\n\nExistă sistem de supraveghere CCTV la sediul principal din Piața Ovidiu și la Mormântul Pictat și este în curs de implementare la celelalte muzee.\n\nLa sediul principal, unde se află expoziția și sunt și depozitele, avem și detectoare de mișcare (antiefracție) și detectoare de geamuri sparte (pentru Tezaur).\n\nDe asemenea, toate expozițiile sunt supravegheate zilnic de personalul MINAC specializat, respectiv supraveghetoare muzeale și gestionări custode.”, a transmis Florin Mitroi, președintele CJC.",
        "label": "Dobrogea"
    },
    {
        "title": "Agigea, în top 3 UAT-uri pentru educație în Dobrogea",
        "text": "Agigea, în top 3 UAT-uri pentru educație în Dobrogea, a fost concluzia reprezentanților Băncii Mondiale. Aceștia s-au întâlnit cu autoritățile locale, pentru a discuta despre demararea proiectului “Învățământ în Sistem Integrat” la Școala Gimnazială “Ion Borcea”. Această inițiativă este rezultatul semnării unui contract de finanțare nerambursabilă în cadrul Programului Național de Reducere a Abandonului Școlar.\n\nPrimarul comunei Agigea, Cristian Cîrjaliu, a declarat că este mândru că Agigea are o infrastructură de educație de top.\n\nClasarea în top 3 este cu atât mai meritorie cu cât au fost luate în discuție 135 de unități școlare vizitate de reprezentanții Băncii Mondiale. Acest succes se datorează investițiilor semnificative în educație, care au transformat sistemul de învățământ local.\n• Școala Nouă: O instituție unică în Dobrogea, dotată cu facilități moderne și resurse educaționale de ultimă generație.\n• Grădinițe moderne: Agigea dispune de trei grădinițe moderne, oferind copiilor un mediu propice dezvoltării armonioase.\n• Creșa “Albă ca Zăpada”: O opțiune de calitate pentru părinții care lucrează, asigurând îngrijire și educație pentru cei mici.\n• Centrul de Zi: Un loc unde elevii ce provin din familii aflate în dificultate primesc sprijin educațional, consiliere psiho-socială și servesc două mese calde pe zi\n\nDe asemenea, programele educaționale susținute constant de administrația publică includ transport școlar, uniforme, ghiozdane și rechizite. Aceste eforturi au demonstrat că dacă ai determinare, străduință și profesionalism, orice este posibil în domeniul educației. UAT Agigea continuă să fie un exemplu de succes pentru alte comunități locale.",
        "label": "Dobrogea"
    },
    {
        "title": "Comunicat A.C.I.A. - Domnule primar, suspendați-vă!",
        "text": "Primarul Radu Mazăre a declarat, ieri, într-un puseu de sinceritate, că nu își mai exercită niciun fel de atribuții de serviciu.\n\nMai mult, a fost sincer și a spus că vrea mai mult timp liber pentru el, deși timpul pe care îl dedică locuitorilor Constanței, fie cei care l-au votat, fie cei care nu, nu este deloc însemnat.\n\n”Nu mai semnez niciun document, nu mai particip la nicio licitaţie, nu mai iniţiez niciun proiect de hotărâre de Consiliul Local, că stau încontinuu cu avocaţii. Mai vreau şi eu puţin timp liber”, a spus ieri candid Radu Mazăre.\n\nAsociația Constanța Ia Atitudine (ACIA) îi cere lui Radu Mazăre să se suspende din funcție, în condițiile în care nu mai face nimic în primărie, și să renunțe la salariul pe care îl încasează. În orice stat civilizat un primar care ar fi făcut o astfel de afirmație și-ar fi dat demisia în secunda următoare.\n\n”Constanța merită un primar care să muncească pentru ea. Locuitorii orașului au nevoie de un primar, nu de un actor de mâna a doua pe timp de vară, nu de Ștefan cel mare, nu de un edil care se victimizează atunci când instituțiile statului își fac datoria. În loc să vorbească despe problemele orașului, Radu Mazăre își plâge de milă. Îi cerem public acestuia să se suspende din funcție și să renunțe la salariul pe care îl încasează degeaba, după cum el însuși recunoaște, practic”, a declarat Andrei Popescu, președintele ACIA.\n\nReprezentanții ACIA îi mai reamintesc primarului faptul că în curând vine iarna și că locuitorii orașului vor fi nevoiți să plătească a treia cea mai scumpă gigacalorie din România. Îi reamintesc faptul că spațiile verzi sunt distruse în continuare și în oraș se construiește fără discernământ, încălcând orice principii de bun simț. Îi mai spun că tinerii nu au locuri de muncă, iar dacă au, salariile sunt de mizerie.\n\n”Acestea sunt problemele care nu ar trebui să îl lase pe Radu Mazăre să doarmă noapte. Din păcate, pentru că nu le poate rezolva, primarul a ales să se victimizeze și să ne facă să credem că este ținta justiției. O fumigenă pe care constănțenii nu o mai cred. Nu este altceva decât o manevră prin care își ascunde incompetența”, a conchis Andrei Popescu, președintele ACIA.",
        "label": "Dobrogea"
    },
    {
        "title": "Cadastrul comunei Cobadin, făcut ferfeniță de o firmă din Buzău",
        "text": "Începând din vara anului trecut, am primit semnale despre problemele cu cadastrul comunei Cobadin. Problemele și semnalele persistând, am decis să mergem la Cobadin să aflăm sursa acestora. La primăria Cobadin am fost întâmpinat de 5-6 cetățeni care stăteau înghesuiți pe holul îngust de la parterul blocului în care se află biroul de urbanism. Cu toții așteptau pentru același lucru – să intre la urbanist să îi ajute să facă cerere de rectificare a cadastrului – și când m-au văzut s-au temut că am venit cu aceeași problemă și vreau să intru peste rând.\n\nÎn urmă cu câțiva ani, guvernul a anunțat cu mare fast proiectul de cadastrare generală a teritoriului național, finanțat din fonduri europene (circa 350 de milioane de euro). Pe hârtie, erau un demers minunat, pentru că mulți cetățeni nu își permiteau sau nu erau interesați să aibă cadastrul proprietăților, iar asta genera o serie de probleme – lor și autorităților.\n\nPentru Cobadin, contractul de cadastrare a fost semnat de Agenția Națională de Cadastru (ANCPI) în 2021. Reprezentantul firmei câștigătoare a venit în comună o singură dată, apoi nu a mai fost văzut, nici el, nici vreun alt lucrător al companiei. Unii cetățeni ne-au menționat că măsurătorile ar fi fost făcute din dronă (sau după fotografii din satelit). De partea sa, primarul Cristian Telehoi ne-a declarat că rugămintea sa și a celorlalți cetățeni a fost să se facă cadastrarea proprietăților care nu aveau deja acte – reprezentantul firmei dând asigurări că se va lucra în completare, doar pentru proprietățile care nu aveau cadastru.\n\nLa momentul când au venit hârtiile de la Oficiul județean de cadastru (OCPI Constanța), sute de cetățeni și-au pus mâinile în cap: Majoritatea s-au trezit că marea cadastrare i-a lăsat cu proprietăți micșorate sau mărite în acte și cu imobile trecute aiurea în cadastru. Și mai rău – au fost prelucrate inclusiv proprietățile care aveau cadastru – noile măsurători consemnând date greșite, clădiri inexistente și imaginare etc.\n\nPentru cetățenii care aveau deja cadastru, realizat pe banii proprii, supărarea este dublă: Noile măsurători – fiind cele mai recente – au devenit oficiale, iar pentru rectificarea greșelilor trebuie depusă cerere la OCPI. Unii dintre ei ne-au spus că firma le-ar fi comunicat că, din cauza numărului mare de cereri și a personalului mic, poate dura ani de zile până la soluționare – deci cei care au nevoie de o rezolvare mai rapidă (de exemplu, pentru a vinde o proprietate) trebuie să scoată alți bani din buzunar, să aducă un cadastrist la fața locului, care să „repare” erorile…\n\nIndiferent de natura boacănelor rezultate din mega-cadastrarea făcută de această firmă, inconveniențele sunt majore: Cei care s-au trezit cu proprietățile micșorate ar obține mai puțini bani la vânzare. Cei cu ele mărite din pix trebuie să plătească impozite mai mari. Cel mai rău este pentru cei care s-au trezit cu solariile din curte trecute ca construcții permanente – sau invers, cu casa sau dependința construită și anterior cadastrată și intabulată pe bani buni – dar acum dispărută din cadastru…\n\nPentru a ne lămuri dacă e ceva la Cobadin care dă cadastrul peste cap, ne-am interesat și la alte comune cadastrate de aceeași firmă. Din primele telefoane pe care le-am dat – la Amzacea și la Castelu – ni s-a conformat că și acolo erau aceleași probleme: Măsurători greșite, imobile inventate, zeci de cereri de rectificare. Iar acesta e doar vârful aisbergului – fiind mediu rural, vă dați seama câți cetățeni prea săraci sau prea bătrâni nu și-au dat seama de erori, sau nu știu cum și unde să pună cerere de rectificare…\n\nFirma din Buzău cu reputația unui loc de muncă pentru ibovnice, unde angajații își arată părțile intime\n\nDeși este din Buzău, firma Team Topografic SRL a prins, în mod magic, contracte în special în județul Constanța, și unul-două la Brăila. Amzacea, Castelu, Cobadin, Deleni, Ostrov, Peștera sunt doar câteva din comunele pentru care ANCPI a semnat contract cu această firmă, la o verificare în viteză noi putând evalua o sumă de minim 8 milioane de lei pe care ANCPI o plătește, din fonduri europene, pentru cadastrarea comunelor constănțene, la Team Topografic.\n\nCăutând pe internet referințe despre această firmă, am rămas cu gura căscată: Pe un site de referințe despre locurile de muncă, Team Topografic este descrisă de foști angajați ca având un mediu de lucru toxic, fiecare „team” (echipă de lucru) având ca ocupație principală bârfa – obligatorie se pare pentru fiecare nou angajat care nu vrea el însuși să devină subiect de, sau victima bârfei. Ca parte bună, cei care comentează pe acest site apreciază că se muncește puțin: „4-5 ore din programul de 8 ore” (n.n. – probabil că restul e pentru bârfă…), deci salariul este bun prin comparație cu timpul muncit efectiv.\n\nUnul din cei ce comentează (din ce este scris se pare că e vorba de o fostă angajată) care a lucrat la Constanța, se declară revoltat și de alte aspecte: „Vocabular vulgar în tot biroul, înjurături, se arată părți intime și se iau ca drept glume, se umblă fiecare cum vrea îmbrăcat, cu decolteu, fuste mini. Toate se deschid cu viața personală, și spun ca salariul pe care îl iau, îl țin la buzunar pentru că soțul/logodnicul plătește tot în casă.”\n\nCăutând pe internet actualii angajați, am reușit să identificăm o domnișoară care se prezintă ca „team leader” – șefa unei echipe din Constanța, care, potrivit propriilor declarații, se ocupă cu „coordonarea unei echipe de realizare a lucrărilor și documentațiilor privind cadastru general și sistematic” – adică exact lucrarea făcută praf la Cobadin, Amzacea, Castelu etc.\n\nConform propriului CV, domnișoara în cauză, înainte de a fi „team leader” la cadastrare, a lucrat ca animatoare la un loc de joacă din Cumpăna și ca manichiuristă. Între aceste două activități de înaltă calificare și jobul de team leader la Team Topografic, ea a lucrat 8 luni ca secretară la o firmă de imobiliare – unde, tot potrivit propriilor afirmații, a avut ca cele mai importante atribuții „preluarea apelurilor telefonice și inițierea apelurilor telefonice”.\n\nCu așa atmosferă de lucru și așa lideri de echipă, nici nu e de mirare că la Castelu, Cobadin și Amzacea cadastrele au ieșit așa cum au ieșit…",
        "label": "Dobrogea"
    },
    {
        "title": "Liberalii constănțeni, aceste garoafe care înfloresc doar înainte de alegerile locale",
        "text": "Din 2020, când au câștigat alegerile la Constanța, liberalii au închis ușa partidului pentru alegătorul de rând și nu au mai dorit să dialogheze cu nimeni. Nu conferințe de presă, nu ieșiri pe teren, nimic nimic. Ce sens mai avea!? S-au așezat pe scaunele lor înalte și generatoare de beneficii și nu i-a mai interesat ce se întâmplă cu poporul. Aproape trei ani au stat liniștiți și și-au făcut mendrele.\n\nHuțucă. Bourceanu, Crușoveanu, etc, sunt parlamentari constănțeni. Nu știe nimeni ce au făcut ei pentru oraș de când s-au dus la București. Ani întregi de tăcere.\n\n2023, însă, este an preelectoral. Vin alegerile, iar liberalii mai vor o tură, că tare le-a plăcut. Brusc au început să prindă glas.\n\nAu și organizat o primă conferință de presă în care ne-au anunțat că la Constanța se construiesc spitale fără număr, că se lucrează la proiecte, că suntem într-un trend ascendent, că datorită lor în oraș se întâmplă minuni, că ne-a lovit bogăția și huzurul. Nu pe noi, alegătorii de rând, ci pe ei, dar asta au uitat să specifice.\n\nL-am văzut și pe primarul Chițac umblând prin Constanța, pentru prima dată, fără să se rătăcească. Și-a umplut pagina de Facebook cu desene și promisiuni, ne spune constant cât de norocoși suntem că l-am ales pe el, omul care va ridica orașul pe culmile cele mai înalte ale civilizației. În următorul mandat, normal, că în primul doar s-a odihnit.\n\nDe Ziua Femeii, domnul Chițac și-a călcat pe mândrie și a acceptat să transmită un mesaj video doamnelor cu drept de vot. Nu l-am mai văzut așa înflăcărat de la incendiul de la Spitalul Clinic de Boli Infecțioase, când ne-a zis că vom avea un spital modular nou nouț, în doar câteva săptămâni. Au trecut ani de atunci și modularul n-a mai apărut.\n\nOrganizația Femeilor Liberale s-a trezit și ea din letargie și ne invită la Gala Femeilor Liberale. Se felicită și se premiază între ele, dar e nevoie și de presă, ca să imortalizeze și să promoveze momentul. Anul trecut nu ne-au invitat și nici acum doi ani. Acum e altceva, vin alegerile și au nevoie de imagine.\n\nPoate e normal așa, nu știu cum funcționează calculele și strategia lor. Pentru mine însă, genul ăsta de manipulare de proastă calitate este jignitoare. Aproape trei ani ne-ați ignorat pe toți. N-ați avut nevoie nici de presă, nici de cetățenii care își rup picioarele și mașinile prin craterele din oraș și nici de doamnele cărora le urați fericire de 8 martie.\n\nDacă voi credeți că puteți repara acum toate mizeriile pe care ni le-ați făcut în ultimii ani, de când sunteți la putere, s-ar putea să vă înșelați.\n\nOm fi noi toleranți, dar proști nu suntem.",
        "label": "Dobrogea"
    },
    {
        "title": "Ziua Națională a României la Muzeul de Artă Constanța",
        "text": "Ziua Națională a României la Muzeul de Artă Constanța. Duminică, 1 decembrie 2024, de Ziua Națională a României, intrarea la Muzeul de Artă Constanţa și la secțiile sale – Muzeul „Ion Jalea” din Constanța și Muzeul „Dinu și Sevasta Vintilă” din Topalu, va fi gratuită. Publicul iubitor de artă va putea admira expoziția permanentă a muzeului, dar și expozițiile de artă contemporană deschise în prezent în muzeu.\n\nZiua Națională a României va fi sărbătorită la Muzeul de Artă Constanţa și printr-un atelier de weekend, organizat cu un grup țintă format din copii cu vârste cuprinse între 4 și 13 ani. Sub genericul „Ce înseamnă România pentru mine?”, atelierul de creație artistică, coordonat de conservator Smaranda Tulea, va pune în discuție semnificaţiile şi istoria acestei zile importante pentru toți românii. Având ca punct de plecare culorile drapelului României, participanții la atelier vor realiza creații originale. Activitatea va contribui la dezvoltarea gustului pentru frumos și a spiritului de apartenență națională.",
        "label": "Dobrogea"
    },
    {
        "title": "Centrele Școlare pentru Educație Incluzivă (CSEI), dotate cu echipamente IT standard și digitale",
        "text": "Centrele Școlare pentru Educație Incluzivă (CSEI) și Centrul Județean de Resurse și Asistență Educațională (CJRAE) Constanța, dotate cu echipamente în valoare de aproximativ 90.000 de euro.\n\nÎn cadrul unui proiect ambițios de modernizare a infrastructurii educaționale din județul Constanța, CSEI Albatros, CSEI Delfinul, CSEI Maria Montessori și CJRAE Constanța au beneficiat recent de o dotare cu echipamente IT standard și digitale. Acest demers vine în sprijinul îmbunătățirii procesului educațional și al adaptării la cerințele educației moderne.\n\nContractul de achiziție publică pentru furnizarea echipamentelor IT aferente Lotului 1, în valoare de 443.779,55 lei fără TVA, a fost semnat pe 12 noiembrie 2024 cu ELSACO SOLUTION S.R.L, în cadrul unui proiect mai amplu, finanțat prin Planul Național de Redresare și Reziliență (PNRR).\n\nEchipamentele au fost livrate, instalate și puse în funcțiune conform termenelor prevăzute, iar personalul a fost instruit pentru a le utiliza în mod eficient.\n\nProiectul, cu o valoare totală de 3.482.241,79 lei cu TVA, are ca scop creșterea calității actului educațional și facilitarea accesului la tehnologii moderne de învățare.",
        "label": "Dobrogea"
    },
    {
        "title": "Don Quijote de la Constanța se luptă cu mafia imobiliară",
        "text": "Domnul #avețiîncredere mai aruncă o fumigenă pe Facebook, anunțând o primă victorie împotriva mafiei imobiliare care a mutilat orașul.\n\nVasăzică, un investitor s-a apucat să ridice un bloc în baza unei autorizații de construcție care a expirat. Vigilenți, polițiștii locali au tăbărât cu amenzi, timp în care omul a turnat fundația. Fundație care va rămâne acolo pentru totdeauna. Răul a fost făcut. Investitorul, agasat de atâtea amenzi, s-a dus în instanță, iar judecătorii au constatat și ei că autorizația era expirată, motiv pentru care s-a dispus sistarea lucrărilor.\n\nE normal, e ilegal, nici nu se putea altfel.\n\nPrimarul ne prezintă această situație ca pe o mare realizare a sa, personală, ca pe un pas important în lupta cu mafia imobiliară. Alo, domnul, vedeți că v-a căzut ceva! Cred că e respectul, altfel nu-mi explic cum îndrăzniți să ne insultați inteligența în asemenea hal. Știm că suntem cam nătângi, dovadă stau voturile noastre, dar să veniți cu asemenea tâmpenii în fața constănțenilor este chiar revoltător.\n\nNu aveți niciun merit în toată povestea asta. Nu ați oprit nimic, doar s-a amânat o vreme construcția acelui bloc. Investitorul este proprietarul terenului respectiv și va construi pe el pentru că este dreptul lui să facă asta. Poate o să-l șicanați o vreme cu emiterea autorizației sau poate nu o să-l șicanați deloc, că oamenii se mai înțeleg între ei, știți ce zic, dar de construit tot va construi. Nu ne mai luați de proști, că nu suntem.\n\nȘi dacă tot vă prezentați ca un dușman activ al imobiliarilor de carton, dați o fugă până în Mamaia și vedeți cum apar șantiere peste noapte la tot pasul. Cu ăștia nu vă luați în piept, nu-i așa?\n\nCe puteți voi să faceți este un Plan Urbanistic General care să traseze o arhitectură clară a orașului, astfel încât să nu ne mai trezim cu clădiri de câte opt etaje proiectate în bătaie de joc. Constanța are arhitect șef? Cam cu ce se ocupă el?\n\nCe mai puteți voi să faceți este Registrul Spațiilor verzi, ăla cu care vă lăudați în campanie și despre care nu mai suflați un cuvânt.\n\nCumpărați terenuri de la ”investitori”, faceți pe ele parcuri, apucați-vă de treabă. Altă soluție nu prea aveți.\n\nA, și mai sunt loturile alea din Dosarul Retrocedărilor pe care spuneați că le veți recupera imediat ce vă instalați în primărie. Ați abandonat proiectul sau face Horia Constantinescu vreun regulament și pentru asta?\n\nȘtim că e mai ușor să spui povești pe Facebook decât să te apuci de treabă la modul serios, dar lumea s-a cam săturat de snoavele astea și de debandada care s-a creat în oraș de când a intrat pe mâna unor persoane ”altfel”.",
        "label": "Dobrogea"
    },
    {
        "title": "Se modernizează locurile de joacă din Cernavodă: Administrația Publică prioritizează investițiile",
        "text": "Modernizarea locurilor de joacă reprezintă o prioritate pentru Administrația Publică Locală din orașul Cernavodă. Lucrările de execuție la locul de joacă situat pe strada I.D. Chirescu se apropie de final. Constructorul a început montarea echipamentelor de joacă și a foișorului pentru odihnă.\n\nPentru siguranța copiilor, întreaga suprafață va fi acoperită cu tartan. Platforma din tartan va oferi o suprafață sigură și confortabilă pentru joacă. Pe aleile pietonale se vor monta bănci pentru odihnă, stâlpi de iluminat cu panou solar, coșuri de gunoi și o cișmea cu apă. Aceste facilități vor crea un mediu plăcut și sigur pentru toți vizitatorii.\n\nÎn curând, locul de joacă va fi echipat și cu echipamente de fitness. Acestea sunt destinate adolescenților și adulților care doresc să facă sport în aer liber. Această inițiativă promovează un stil de viață activ și sănătos pentru întreaga comunitate.\n\nValoarea totală a acestei investiții este de 1.118.014,48 lei. Fondurile provin din bugetul local al orașului. Această sumă substanțială reflectă angajamentul autorităților locale de a îmbunătăți infrastructura pentru tineri și adulți.\n\nModernizarea locurilor de joacă este esențială pentru dezvoltarea comunității. Noile facilități vor oferi un spațiu sigur și atrăgător pentru copii și adulți. Investiția în astfel de proiecte contribuie la crearea unui mediu urban de calitate.\n\nFinalizarea lucrărilor la locul de joacă de pe strada I.D. Chirescu este iminentă. Echipamentele moderne și facilitățile diverse vor transforma această zonă într-un spațiu ideal pentru recreere. Administrația Publică Locală continuă să investească în proiecte care îmbunătățesc calitatea vieții pentru toți cetățenii.",
        "label": "Dobrogea"
    },
    {
        "title": "Consulul general al Republicii Turcia la Constanța, E.S. Ozan Çakir, în vizită la Tulcea",
        "text": "Vicepreședintele Consiliului Județean Tulcea, Mihai Huleni, a primit, vineri, 25 octombrie, începând cu ora 11.00, la sala Dobrogea, vizita unei delegații conduse de Excelența Sa Ozan Çakir, noul consul general al Republicii Turcia la Constanța.\n\nÎn cadrul discuțiilor, oficialul Consiliului Județean Tulcea a adus în discuție colaborarea județului Tulcea cu Republica Turcia, cu accent pe faptul că, începând cu anul 2020, în județul Tulcea funcționează un consulat onorific al Republicii Turcia, coordonat de Daniel Ilușcă.\n\nDe asemenea, vicepreședintele Mihai Huleni a adus în discuție colaborarea cu oficialii guvernamentali turci din cadrul Tika, parteneriat ce a contribuit la creșterea calității serviciilor medicale oferite de Spitalul Județean de Urgență Tulcea, printr-o generoasă donație oferită secției de Neonatologie.\n\n„Pentru că se apropie ziua de 29 octombrie, aș dori să vă transmit cele mai sincere urări cu ocazia Zilei Naționale a Turciei. Este un moment deosebit de important pentru turcii din întreaga lume, amintind de instaurarea Republicii în 1923, de către Marea Adunare Națională (atunci când s-a impus personalitatea generalului Mustafa Kemal Atatürk, un erou al primei conflagrații mondiale care a reușit să stopeze dezintegrarea totală a fostului imperiu). A fost momentul în care Marea Adunare Naţională a Turciei a proclamat Republica Turcia, adoptând o nouă formă de guvernare, Mustafa Kemal fiind ales primul preşedinte al Republicii.\n\nNoi, locuitorii județului Tulcea, ne mândrim cu un specific – multiculturalitatea și armonia în care etniile conviețuiesc în acest areal, dintre acestea, comunitatea turcă fiind una dintre cele mai importante.\n\nEu sunt locuitor al orașului Babadag, domnul președinte Teodorescu, de asemenea, locuiește de foarte mulți ani în Babadag, oraș care a beneficiat de prezența unor înalți demnitari turci. Aceștia au venit la Geamia Ali Gazi Pașa, cea mai veche din România, fiind una dintre cele mai vizitate obiective de către turiștii din Turcia.\n\nDupă cum spuneam, comunitatea turcă este una de nădejde a județului nostru, oameni foarte importanți sunt în diferite funcții, în administrație, oameni cu care noi ne mândrim.\n\nSuntem convinși că prezența dumneavoastră la Consulat va asigura o colaborare frumoasă între cele două părți, atât în plan cultural cât și în plan economic“, a mai transmis, în timpul discuțiilor, vicepreședintele Mihai Huleni.\n\nLa rândul său, Excelența Sa Ozan Çakir, consulul general al Republicii Turcia la Constanța și-a exprimat încrederea în continuarea colaborării cu autoritățile administrației județene din această zonă a țării.\n\n„Pentru mine este o plăcere să mă aflu la Tulcea. Eu mi-am început activitatea la Constanța pe data de 15 septembrie, am avut câteva vizite oficiale acolo, întâlnindu-mă cu reprezenți ai administrației locale, iar Tulcea este al doilea județ pe care îl vizitez de la începutul mandatului. Fostul consul general mi-a vorbit despre bunele relații cu județului Tulcea, eu dorindu-mi ca și pe durata mandatului meu aceste bune relații să continue. Ne dorim să dezvoltăm relații în toate domeniile. Centrul Cultural din Constanța va avea astăzi o activitate la Tulcea, biroul Tika are proiecte importante în derulare în județul Tulcea, un proiect în perspectivă fiind restaurarea moscheii de la Babadag, vor continua sprijinul în donații de echipamente către spitale iar instituțiile noastre subordonate sunt pregătite să ajute cu tot ce se poate. Ne dorim ca acest dialog între noi să continue și să avem proiecte reușite în folosul ambelor părți“, a declarat E.S. Ozan Çakir.",
        "label": "Dobrogea"
    },
    {
        "title": "Seri memorabile cu Fanfara “Muzica Apelor”!",
        "text": "Ca în fiecare sezon estival, și anul acesta, serile toride de vară sunt îmbogățite de ritmurile vibrante ale Fanfarei „Muzica Apelor”, care îi transpun pe trecători într-o atmosferă feerică, specifică orașului nostru.\n\nS.C.RAJA S.A. vă invită să vă alăturați cu bună dispoziție pentru a savura muzică de calitate! Publicul este invitat și pe ringul de dans, astfel încât atmosfera din cadrul reprezentațiilor să fie una cu adevărat spectaculoasă. Creați amintiri de neuitat alături de instrumentiștii profesioniști, bucurându-vă de marșuri militare, ritmuri de vals, folclor stilizat, jazz și alte melodii din repertoriul național și internațional.",
        "label": "Dobrogea"
    },
    {
        "title": "Cei mai buni sportivi tulceni, premiați în cadrul celei de-a doua ediții a Galei Sportului Tulcean",
        "text": "Cei mai buni sportivi tulceni au fost premiați în cadrul celei de-a doua ediții a Galei Sportului Tulcean. În sala mare a Teatrului Jean Bart din municipiul Tulcea, a avut loc astăzi, începând cu ora 12.00, Gala Sportului Tulcean, eveniment ajuns la cea de-a doua ediție.\n\nÎn total, Consiliul Județean Tulcea a premiat 85 de sportivi și 17 antrenori care au obținut rezultate deosebite la competițiile mondiale, europene, internaționale sau naționale în cursul anului 2023.\n\nPrintre sportivii premiați se numără și Cătălin Chirilă, canotorul tulcean care va reprezenta România la Jocurile Olimpice de la Paris din vara acestui an, Alin Șavlovschi, atlet medaliat la numeroase competiții internaționale, Amalia Țugui, campioană mondială la box, Vlad Uncu și Irina Gheorghiță, campioni mondiali la karate kyokushin, dar și mulți alți sportivi care au dus numele județului Tulcea pe cele mai înalte culmi ale victoriei.\n\nLa evenimentul de astăzi au participat, pe lângă președintele Consiliului Județean Tulcea, Horia Teodorescu, vicepreședintele Consiliului Județean, Mihai Huleni și administratorul public al județului Tulcea, Dumitru Mergeani, și Carmen Tocală, președintele Federației Române de Baschet, Claudiu Fometescu, antrenor federal (Federația Română de Baschet), Anamaria Necoară, director executiv CSM Brăila, membru a biroului federal al Federației Române de Box, PS Visarion, Episcopul Tulcii, Alexandru Dan Munteanu, prefectul județului Tulcea, Eugen Ion, președintele Asociației Comunelor din România – filiala Tulcea, Liviu Urlih, director al Direcției Județene de Sport și Tineret.\n\n„Noi, tulcenii, avem marele noroc că avem un model de calibrul campionului Ivan Patzaichin. Nu multă lume se poate raporta la un adevărat colos sportiv, la un idol nu numai pentru noi, ci pentru întreaga lume: Ivan Patzaichin a fost cel mai bun dintre cei mai buni. Acum mi-aș dori ca voi să luați modelul acesta și să mergeți mai departe. Avem în sală copii care au performat și care sunt premiați astăzi, iar un merit deosebit îl au și părinții, antrenorii, toți cei care au alocat timpul necesar pentru tot ce înseamnă viața unui sportiv“, a declarat, în deschiderea evenimentului, președintele Consiliului Județean Tulcea, Horia Teodorescu.\n\nDe asemenea, șeful administrației județene tulcene a vorbit și despre investițiile implementate de Consiliul Județean Tulcea pentru sportul local: o sală polivalentă, cu 4700 de locuri, pe care Horia Teodorescu a definit-o drept „ceea ce lipsea sportului tulcean“.\n\n„Este o sală la cele mai înalte standarde, care va ajuta enorm sportul din județul nostru. În plus, În următorii doi ani ne dorim să avem cât mai multe săli de sport, dar și terenuri închise de antrenament, pentru că, așa cum bine știm, fără sport, fără respect față de sportivi, nu putem să ne creștem copii așa cum ni-i dorim: sănătoși la trup și spirit“, a mai adăugat președintele Teodorescu.",
        "label": "Dobrogea"
    },
    {
        "title": "Patinoarul din Tulcea și-a deschis porțile: program, tarife și reguli noi",
        "text": "Patinoarul din Parcul Ciuperca Tulcea s-a redeschis pentru sezonul 2024-2025, cu o suprafață extinsă. Iubitorii de patinaj au acum mai mult spațiu pentru distracție pe gheață, iar copiii beneficiază de acces gratuit până la vârsta de 5 ani.\n\nAnul acesta, patinoarul din Parcul Ciuperca a fost extins la 825 de metri pătrați, față de cei 600 de metri din anii anteriori. Acest lucru înseamnă mai mult spațiu pentru patinatori și o experiență mai plăcută pentru toți vizitatorii.\n\nOficialii Primăriei Tulcea au declarat că decizia de a extinde patinoarul a fost luată pentru a oferi mai mult confort și pentru a atrage mai mulți vizitatori, mai ales în weekenduri, când numărul celor care doresc să patineze este mult mai mare.\n\nPatinoarul funcționează după un program adaptat atât celor care merg la școală, cât și celor care au timp liber în weekend. Programul este următorul:\n\nCu un astfel de program, părinții pot veni cu copiii după școală sau pot petrece un weekend relaxant în aer liber.\n\nTarifele au fost actualizate pentru sezonul 2024-2025. Acestea sunt următoarele:\n\n🔴 Copii până la 14 ani: 10 lei/oră\n\n🔴 Adulți (peste 14 ani): 20 lei/oră\n\n🔴 Închiriere patine: 10 lei/oră\n\n🔴 Garanție pentru închirierea patinelor: 20 lei (se returnează la predare)\n\n🔴 Ascuțire patine proprii: 10 lei/pereche\n\nAcces gratuit pentru copiii sub 5 ani, dar cu o condiție: însoțitorul adult trebuie să plătească biletul de intrare, tariful de închiriere a patinelor și garanția aferentă.\n\nAceste tarife sunt gândite pentru a permite accesul tuturor categoriilor de vârstă, cu un cost mai mic pentru copii.\n\nPentru a evita incidentele și a menține o atmosferă plăcută pentru toți patinatorii, au fost introduse câteva reguli noi. Acestea sunt afișate la intrare și trebuie respectate de toți vizitatorii:\n\n🔵 Închirierea patinelor se face doar pe baza unui act de identitate.\n\n🔵 Patinele nu pot fi transferate între utilizatori fără achitarea tarifului corespunzător.\n\n🔵 Accesul pe gheață este permis doar în intervalele de funcționare oficiale.\n\nOficialii Primăriei Tulcea au precizat că respectarea regulilor este esențială pentru siguranța tuturor celor care vin la patinoar. În plus, au fost instalate afișe vizibile care detaliază aceste reguli.\n\nCe aduce nou patinoarul de anul acesta\n\nPe lângă extinderea suprafeței și actualizarea tarifelor, anul acesta s-au făcut mai multe îmbunătățiri:\n\n\n\n🔴 Mai mult spațiu pentru patinatori – Patinoarul este mai mare cu 225 mp.\n\n\n\n🔴 Acces gratuit pentru copiii sub 5 ani – O facilitate apreciată de părinți.\n\n\n\n🔴 Regulament mai clar și mai strict – Mai multe reguli afișate vizibil pentru a evita confuziile.\n\n\n\n🔴 Orar flexibil pentru weekend – Program extins în weekend, de la ora 09:00 la 21:00.\n\nAceste schimbări au fost bine primite de public, iar numărul vizitatorilor este așteptat să crească în perioada sărbătorilor de iarnă.\n\nDacă ești în Tulcea sau în apropiere, patinoarul din Parcul Ciuperca este o opțiune excelentă pentru o ieșire cu familia sau prietenii. În plus, fiind amplasat într-un parc frumos, vizitatorii se pot bucura și de o plimbare în natură.\n\nIată de ce merită să mergi la patinoar:\n\n🔵 Distracție pentru toată familia – Copiii se distrează pe gheață, iar părinții pot participa activ sau se pot relaxa în parc.\n\n🔵 Accesibilitate – Tarife accesibile pentru copii, iar cei sub 5 ani au acces gratuit.\n\n🔵 Activitate sportivă – Patinajul este o activitate care implică mișcare, echilibru și coordonare, fiind benefică pentru sănătate.\n\n🔵 Atmosferă de sărbători – Gheața, luminile și muzica de Crăciun creează o atmosferă magică de iarnă.",
        "label": "Dobrogea"
    },
    {
        "title": "Escrocherie în numele unui politician. Despre cine e vorba și cum funcționează",
        "text": "Președintele Consiliului Județean Constanța, Florin Mitroi, avertizează că indivizi necunoscuți se folosesc de numele său pentru a obține diverse sume de bani.\n\nAcesta este mesajul ferm transmis de Mitroi, după ce mai multe persoane i-au semnalat că indivizi necunoscuți se folosesc de numele său pentru a obține bani sau diverse servicii.\n\n\n\n📢Într-un anunț public transmis prin intermediul instituțiilor media, Florin Mitroi a explicat clar natura situației:\n\n\n\n👉| „De când am fost ales președinte al Consiliului Județean Constanța, am fost contactat de persoane cu funcții de decizie din instituții publice, societăți comerciale și companii naționale, care mi-au semnalat că li s-au solicitat, prin diverse forme (e-mail, telefonic, verbal), în numele meu, diferite servicii sau sume de bani.”\n\nAcest tip de escrocherie nu este nou în spațiul public, dar devine cu atât mai periculos cu cât implică numele unui lider important din județ. În fața acestor tentative de înșelăciune, Florin Mitroi vine cu o poziție clară:\n\n\n\n👉| „Am rugămintea ca nimeni, NICIODATĂ, să nu dea curs unei solicitări care eludează legea, sub pretextul că aceasta ar veni din partea mea. Eu nu fac astfel de solicitări.”\n\nSchema folosită de escroci este una clasică, dar eficientă. O persoană care pretinde că reprezintă o autoritate – în acest caz, Florin Mitroi, președintele Consiliului Județean Constanța – contactează telefonic sau prin e-mail diverse instituții sau companii. Pretextul poate varia de la o solicitare de „ajutor urgent” până la rugăminți aparent „nevinovate”, cum ar fi sponsorizări sau donații pentru proiecte sociale.\n\nDe obicei, victimele sunt persoane din funcții de conducere care ar putea ceda presiunii venite „de sus” pentru a evita complicațiile.\n\nFlorin Mitroi subliniază că, atunci când are nevoie de informații sau sprijin în rezolvarea problemelor cetățenilor, folosește exclusiv canalele oficiale. Toate cererile și comunicările sale sunt realizate prin intermediul Consiliului Județean Constanța.\n\nDacă primești un apel telefonic, un e-mail sau orice alt tip de mesaj în care cineva pretinde că acționează în numele lui Florin Mitroi sau al altcuiva, iată ce trebuie să faci:\n\n🔹 Nu oferi bani sau informații sensibile!\n\n🔹 Notează numărul de telefon sau adresa de e-mail de la care ai fost contactat.\n\n🔹 Anunță imediat Poliția Română.\n\nDe ce e important acest avertisment?\n\nFolosirea numelui unui oficial de rang înaltt pentru astfel de escrocherii este o tehnică des întâlnită în rândul infractorilor. Cu cât funcția oficialului este mai importantă, cu atât presiunea psihologică asupra victimei este mai mare.\n\n🔹 În ultimii ani, au mai fost cazuri similare la nivel național, în care au fost folosite numele primarilor, parlamentarilor sau directorilor de instituții. Fie că cer bani, sponsorizări sau „ajutoare de urgență”, infractorii mizează pe buna-credință a oamenilor și pe teama acestora de a nu intra în conflict cu o „autoritate”.\n\nFlorin Mitroi face un apel public la vigilență:\n\nAcest mesaj nu doar că aduce clarificări importante, dar și trage un semnal de alarmă asupra unor practici de înșelăciune care pot afecta atât mediul de afaceri, cât și sectorul public.\n\nPentru cei care au fost deja victime ale acestei metode, Consiliul Județean Constanța recomandă să depună plângeri la Poliție, iar pentru toți ceilalți, mesajul este unul clar: Nu oferiți bani și nu răspundeți solicitărilor dubioase!",
        "label": "Dobrogea"
    },
    {
        "title": "VIDEO Ministrul Muncii și Solidarității Sociale, prezent la Tulcea pentru a sărbători Ziua Internațională a Persoanelor Vârstnice",
        "text": "Președintele Consiliului Județean Tulcea, Horia Teodorescu, a participat luni, 30 septembrie 2024, la ședința festivă dedicată Zilei Internaționale a Persoanelor Vârstnice, onorată de prezența ministrului Muncii și Solidarității Sociale, Simona Bucura-Oprescu. Evenimentul a fost organizat de Consiliul Județean Tulcea și Consiliul Județean al Persoanelor Vârstnice Tulcea.\n\n„Este o zi festivă în care ne bucurăm de prezența doamnei ministru, căreia îi mulțumim că este alături de noi. Profit de ocazie pentru a-l felicita pe domnul Ionel Diaconu pentru asumarea responsabilității conducerii Consiliului Județean al Persoanelor Vârstnice Tulcea și pentru a-i ura mult succes. Vă asigur în continuare de toată deschiderea Consiliului Județean Tulcea în relațiile cu structura pe care o conduceți.\n\nÎncep prin a transmite cele mai călduroase gânduri de sănătate, împlinire și bucurii tuturor pensionarilor și persoanelor vârstnice de pe raza județului nostru. Vă doresc tuturor să aveți pensie lungă și fericită, cu multe zâmbete pe chipuri!\n\nRespectul, mândria și aprecierea pe care le purtăm acestei generații se sărbătorește în fiecare zi, nu numai pe data de 1 octombrie. Dar această zi ne oferă ocazia ne a exprima public tot ceea ce gândim și simțim față de cei care ne-au fost alături întreaga viață, cei care au contribuit, prin munca lor, la construcția României moderne, pe care o vom lăsa și noi urmașilor noștri.\n\nCred că toate instituțiile statului au obligația morală (dar și legală) de a sprijini categoria persoanelor vârstnice din toate punctele de vedere, iar prezența, astăzi, la Tulcea, la reprezentantului de vârf al Ministerului Muncii și Solidarității Sociale reconfirmă încrederea pensionarilor în statul român.\n\nVă mulțumim, doamna ministru, pentru faptul că ați dat curs invitației noastre și pentru că ați ales să fiți astăzi aici, față în față cu pensionarii tulceni, demonstrând interesul pe care îl aveți pentru dialogul deschis cu beneficiarii sistemului de pensii“, a declarat președintele Horia Teodorescu.\n\n„Am venit în fața dumneavoastră pentru că vă spune că prioritatea mandatului meu este oferirea respectului care vi se cuvine după o viață de muncă. Consider că prin reforma pensiilor pe care am lucrat-o cu colegii din minister s-a făcut dreptate. Fiecare dintre dumneavostră ați adus România unde se află astăzi, prin munca și experiența dumneavoastră. Acesta este motivul pentru care noua lege recompensează stagiile lungi de cotizare.\n\nAtunci când am scris Legea pensiilor, ne-am dorit echitate, o creștere continuă a pensiilor într-un mecanism care spune că în fiecare an, în luna ianuarie, pensiile se majorează cu inflația plus 50% din creșterea reală a câștigului salarial mediu brut pe economie, deci o creștere continuă și sustenabilă a pensiilor“, a declarat ministrul Muncii și Solidarității Sociale, Simona Bucura-Oprescu.",
        "label": "Dobrogea"
    },
    {
        "title": "Zilele Medicale Tulcene, la cea de-a VII-a ediție",
        "text": "Zilele Medicale Tulcene a ajuns la cea de-a VII-a ediție, evenimentul organizat de Colegiul Medicilor Tulcea reunind participarea a numeroase personalități medicale din județul Tulcea precum și din marile centre universitare din țară. Au fost prezenți președintele Casei Județene de Sănătate Tulcea, Eugenia Vasile, deputatul Mirela Furtuna, directorul Direcției de Sănătate Publică Tulcea, Carmen Caloianu, managerul Spitalului Județean de Urgență, Tudor Năstăsescu și președintele Consiliului Județean Tulcea, Horia Teodorescu.\n\n„Bun venit la Tulcea oaspeților noștri, bun venit celor veniți de mai departe, din centre universitare! Bun venit tuturor, la Tulcea, aici, unde, noi, de-a lungul timpului am avut norocul ca în sănătatea tulceană să avem un nume și un om de mare valoare, respectiv doamna doctor Emilia Stamate. Nu vorbesc din perspectiva funcției de președinte al Consiliului Județean, vorbesc ca om, pentru că dintotdeauna domnia sa s-a dedicat sănătății tulcenilor.\n\nSunt bucuros că am ocazia și onoarea de a vorbi în fața unor oameni de elită ai societății medicale românești, oameni cărora le doresc multă sănătate și mult succes în ceea ce fac. Este foarte bine că acest eveniment se întâmplă la Tulcea. Avem nevoie aici, la Tulcea, de sprijin în ceea ce privește prezența medicilor și dezvoltarea sistemului de sănătate, astfel încât tulcenii să beneficieze de un act medical corect, de înaltă ținută. În ceea ce ne privește pe noi, oamenii locului, pot să afirm că încercăm să facem lucruri de fundament pentru sănătatea județului nostru. Suntem într-un proces de reabilitare și modernizare completă a Spitalului Județean, cu investiții care ajung la 100 de milioane de euro. Se schimbă totul, vom avea un spital modern cu cinci săli de operații. Sper să ne revedem peste doi ani, să facem o vizită la Spitalul Județean de Urgență și să spuneți atunci dacă am grăit adevărul. Îmi doresc să fiți aproape de noi, noi suntem gazde bune întotdeauna și, ceea ce este mai important, zic eu, ne dorim să performăm și cu ajutorul dumneavoastră.\n\nDoresc, în final, să felicit întreg aparatul medical care își desfășoară activitatea în sănătatea tulceană, reușind astfel să țină în echilibru sănătatea locală. Vă doresc mult succes!”, a declarat, cu acest prilej, președintele Horia Teodorescu.",
        "label": "Dobrogea"
    },
    {
        "title": "Transportul Public Tulcea: 70% autobuze ecologice și îmbunătățiri în calitatea serviciului",
        "text": "Transportul Public Tulcea: 70% autobuze ecologice și îmbunătățiri în calitatea serviciului, anunță Primăria printr-un comunicat de presă. Această schimbare reprezintă un pas important către o mobilitate mai sustenabilă și o reducere a impactului asupra mediului.\n\nCele 30 de autobuze electrice utilizate au o capacitate de 70 de călători fiecare. Acestea sunt dotate cu sisteme de încălzire și aer condiționat, precum și cu rampe de acces pentru persoanele cu dizabilități, în vârstă sau cărucioare pentru copii. De asemenea, autobuzele sunt prevăzute cu sisteme de încărcare pentru telefoane și e-tiketing, iar camerele video asigură siguranța călătorilor.\n\nPunerea în circulație a întregului lot de autobuze electrice a fost posibilă odată cu finalizarea execuției branșamentelor și instalării transformatoarelor de mare putere. Stațiile de încărcare pentru cele 30 de autobuze electrice au fost puse în funcțiune la data de 16 mai.\n\nAlimentarea autobuzelor electrice se face cu ajutorul celor 10 stații de încărcare lentă, cu o putere nominală de 60 kW, instalate la sediul societății. Un ciclu complet de încărcare durează aproximativ 4 ore. În plus, autobuzele pot fi încărcate în regim de urgență la cele 3 stații de încărcare rapidă, cu o capacitate de 540 kW, amplasate în stațiile de autobuz de la Liceul „Nicolae Cornățeanu”, Navaliștilor și Șantierul Naval 1.\n\nParcul auto utilizat în mod curent pentru serviciul public de transport este format din 30 de autobuze electrice marca Granton, 4 autobuze diesel marca Eurobus, 3 autobuze Isuzu Citibus, 3 autobuze Isuzu Novociti și un autobuz BMC.\n\nÎn orele de vârf, pe traseele aglomerate (2, 2B, 4), se vor asigura mijloace de transport mai mari, dimensionate pentru 109 persoane, dar și mijloace de transport mai mici, cu o capacitate de 50 de călători, pe rutele de pe străzile înguste ale orașului.\n\nDe asemenea, parcul auto al societății Transport Public SA cuprinde și 11 autobuze cu combustibil clasic. Pentru asigurarea continuității serviciului, în situații extreme, nouă autobuze, produse între 2006 și 2007, vor fi recondiționate și păstrate ca rezerve.\n\n„Pentru asigurarea reacției rapide în cazul unor defecțiuni ale autobuzelor în timpul efectuării traseelor, va fi asigurat serviciu de permanență, pentru înlocuirea urgentă a mijlocului de transport avariat și preluarea călătorilor în vederea continuării programului de transport”, se arată într-un comunicat de presă.\n\nAceste îmbunătățiri în calitatea serviciului de transport public reprezintă un pas important către o mobilitate mai eficientă, ecologică și sigură pentru locuitorii orașului Tulcea.",
        "label": "Dobrogea"
    },
    {
        "title": "Primăria Negru Vodă：Anunț privind vânzarea prin licitație publică cu ofertă în plic închis",
        "text": "U.A.T. Orașul Negru Vodă anunță vânzarea prin licitație publică cu oferte în plic închis, a următoarelor bunuri imobile:\n• Teren intravilan, categoria de folosinţă arabil, în suprafaţă de 1597 m², înscris în CF nr. 106652 Negru Vodă, situat în oraşul Negru Vodă, str. Sănătății, nr.11, conform OUG 57/2019 și HCL nr. 54 din 10.09.2024\n• Teren intravilan,categoria de folosinţă arabil, în suprafaţă de 722 m², înscris în CF nr. 106730 Negru Vodă, situat în oraşul Negru Vodă, str. Meșteșugarilor, nr.18, , conform OUG 57/2019 și HCL nr. 53 din 10.09.2024\n• Informații generale privind autoritatea contractantă, precum denumirea, codul fiscal, adresa, numărul de telefon, fax și/sau adresa de e-mail a persoanei de contact:\n• Informații privind documentația de atribuire: Se regăsesc în Caietul de sarcini;\n• Modalitatea sau modalitățile prin care persoanele interesate pot intra în posesia unui exemplar al documentației de atribuire:\n\nPersoanele interesate vor putea intra în posesia documentației de atribuire prin formularea unei solicitări scrise, care va fi depusă la sediul instituției.\n• Denumirea și adresa serviciului/compartimentului din cadrul vânzătorului, de la care se poate obține un exemplar din documentația de atribuire:\n• Costul și condițiile de plată pentru obținerea unui exemplar: Gratuit;\n• Adresa la care se vor depune ofertele: Primăria orașului Negru Vodă, sediu: str. Șoseaua Mangaliei, nr. 13, oraș Negru Vodă, jud. Constanța\n• Numărul de exemplare în care trebuie depusă fiecare ofertă: 1 exemplar original, într-un plic sigilat;\n• Data și locul la care se va desfășura ședința publică de deschidere a ofertelor:\n\nPlicurile se vor deschide în data de 09 octombrie 2024, ora 10:00, la sediul organizatorului licitaţiei, Oraș Negru Vodă, Șoseaua Mangaliei, nr. 13, județ Constanța;\n• Denumirea, adresa, numărul de telefon/fax și adresa de e-mail a instanței competente în soluționarea litigiilor apărute și termenele pentru sesizarea instanței:\n• Data transmiterii anunțului de licitație către instituțiile abilitate, în vederea publicării: 17.09.2024.",
        "label": "Dobrogea"
    },
    {
        "title": "Primăria Murfatlar - Anunţ licitaţie publică",
        "text": "Primăria orașului Murfatlar, cu sediul în str. Calea Dobrogei nr. 1, oraş Murfatlar, jud. Constanţa, Cod Fiscal 4859712, Tel. 0241/234.350, Fax. 0241/234.516, E-mail:[email protected], organizează licitaţie publică deschisă cu strigare în vederea concesiunii prin licitaţie publică a terenurilor care aparțin domeniului privat al oraşului Murfatlar, conform Tabelului cu parcele de teren din satul Siminoc, în vederea construirii de locuințe.\n\nDocumentaţia de atribuire poate fi obţinută de către orice persoană interesată de la Primăria oraşului Murfatlar, contra sumei de 100 de lei.\n\nData limită pentru solicitarea clarificărilor de către dobânditorii documentaţiei de atribuire este 12.06.2024, ora 16.00.\n\nOfertele vor putea fi depuse până la data de 18.06.2024, ora 16.00 la sediul UAT Murfatlar. Ofertele se depun în 2 plicuri închise şi sigilate, unul în exterior şi unul în interior, până la data limită precizată în caietul de sarcini. Fiecare participant poate depune doar o singură ofertă. Oferta se redactează în limba română.\n\nŞedinţa publică de deschidere a ofertelor va avea loc la data de 20.06.2024, ora 10.00, la sediul Primăriei orașului Murfatlar.",
        "label": "Dobrogea"
    },
    {
        "title": "Avarie RAJA - Lipsă apă în cartierul Medeea din municipiul Constanța",
        "text": "Ca urmare a unei avarii survenite la nivelul conductei de alimentare cu apă, cu diametrul de 150 mm, de pe strada Medeea din municipiul Constanța, echipele RAJA sistează furnizarea apei potabile, astăzi – 11 iunie 2024, în intervalul orar 08.30 – 13.30.\n\nSunt afectați de lipsa apei consumatorii din cartierul Medeea, precum și cei arondați punctelor termice din zonă.",
        "label": "Dobrogea"
    },
    {
        "title": "Doi primari, același partid - De la Valentin Vrabie la Vergil Chițac",
        "text": "Partidele sunt formate din oameni și, deși avem tendința de cele mai multe ori să-i judecăm după siglă, performanțele țin de capacitatea, de implicarea și de voința fiecăruia.\n\nÎn ambele municipii sunt spitale suport Covid-19. Spitalul din Constanța a luat foc. Au murit oameni în incendiu, dar edilul ne asigura că nu sunt probleme. De atunci se fac expertize, se întocmesc documente se caută soluții. A trecut mai bine de o lună și unitatea spitalicească a rămas închisă.\n\nPersonalul medical a fost detașat în alte spitale, iar bolnavii stau cu orele în salvări sau în urgență, până se mai eliberează un loc. Valul patru al pandemiei l-a luat prin surprindere pe Vergil Chițac. Regulamentul parcărilor și scandalurile din Primărie au fost mai importante decât investițiile în Spitalul Clinic de Boli Infecțioase.\n\nÎn ședința extraordinară de consiliu local de joi, 4 noiembrie 2021 s-au votat două proiecte care vizează sporirea calității actului medical la Spitalul Municipal, după cum urmează: suplimentarea cheltuielilor necesare pentru achiziționarea de medicamente, echipamente precum un generator mobil pentru alimentarea cu energie electrică și alte materiale și servicii medicale necesare îmbunătățirii calității actului medical și înființarea urgentă a unui număr de 17 posturi de specialitate medicală și auxiliară sanitară pe durată determinată, pentru asigurarea internării pacienților confirmați Covid-19, cu forme grave, în cadrul unității mobile de terapie intensivă.\n\nEforturile pe care autoritățile locale de aici le-au depus pe toată perioada pandemiei nu au trecut neobservate. Mulți dintre pacienții care se externează simt nevoia să lase mesaje de mulțumire personalului. Oamenii vorbesc despre profesionalism, despre dotările spitalului, despre empatia cadrelor medicale, despre curățenie și condiții excelente.\n\n”În primul rând doresc să mulțumesc din nou personalului medical din Spitalul Municipal Medgidia pentru profesionalismul de care dă zilnic dovadă și pentru toate eforturile supraomenești pe care le face de la începutul acestei pandemii! Fără implicarea totală a acestor EROI, fără devotamentul cu care tratează pacienții, nimic din tot ce am reușit să realizăm acolo nu ar fi avut valoare. Degeaba ai cladiri noi și echipamente ultraperformante dacă nu ai OAMENI care să le folosească! Mă înclin în fața personalului Spitalului Municipal Medgidia! Noi, toți medgidienii, suntem mândri de voi!”, este mesajul primarului Valentin Vrabie.\n\nMesajul primarului Chițac este că s-a semnat un contract de finanțare pentru „Creșterea eficienței energetice a imobilului Spitalul Municipal Constanța”. Urmează să se deruleze o serie de investiții, dar nu se știe când vor începe și când se vor termina. Nu s-a precizat niciun termen.\n\nDacă ne uităm la bugetele celor două municipii vedem că Medgidia nici nu îndrăznește să viseze la banii de care dispune Constanța. Și cu toate astea…\n\nAșadar, culoarea politică nu are neapărat legătură cu profesionalismul, implicarea și dorința de a face ceva bun pentru semenii tăi.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța și în localitățile Cumpăna, Lazu, Agigea și Eforie Nord",
        "text": "În perioada 18 – 20 septembrie 2024, la nivelul Stației de Tratare și Pompare Palas din municipiul Constanța, se vor executa lucrări de înlocuire a unor vane de legătură și a mai multor tronsoane din conductele degradate. Pentru realizarea acestora, RAJA S.A. va întrerupe furnizarea apei potabile timp de 30 de ore, în intervalul 18 septembrie 2024, ora 22.00 – 20 septembrie 2024, ora 04.00.\n\nInvestițiile sunt prevăzute în Contractul de lucrări CL34: “Reabilitare conducte magistrale tronson 3 – Municipiul Constanța”, în valoare totală de aproximativ 38 mil. lei., derulat prin Programul Operațional Infrastructură Mare (POIM).\n\nPe timpul desfășurării lucrărilor, vor fi afectați de lipsa apei consumatorii din următoarele zone:\n\nÎn vederea reducerii timpului de execuție a intervenției, ținând cont de complexitatea lucrărilor, echipele RAJA au demarat în urmă cu peste două săptămâni activitățile pregătitoare, astfel încât totul să se desfășoare în timp operativ.\n\nPe lângă complexitatea lucrărilor, intervalul de sistare a alimentării cu apă este determinat și de lungimea instalațiilor, a diametrului acestora, dar și a debitului de apă. Timpul necesar pentru golirea și umplerea rețelei de distribuție din zonele afectate poate varia de la 6 până la 9 ore. Prin urmare, reluarea furnizării apei potabile se va realiza în mod progresiv în fiecare zonă afectată, pe măsură ce sistemul va intra în presiune și în funcție de topografia rețelei.",
        "label": "Dobrogea"
    },
    {
        "title": "Informare RAJA - Se oprește apa în localitatea Vadu, miercuri 07 august 2024",
        "text": "Echipele furnizorului de energie efectuează lucrări de reparații și întreținere la nivelul instalațiilor de energie electrică din satul Vadu (Comuna Corbu), județul Constanța, miercuri – 07 august 2024.\n\nFără curent, Sursele de Alimentare cu apă ce deservesc localitatea Vadu, nu vor putea funcționa, iar abonații deserviți vor fi afectați de lipsa apei potabile, în intervalul orar 09.00-17.00.",
        "label": "Dobrogea"
    },
    {
        "title": "Update avarie RAJA pe conducta DN 800",
        "text": "Echipele RAJA au lucrat fără întrerupere pe parcursul întregii nopți pentru a remedia avaria majoră produsă ieri, 20 octombrie 2024, la magistrala de apă cu diametrul de 800 mm din zona Pod Butelii, Constanța. Deși am redus debitul de apă din stația Palas pentru a facilita lucrările de reparație, debitul foarte mare de apă rezultat din avarie a creat dificultăți semnificative în desfășurarea intervențiilor.\n\nConducta avariată, veche de peste 60 de ani, se află în planul de înlocuire prin Programul Operațional Infrastructură Mare, CL34 – “Reabilitare conducte magistrale tronson 3 – Municipiul Constanța”, în valoare totală de peste 38 milioane de lei, fiind una dintre principalele noastre priorități pentru modernizarea infrastructurii de apă din municipiul Constanța. Aceasta este o conductă de mari dimensiuni, cu un diametru de 800 mm, care a cedat din cauza vechimii. În urma avariei, apa scursă a spălat terasamentul care susținea conducta, ceea ce a dus la deplasarea și prăbușirea acesteia pe o distanță de aproximativ 50 de metri.\n\nIntervenția echipelor RAJA este complexă și de lungă durată, având în vedere nu doar dimensiunea conductei, dar și starea terenului. În acest moment, continuăm drenarea apei din zonă și lucrăm intens pentru asanarea și stabilizarea amplasamentului. Acești pași sunt esențiali pentru a putea monta noile tronsoane de conductă pe un teren stabil, ce nu va pune în pericol din nou funcționarea conductei.\n\nDecopertarea tronsoanelor avariate a fost deja realizată, iar în următoarele ore vom stabiliza zona, prin aducerea de piatră și compactarea acesteia, și vom poziționa noile tronsoane. Procesul de conectare, prin sudură, va începe imediat ce zona va fi complet asigurată. Vom face tot posibilul pentru a finaliza această lucrare într-un timp cât mai scurt, în ciuda condițiilor dificile create de volumul mare de apă și de complexitatea terenului.\n\nVechimea acestei magistrale de peste 60 ani și necesitatea reabilitării ei subliniază cât de important este Programul Operațional Infrastructură Mare pentru modernizarea rețelelor esențiale de apă. Deși RAJA depune toate eforturile pentru implementarea acestui program și pentru modernizarea infrastructurii, conductele vechi, cu o vechime apreciabilă, cedează inevitabil în timp. Chiar și în condițiile unei întrețineri constante, astfel de avarii sunt dificil de evitat, însă lucrăm continuu pentru a înlocui aceste magistrale cu soluții moderne și durabile, conform planului nostru de reabilitare și investiții.\n\nPână la finalizarea lucrărilor de remediere a avariei vor rămâne în continuare fără apă consumatorii din zonele Medeea, Anda, CET și bd. Aurel Vlaicu (între străzile Celulozei și Vârful cu Dor), cu punctele termice aferente.",
        "label": "Dobrogea"
    },
    {
        "title": "1.260 de sancțiuni contravenționale, aplicate de Poliția Locală într-o singură săptămână",
        "text": "Polițiștii locali din cadrul Direcției generale poliția locală au acționat pe raza municipiului Constanța în conformitate cu atribuțiile prevăzute de Legea nr. 155/2010 a poliției locale în scopul verificării, respectării prevederilor legale referitoare la tulburarea ordinii și liniștii publice, circulației pe drumurile publice, legalitatea lucrărilor de construcții, protecția mediului, precum și pentru respectarea normelor legale în vigoare privind desfășurarea comerțului stradal și a activităților comerciale, ocazie cu care au aplicat un număr total de 1.260 de sancțiuni contravenționale în cuantum de 685.254,50 lei.\n• 17 sancțiuni contravenționale pentru nerespectarea prevederilor legale din domeniul disciplinei în construcții;\n• 192 de comunicări în vederea sancționării conform prevederilor OUG nr. 195/2002 privind circulația pe drumurile publice;\n• 641 sancțiuni contravenționale aplicate pentru nerespectarea prevederilor legale din domeniul circulației pe drumurile publice;\n\nContinuăm să acționăm pentru menținerea unui climat de siguranță și ordine publică pentru toți cetățenii și vă asigurăm de întreaga noastră receptivitate în soluționarea petițiilor dumneavoastră, fapt pentru care vă încurajăm să ne semnalați orice aspect care contravine normelor de conviețuire socială la numerele de telefon 0241484205, 0341922 sau pe adresa de email politia.locala@primaria-constanta.ro.",
        "label": "Dobrogea"
    },
    {
        "title": "Avarie RAJA - Se oprește apa în mai multe zone din municipiu, în noaptea de 05 spre 06 septembrie 2024",
        "text": "În cursul zilei de astăzi – 05 septembrie 2024, s-a înregistrat o avarie la conducta de alimentare cu apă, cu diametrul de 600 mm, de la intersecția străzii Theodor D. Speranția cu Șoseaua Mangaliei, din municipiul Constanța.\n\nPentru executarea lucrărilor de reparații, echipele RAJA întrerup furnizarea apei potabile în această noapte, de 05 spre 06 septembrie 2024, în intervalul orar 22,30 – 04.00.\n\nÎn această perioadă, nu vor avea apă consumatorii din cartierele Km 4-5, Km 5, Veterani și zona Constanța Sud.\n\nTotodată, rugăm utilizatorii afectați de această lucrare să își asigure rezerva minimă de apă pentru consum și uz casnic în perioada în care va fi sistată alimentarea cu apă.",
        "label": "Dobrogea"
    },
    {
        "title": "Cei doi care au speriat clasa politică din Constanța",
        "text": "Scena politică constănțeană a fost puternic zguduită sâmbătă dimineață, după ce Horia Constantinescu a postat pe Facebook o fotografie în care apare alături de Decebal Făgădău, însoțită de textul: ”Unde-s doi puterea crește, dar depinde și cine sunt ăia doi și la ce folosește puterea crescută!”\n\nL-am întrebat atunci pe Constantinescu ce se întâmplă și mi-a răspuns foarte elevat: ”Alea iacta est”. N-am priceput exact. Probabil juca table.\n\nÎntre timp am aflat că cei doi doresc să facă echipă pentru alegerile locale, unul la Primărie, altul la Consiliul Județean. Rămâne să fie și PSD-ul de acord.\n\nPână aflăm ce vor spune cei din partid, să facem o scurtă analiză la rece a acestei situații.\n\nDecebal Făgădău și Horia Constantinescu sunt două persoane cu notorietate. Ne place sau nu, Făgădău este cel care a făcut toate proiectele cu bani europeni cu care se laudă astăzi Vergil Chițac. Actualul primar n-a reușit să atragă nicio investiție până acum și nici măcar proiectele pe care le-a primit cadou nu reușește să le ducă la bun sfârșit.\n\nHoria Constantinescu este șeful ANPC. Ăla care se bate cu comercianții răi și hoți, confiscă mâncare expirată și stinge grătarele din Satul de Vacanță. Așa îl percep oamenii.\n\nE drept, în 2020 a candidat împotriva lui Făgădău, rupând serios din voturile acestuia. Ba chiar a făcut echipă cu amiralul, hulind cu patos și determinare tot ce ținea de vechea administrație.\n\nDar, vorba poetului, ”ce e val ca valul trece”. Băieții s-au reîntâlnit, s-au îmbrățișat, s-au iertat și au decis să răstoarne procentele la Constanța.\n\nCert este un singur lucru: cei doi pot să dea peste cap toate calculele politice făcute până acum.\n\nVergil Chițac dormea liniștit, până mai ieri, în vila sa de la Eforie. Tabloul arăta perfect: câteva interviuri în care nu spune nimic, filmulețe pe internet, ceva texte scrise de alții, un canal de Whatsaap și niște poze. Alegerile erau ca și câștigate. N-are contracandidați redutabili, n-are de ce să muncească. Apariția lui Făgădău în spațiul public l-a lovit direct în lenea și nepăsarea cu care ne-a obișnuit.\n\nDeci, s-ar putea să asistăm la o schimbare de abordare a campaniei. Dacă îl vedeți pe Chițac astupând șanțuri cot la cot cu muncitorii sau văruind cu mânuța lui Cazinoul să nu vă mire. Nori negri se arată pe cerul PNL-ului.\n\nNici Stelian Ion nu se simte prea bine. Trebuie să-și refacă tot discursul electoral. În loc de Chițac o să spună Făgădău. Nici mama alianțelor politice nu-l mai scoate pe fostul ministru al justiției din prăpastia în care s-a prăbușit cu tot cu USR. Oricum, dacă printr-o minune Dumnezeiască ar câștiga Primăria Constanța există riscul real ca Ion să demisioneze la prima ceartă cu consilierii, că așa e obișnuit.\n\nPe Ovidiu Cupșa nu prea îl afectează. De când a descoperit tik-tok-ul este cel mai fericit. Spune acolo vrute și nevrute. El a adus marea la Constanța, a patentat barca cu motor, a construit Cazinoul, a descoperit apa caldă și gravitația, Acum lucrează la mașina timpului, care va fi gata până la alegeri, dacă nu se comasează. Tiktokiștii sunt impresionați.\n\nCel mai greu e pentru Costin Răsăuțeanu. Spera că 2024 va fi anul lui. Își pusese toată baza în mămicile constănțene și în cei care se luptă cu depresia. N-avea cum să nu câștige Primăria. Calculele erau clare.\n\nDacă le iese mișcarea vom avea o campanie electorală adevărată, cu strigături și lovituri directe. O luptă reală.\n\nDacă nu le iese, vom rămâne cu domnul Chițac în fruntea orașului, ceea ce este minunat, pentru că vom atinge cele mai înalte culmi ale dezvoltării online.\n\nAcest material poate fi considerat un pamflet.",
        "label": "Dobrogea"
    },
    {
        "title": "Premiera în Romania: Foster + Partners, unul dintre liderii mondiali ai arhitecturii contemporane, proiectează dezvoltările IULIUS de la Constanţa şi Iaşi",
        "text": "\n• O echipă multidisciplinară a Foster + Partners, condusă de arhitecţii Maximilian şi Daniel Zielinski, lucrează la două proiecte majore: remodelarea ansamblului mixed-use Palas Iaşi şi conceptul proiectului de reconversie și regenerare urbană propus la Constanţa, o investiţie în valoare de peste 800 de milioane de euro\n• Acestea sunt primele proiecte pe care Foster + Partners le va implementa în România\n• Află de la arhitecţii Foster + Partners care este viziunea pentru dezvoltările de la Iaşi şi Constanţa: https://bitly.cx/kioK\n\nCompania IULIUS, unul dintre cei mai mari dezvoltatori de real estate din ţară, îşi continuă misiunea de a contribui la regenerarea urbană a oraşelor din România şi investeşte în proiecte mixte complexe, cu impact economic major. IULIUS marchează o nouă etapă strategică în evoluţia sa şi va colabora cu Foster + Partners, unul dintre cele mai renumite şi inovatoare birouri de arhitectură la nivel global, în vederea implementării noii viziuni a companiei în ceea ce priveşte dezvoltarea urbană.\n\nExpertiza globală de peste 50 de ani a Foster + Partners va fi aplicată în două proiecte pe care IULIUS le are în dezvoltare, la Iaşi şi Constanţa. Parteneriatul va duce demersurile de regenerare şi reconversie urbană din România la un nivel superior, oferind soluţii arhitecturale funcţionale şi sustenabile, adaptate nevoilor actuale ale comunităţilor şi armonios integrate în ţesutul urban, îmbunătăţind considerabil calitatea vieţii oamenilor. Abordarea holistică a arhitecţilor se va regăsi în două proiecte majore:\n• proiectul de reconversie urbană Constanța: o investiţie de peste 800 de milioane de euro ce vizează fosta platformă Oil Terminal, ce va fi complet decontaminată și reconectată cu restul orașului, într-un centru urban modern, vibrant și sustenabil. Conceptul propus de Foster + Partners oferă o viziune pentru revalorificarea acestei zone, acum complet izolată de restul orașului, transformând-o într-un pol atractiv al orașului, cu funcțiuni integrate care vor susține economia, turismul și viața socială. Proiectul va revitaliza Constanța și va consolida statutul oraşului ca hub strategic la nivel economic, social și cultural, contribuind, totodată, la creșterea competitivității regionale și naționale.\n• remodelarea Palas Iași: proiectul emblematic al companiei și cel mai performant pe segmentul retail din afara Capitalei va fi reconfigurat pentru a răspunde cerinţelor actuale ale pieţei şi ale comunităţii. Transformarea va pune în valoare unicitatea locației – integrarea Palatului Culturii și poziționarea în centrul civic și cultural al orașului – și va îmbunătăți experiența vizitatorilor.\n\n„Toată activitatea noastră din ultimii 25 de ani gravitează în jurul proiectelor care transformă oraşele în spaţii mai bune pentru comunități. Proiectele demarate cu cei de la Foster + Partners sunt două dintre cele mai complexe inițiative pe care le-am abordat până acum. La Iaşi, îmbunătățim un ansamblu existent dintr-o locație istorică emblematică, unde respectul pentru monumentele din jur, precum Palatul Culturii, este esențial. La Constanţa, vorbim, probabil, despre unul dintre cele mai mari proiecte de decontaminare din Europa şi de oportunitatea de a da identitate unei zone aflate în prezent într-o stare de izolare și contaminare. Acest spațiu urban, acum o enclavă, propunem să fie complet reintegrat în oraș și transformat într-un centru vibrant, cu funcțiuni care lipsesc orașului. Cu ajutorul expertizei arhitecților Foster + Partners şi printr-o colaborare strânsă cu autoritățile și comunitățile, suntem încrezători că vom reuși să punem în practică o viziune care să redefinească standardele de dezvoltare urbană în România”, a spus Iulian Dascălu, preşedintele companiei IULIUS.\n\nFoster + Partners a conceput clădiri comerciale, office, rezidențiale, soluţii de infrastructură și ansambluri urbane peste tot în lume. Este autorul a numeroase capodopere arhitecturale şi inginereşti, precum sediul Apple din California, clădirea 30 St Mary Axe, cunoscută și ca The Gherkin, Great Court de la British Museum şi Millennium Bridge din Londra.\n\nLa Constanţa, IULIUS propune un proiect de reconversie urbană a unui teren al Oil Terminal, de 38 de hectare, inactiv de peste 10 ani, o zonă industrială care va fi adăugată oraşului sub forma unui pol de dezvoltare, cu funcțiuni multiple, proiectat în strânsă legătură cu nevoile comunității, identificate în dialogul pe care compania îl are la nivel local. Proiectul are o provocare majoră, și anume bioremedierea terenului afectat de activitatea anterioară de depozitare a materialelor petroliere, care s-a desfășurat până în urmă cu un deceniu. Procesul de bioremediere a fost demarat, iar costurile și demersurile logistice vor fi susținute de companie.\n\nInvestiția de la Constanţa va avea funcțiuni variate care îi vor asigura atractivitatea tot timpul anului: office, retail, divertisment, facilități educaționale și culturale, parc de retail, grădină botanică, facilităţi publice, Aqua Park, cafenele și restaurante, fresh market etc. Va fi creată, de asemenea, o infrastructură modernă, care va susține mobilitatea și conectivitatea proiectului, în concordanță cu strategia de dezvoltare urbană a orașului.\n\nRemodelarea ansamblului Palas din centrul Iaşului va fi un proces amplu, care se va desfăşura etapizat începând din acest an. Foster + Partners regândeşte funcţiunile multiple ale complexului – experienţe, retail, food, parc – şi are în vedere reconfigurarea şi optimizarea spaţiilor existente pentru a suplimenta suprafaţa de retail, care va ajunge la 80.000 mp închiriabili, ca răspuns la solicitările retailerilor care doresc să acceseze piaţa regională sau să îşi dezvolte formatele existente.\n\nPalasul remodelat va fi mai verde şi mai dinamic, cu o ofertă superioară de experienţe premium de shopping, dining şi entertainment pentru toate categoriile de public şi o conexiune mai integrată cu Palatul Culturii.\n\nPalas Iaşi este cea mai performantă dezvoltare comercială din afara Bucureştiului, cu un trafic anual de peste 22 de milioane, destinaţia preferată pentru petrecerea timpului liber a locuitorilor din regiune şi din Republica Moldova. Ansamblul, care are o componentă office bine definită, este şi un puternic hub de business, precum şi o scenă cultural-artistică. Odată cu Palas Campus, proiect inaugurat în 2023 și gândit ca o extensie a Palas Iași, în centrul orașului s-a consolidat cel mai amplu pol de business din afara Capitalei, cu peste 60 de companii și 14.000 de angajați.\n\nFoster + Partners este un studio global de arhitectură, urbanism și proiectare, cu rădăcini profunde în sustenabilitate, fondat acum mai bine de cincizeci de ani, în 1967, de către Norman Foster. De atunci, el și echipa formată în jurul lui au înființat un birou internațional cu reputație de talie mondială pentru design atent și de pionierat, funcționând ca un studio de sine stătător, caracterizat de diversitate etnică și culturală deopotrivă. Studioul integrează competențele de arhitectură cu cele de inginerie structurală și de mediu, urbanism, design interior și industrial, machetare și producție de film, aeronautică și multe altele, într-un mediu de lucru colegial, asemănător unei universități compacte. Aceste competențe diverse ne permit să abordăm o gamă largă de proiecte, în special cele de complexitate și amploare considerabile. Proiectarea este numitorul comun în tot ceea ce facem. Proiectăm clădiri, spații și orașe; ascultăm, punem întrebări și inovăm.\n\nStudioul și-a câștigat reputația internațională prin intermediul unor clădiri precum Sediul Hearst din New York, clădirea 30 St Mary Axe, cunoscută sub numele de The Gherkin, din Londra, Viaductul Millau din Franța, Parlamentul German din Reichstag, Berlin, Curtea Mare a Muzeului Britanic, sediul HSBC din Hong Kong și Londra, sediul Commerzbank din Frankfurt, metroul din Bilbao, muzeul Carré d’Art Nîmes, precum și dezvoltarea sustenabilă Masdar din Abu Dhabi. Printre lucrările recente se numără sediul Apple Park din California, noul sediu european al companiei Bloomberg din Londra, clădirea de birouri 425 Park Avenue din New York, noua extindere a Aeroportului din Marsilia, clădirea Battersea Roof Gardens din Londra, precum și două stații noi pentru Metroul din Sydney. În prezent, studioul este implicat în proiecte precum noul masterplan pentru Slussen din Suedia, Aeroportul Internațional din Kuweit, masterplanul pentru One Beverly Hills din California, clădirea 270 Park Avenue din New York și renovarea clădirii Transamerica Pyramid din San Francisco.\n\nCompania IULIUS este dezvoltator și operator real estate specializat în proiecte mixed-use de regenerare urbană din România, cu o experiență de peste 25 de ani în real estate și cu o prezență în patru mari orașe din țară – Iași, Timișoara, Cluj-Napoca și Suceava.\n\nPortofoliul său cuprinde peste 310.000 mp de retail, în două proiecte mixed-use de regenerare urbană (Palas Iași și Iulius Town Timișoara), rețeaua națională de shopping mall-uri regionale (Iulius Mall – Iași, Cluj-Napoca și Suceava) și proiectele Family Market din Iași (Miroslava și Bucium). Proiectele sunt lidere de piață la nivel regional și înregistrează anual peste 70 de milioane de vizite.\n\nÎn doar zece ani, compania IULIUS s-a impus drept unul dintre cei mai activi dezvoltatori și operatori de spații office clasa A, construind, sub brandul național United Business Center, poluri regionale de business și comunități creative multinaționale în trei centre universitare importante ale României – Iași, Timișoara și Cluj-Napoca. În total, 15 clădiri verzi, cu o suprafață totală de peste 242.000 mp, în care sunt prezente peste 140 de sedii de companii și unde lucrează peste 29.500 de angajați.\n\nProiectele IULIUS sunt concepte sustenabile, care integrează grădini ample, aducând natura în mijlocul orașelor, între oameni.",
        "label": "Dobrogea"
    },
    {
        "title": "Avarie RAJA - Lipsă apă în mai multe zone din Constanța",
        "text": "În cursul acestei seri – 20 octombrie 2024, magistrala cu diametrul de 800 mm, din zona Pod butelii din municipiul Constanța, a suferit o avarie. Magistrala ce pleacă de la stația de tratare și pompare Palas asigură necesarul de apă pentru mai multe zone din municipiu.\n\nPentru realizarea lucrărilor de reparații, s-a redus pomparea pe conducta avariată din stația Palas și prin urmare, până la remediere, au rămas fără apă abonații din cartierele și zonele : Medeea, Inel I, Inel II, Anda, CET, Km 4-5 și Aurel Vlaicu.\n\nEchipele de intervenție fac toate manevrele de vane necesare pentru a izola zona avariei, să nu fie necesară oprirea stației de tratare și pompare Palas. Având în vedere diametrul conductei, debitul de apă este mare, ceea ce îngreunează foarte mult desfășurarea lucrărilor de reparații. În plus, din cauza volumului mare de apă, terenul în zonă este instabil, ceea ce face ca intervențiile să fie și mai dificile.",
        "label": "Dobrogea"
    },
    {
        "title": "Primăria Negru Vodă - Anunț atribuire privind încheierea contractelor de concesiune, atribuite prin licitație publică cu oferte în plic închis",
        "text": "Primăria Negru Vodă face public anunțul de atribuire privind încheierea contractelor de concesiune, atribuite prin licitație publică cu oferte în plic închis, pentru următoarelor bunuri imobile:\n• Informații generale privind autoritatea contractantă, precum denumirea, codul fiscal, adresa, numărul de telefon, fax și/sau adresa de e-mail a persoanei de contact:\n• Data publicării anunțului de concesionare în Monitorul Oficial al României, Partea a VI-a: 23.02.2024;\n• Criteriile utilizate pentru determinarea ofertei câștigătoare: cel mai mare nivel al redevenței;\n\nÎn urma verificării îndeplinirii condițiilor de participare și a cerințelor minime asociate, următorii ofertanți au îndeplinit condițiile de participare:\n• Denumirea/numele și sediul/adresa ofertantului a cărui ofertă a fost declarată câștigătoare/ date de identificare contract de concesiune:\n• Pășunea 13 – suprafața de 16.95 ha – Rezultat : CORBU Constantin – 170 lei/ha/an cu suprafața de 3.95 ha; DĂSCĂLESCU Cristian – 170 lei/ha/an cu suprafața de 10.00 ha; BOBOȘILĂ Elena – 170 lei/ha/an cu suprafața de 3.00 ha.\n• Pășunea 15 – suprafața de 2.5 ha – Rezultat : BOBOȘILĂ Elena – 170 lei/ha/an cu suprafața de 1.25 ha; PETRE Vasilica– 150 lei/ha/an cu suprafața de 1.00 ha.\n• Pășunea 19 – suprafața de 25 ha – Rezultat : ARGINTARU Ion – 210 lei/ha/an cu suprafața de 7.5 ha; DĂSCĂLESCU Cristian – 170 lei/ha/an cu suprafața de 4.3 ha.\n• Pășunea 43 – suprafața de 12.55 ha – Rezultat : COJOCARU Constantin- 350 lei/ha/an cu suprafața de 7.7 ha; TRIFAN Nicolae – 200 lei/ha/an cu suprafața de 0.5 ha; DĂSCĂLESCU Marius 180 lei/ha/an cu suprafața de 4.35 ha.\n• Arabil – A 41 – suprafața de 16 ha – Rezultat : GURĂU Daniel – 155 lei/ha/an cu suprafața de 13.5 ha.\n• Pășunea 492/2 – suprafața de 4.5 ha – Rezultat : MANCICĂ Cătălin –156 lei/ha/an cu suprafața de 1.5 ha.\n• Arabil A 58 – suprafața de 3 ha – Rezultat : GURĂU Daniel – 155 lei/ha/an cu suprafața de 3.00 ha.\n• Pășunea 643– suprafața de 7.5 ha – Rezultat : BEZNOAIA Aurel Vasile – 156 lei/ha/an cu suprafața de 6.4 ha.\n• Arabil A 449 – suprafața de 2.85 ha – Rezultat : MANCICĂ Cătălin –161 lei/ha/an cu suprafața de 2.85 ha.\n• Arabil A 507 – suprafața de 16 ha – Rezultat : DAMIAN Alexandru – 160 lei/ha/an cu suprafața de 7.9 ha.\n• Denumirea, adresa, numărul de telefon, fax și sau adresa de e-mail a instanței competente în soluționarea litigiilor apărute și termenele pentru sesizarea instanței:\n• Data transmiterii anunțului de atribuire către instituțiile abilitate, în vederea publicării: 16.04.2024",
        "label": "Dobrogea"
    },
    {
        "title": "La Tulcea s-a desfășurat a XXXI-a ediție a Simpozionului Internațional „Delte și Zone Umede“",
        "text": "Administratorul public al județului Tulcea, Dumitru Mergeani, a participat, astăzi, începând cu ora 10.00, la deschiderea celei de-a XXXI-a ediții a Simpozionului Internațional „Delte și Zone Umede“, organizat la Tulcea, sub patronajul Ministerul Cercetării, Inovării și Digitalizării.\n\nÎn deschiderea evenimentului științific, directorul Institutului Național de Cercetare Dezvoltare Delta Dunării (INCDDD), Marian Tudor, a vorbit despre aniversarea marcată în contextul simpozionului deschis astăzi: la data de 24 mai 1999, Guvernul României a înființat INCDDD, prin reorganizarea Institutului de Cercetare și Proiectare „Delta Dunării“. Astfel, în curând, prestigioasa instituție de cercetare va împlini 25 de ani.\n\n„Este o onoare pentru noi să găzduim acest simpozion, aflat la ediția cu numărul 31. Așa cum a spus și domnul director, noi avem o Deltă locuibilă și locuită, iar cea mai mare provocare este cea de a găsi un echilibru între om și natură, de a găsi modalități de coexistență între cele două părți ce constituie acest ecosistem, astfel încât niciunul să nu îl altereze pe celălalt.\n\nPentru cei care ați venit din afara județului și a țării: vă doresc să aveți parte și de vizite în teren la fel de interesante ca lucrările acestui simpozion, unde să vă bucurați de peisajele mirificei delte și de minunata, delicioasa bucătărie tradițională deltaică.\n\nDe asemenea, mi-aș dori ca atunci când plecați acasă, să deveniți ambasadorii noștri, să spuneți întregii lumi ce lucruri frumoase ați văzut în Delta Dunării și de ce merită ea vizitată“, a declarat Dumitru Mergeani, administrator public al județului Tulcea.",
        "label": "Dobrogea"
    },
    {
        "title": "Informare RAJA - Se oprește apa în localitatea Valu lui Traian",
        "text": "În vederea executării lucrării programate în comuna Valu lui Traian ”Lucrări de dezafectare conductă Dn 400 mm, turnare masive nod PN0 și PN5, întregire tronson dintre CV A22.1 și N80 – Str. Calea Dobrogei (DN3)”, RAJA S.A. va întrerupe furnizarea apei marți – 12 noiembrie 2024, în intervalul orar 08.00 – 14.00.\n\nÎn acest timp vor fi afectați de lipsa apei consumatorii din localitatea Valu lui Traian, cu excepția zonelor F și C.\n\nInvestiția face parte din cadrul ”Proiectului regional de dezvoltare a infrastructurii de apă și apă uzată în aria de operare a SC RAJA SA Constanța în perioada 2014 – 2020”, contractul de lucrări CL21: ” Rețele apă și canalizare Valu lui Traian”, derulat prin Programul Operațional Infrastructură Mare (POIM), în valoare de aproximativ 116 mil. lei.",
        "label": "Dobrogea"
    },
    {
        "title": "Primăria Comana: “PNRR: Fonduri pentru România modernă și reformată!”",
        "text": "„ Dotarea cu mobilier, materiale didactice şi echipamente digitale a unităţilor de învăţământ preuniversitar din comuna Comana, judeţul Constanţa”\n\nComuna COMANA, în calitate de beneficiar a semnat în data de 17.08.2023 Contractul de finantare pentru proiectul „ DOTAREA CU MOBILIER, MATERIALE DIDACTICE ŞI ECHIPAMENTE DIGITALE A UNITĂŢILORDE ÎNVĂŢĂMÂNT PREUNIVERSITAR DIN COMUNA ISTRIA, JUDEŢUL CONSTANŢA” în cadrul Planului Național de Redresare și Reziliență, Componenta C15: Educație, Reforma 5. Adoptarea cadrului legislativ pentru digitalizarea educației Investitia 9. Asigurarea echipamentelor și a resurselor tehnologice digitale pentru unitățile de învățământ Reforma 6 „Actualizarea cadrului legislativ pentru a asigura standarde ecologice de proiectare, construcție și dotare în sistemul de învățământ preuniversitar”, Investiția 11 „Asigurarea dotărilor pentru sălile de clasă preuniversitare și laboratoarele/atelierele școlare”.\n\nProiectul are ca obiectiv dotarea unităților de învățământ preuniversitar de pe raza comunei Comana, județul Constanta, pentru îndeplinirea standardelor de calitate în sălile de clasă, pentru sporirea calității și siguranței mediilor de învățare. Obiectivul general al proiectului se încadrează în obiectivul general al PNRR, respectiv acela de dezvoltare a României prin realizarea unor programe și proiecte esențiale care să sprijine reziliența, nivelul de pregătire pentru situații de criză, capacitatea de adaptare și potențialul de creștere prin reforme majore și investiții cheie cu fonduri din Mecanismul de Redresare și Reziliență.\n\nValoarea totală a proiectului: 669.639,37 lei, din care valoarea eligibilă din PNRR este în cuantum de 562.722,16 lei, valoarea TVA eligibil aferentă este de 106.917,21 lei, iar valoarea sumelor neeligibile este de 0,00 lei.",
        "label": "Dobrogea"
    },
    {
        "title": "Gihan Eserghep, numit consilier pe probleme de transport județean la cabinetul președintelui CJC",
        "text": "Florin Mitroi l-a numit pe Gihan Eseghep Consilier la Cabinetul Președintelui, începând cu data de 21.01.2025, cu atribuții de transport județean.\n\nEserghep este patronul unei firme de transport/turism și are o experiență vastă în domeniul transportului public.\n\nE a candidat la Primăria Constanța din partea PUSL, iar mare parte din programul său electoral s-a bazat chiar pe transportul public și problemele din acest domeniu pentru care a găsit o serie de soluții viabile și ușor de pus în aplicare.",
        "label": "Dobrogea"
    },
    {
        "title": "„Echipa de parlamentari PNL este indispensabilă pentru Constanța” – Bogdan Huțucă",
        "text": "Organizația PNL Constanța și-a depus astăzi în mod oficial listele de candidați pentru Camera Deputaților și Senat. Președintele PNL Constanța, Bogdan Huțucă, a subliniat că echipa de parlamentari este esențială pentru a continua proiectele mari din județ.\n\n„Echipa de parlamentari PNL este indispensabilă pentru continuarea marilor proiecte în Constanța. Candidăm și câștigăm. Simplu”, a declarat Bogdan Huțucă, evidențiind astfel încrederea sa în succesul echipei liberale la alegerile parlamentare.\n\nPreședintele PNL Constanța, Bogdan Huțucă, și-a exprimat recunoștința față de constănțenii care au susținut echipa liberală în alegerile locale și și-a reafirmat încrederea în succesul la alegerile parlamentare.\n\n„Dragii mei. La alegerile locale din această vară am mobilizat peste 100.000 de constănțeni să voteze cu PNL. Le mulțumim tuturor, pentru că ne-au ajutat să ne menținem pe locul 1. Ne-am prezentat în fața alegătorilor cu demnitate și credibilitate, dar sunt sigur că cel mai mult a mobilizat lista de Mari Proiecte pe care primarii liberali le-au început în localitățile lor”, a declarat Huțucă.\n\nFlorin Mitroi, recent ales președintele Consiliului Județean Constanța, cu peste 110.000 de voturi, și-a arătat sprijinul pentru echipa PNL la alegerile parlamentare, fiind încrezător în experiența și dedicarea colegilor săi.\n\n„Le urez mult succes colegilor care și-au depus astăzi candidaturile pentru alegerile parlamentare. Este un moment important pentru județul nostru și sunt convins că experiența și dedicarea lor vor aduce rezultate pozitive în continuarea dezvoltării Constanței. Cu siguranță vor reprezenta cu cinste interesele cetățenilor în Parlament. Împărtășim aceleași obiective de progres pentru județul nostru”, a declarat Florin Mitroi.\n\nSilviu Iulian Coșa, candidat la Senatul României și fost prefect al județului, a vorbit despre încrederea în alegătorii constănțeni, fiind convins că aceștia vor susține, prin vot, dezvoltarea comunităților locale.\n\n„Le mulțumesc constănțenilor care, în urmă cu patru luni, ne-au oferit încrederea și susținerea necesare pentru a continua dezvoltarea județului nostru. Le sunt recunoscător și îi aștept să ne susțină și la următoarele trei runde de alegeri, astfel încât, împreună, să reușim să întregim echipa liberală la nivel de președinte de țară, Parlament și Guvern. Astfel, vom duce mai departe proiectele începute și vom deschide noi oportunități pentru o administrație locală și centrală de calitate, în sprijinul constănțenilor”, a declarat Coșa.\n\nDeputatul Marian Crușoveanu a subliniat că PNL Constanța este pregătit pentru alegerile parlamentare, având o echipă puternică și unită, capabilă să ducă la bun sfârșit proiectele de dezvoltare locală.\n\n„PNL Constanța este în linie dreaptă pentru alegerile parlamentare! Suntem pregătiți să continuăm, alături de oameni cu experiență, profesioniști și, mai ales, dedicați. Sunt mulțumit și mândru că avem o echipă puternică și unită, lucru demonstrat de rezultatele obținute în alegerile din prima parte a acestui an”, a declarat Crușoveanu.\n\nEl a evidențiat importanța investițiilor pentru dezvoltarea locală și implicarea primarilor în proiectele de infrastructură: „Constanța este un județ de dreapta, un loc în care clasa de mijloc și toți cei care, prin muncă cinstită, duc un trai decent, vor avea o voce puternică în Parlamentul României. Județele puternice sunt acelea care investesc în dezvoltare locală, iar Constanța a intrat pe lista scurtă a județelor model la nivel național”, a adăugat Crușoveanu.",
        "label": "Dobrogea"
    },
    {
        "title": "Avarii RAJA - Se oprește apa în mai multe zone din municipiul Constanța",
        "text": "RAJA S.A. va executa, în perioada 24 – 25 iulie 2024, lucrări de remediere a unor avarii depistate la nivelul conductelor de distribuție de la intersecția bulevardului Tomis cu strada Nicolae Iorga din municipiul Constanța.\n\nPentru realizarea acestor intervenții, furnizarea apei potabile va fi sistată din noaptea de miercuri, 24 iulie 2024, ora 22.00, până joi, 25 iulie 2024, ora 06.00, în următoarele zone:\n• bd. Tomis – str. Nicolae Iorga (partea dreaptă, cu sensul de mers spre bd. Mamaia) – str. Bucovinei – bd. Mamaia – bd. Tomis;\n\nÎn acest interval, în cartierul Tomis 2 se va furniza apă cu presiune scăzută.",
        "label": "Dobrogea"
    },
    {
        "title": "Constanța - Weekend de sărbătoare la 101 ani de la Marea Unire",
        "text": "Activitățile organizate de Primăria Municipiului Constanța, împreună cu Instituția Prefectului Județul Constanța și Comandamentul Flotei debutează duminică, 01 decembrie, de la ora 08:30, când va avea loc o ceremonie de depunere de coroane la Monumentului Eroilor din Primul Război Mondial din Cimitirul Central.\n\nDe la ora 10:30, se va desfășura manifestarea propriu-zisă în zona din fața Monumentului Eroilor din Războiul de Independență, din parcul „Regina Maria” care include momentul de paradă militară, la care vor participa membrii din cadrul Ministerului Apărării Naționale și ai altor structuri care aparțin instituțiilor statului. Primăria Municipiului Constanța va oferi celor prezenți la eveniment stegulețe tricolore și baloane.\n\nUlterior, tehnica militară va fi expusă publicului timp de 2 ore pe bulevardul Lăpușneanu, sub supravegherea Jandarmeriei Române. Tot pe bulevardul Lăpușneanu, de la ora 17:30, va avea loc un ceremonial militar cu retragere cu torțe la care vor participa militari ai mai multor unități.\n\nTot duminică, de la ora 11:00, constănțenii sunt așteptați la o porție de iahnie cu cârnați și la un spectacol de neuitat. Cei care țin post nu trebuie să își facă griji, pentru că există meniu de post, precum și meniu pentru musulmani.\n\nEvenimentul organizat de Primăria Municipiului Constanța, prin Direcția Generală de Asistență Socială, se va desfășura în locațiile: Parcul Tomis II, Piațeta Badea Cârțan – Pavilionul Pensionarilor, Zona CET – Pavilionul Pensionarilor, Parcul de la Gară și Piațeta Far.\n\nEveniment editorial „Ajută-mă să nu dispar”, sâmbătă, 30 noiembrie, ora 14:00, Centrul Multifuncțional Educativ pentru Tineret „Jean Constantin”\n\nPetronela Rotar revine la Constanța pentru a lansa romanul „Ajută-mă să nu dispar”, al doilea volum după best-seller-ul „Privind înăuntru”. Despre cea mai recentă creație a Petronelei Rotar va vorbi cunoscutul realizator de emisiuni dedicate cărților, Bogdan Papacostea. Gazda evenimentului va fi actorul Dan Cojocaru. Lansarea de carte face parte din proiectul cultural „Artă de la viziune la formă” al Centrului Cultural Județean Constanța „Teodor T. Burada” iar intrarea este liberă.\n\nCasa de Cultură a Sindicatelor împreună cu Arhiepiscopia Tomisului organizează un spectacol inedit dedicat Zilei Naționale a României și Sfântului Andrei.\n\nEvenimentul va fi susținut de Muzica Militara a Forțelor Navale Române, avându-l ca dirijor pe col. dr. Cornel Ignat și Corala bărbătească ortodoxă „Armonia” condusă de arhid. lect. univ. dr. Ion Iulian Dumitru.\n\nLa 30 de ani de la Revoluție, marele artist vine în fața publicului constănțean cu un concert care are un puternic mesaj social. Evenimentul se va desfășura cu participarea Corului și orchestrei Teatrului de Operă și Balet „Oleg Danovski”, orchestrator și dirijor Marius Hristescu.\n\nDerby-ul dintre FC Farul Constanța și Rapid București se joacă, sâmbătă, 30 noiembrie, de la ora 13:00, pe stadionul Gheorghe Hagi.\n\nMeci greu cu liderul Grupei B din Liga Națională de Baschet Masculin\n\nBC Athletic Constanța va întâlni CSO Voluntari sâmbătă, 30 noiembrie, de la ora 18:00, la Sala Sporturilor din Constanța. Team is everything!",
        "label": "Dobrogea"
    },
    {
        "title": "Costin Răsăuțeanu este viceprimarul care va prelua atribuțiile lui Chițac. Ionuț Rusu, sabotat de colegii din PNL",
        "text": "În ședința de Consiliu Local de vineri, 13 decembrie, au fost aleși noii viceprimari ai municipiului Constanța.\n\nCostin Răsăuțeanu (PSD) și Ionuț Rusu (PNL) sunt cei care vor ocupa aceste două funcții.\n\nRăsăuțeanu a obținut 19 voturi pentru și șapte împotrivă, în timp ce Rusu a fost ales cu 18 voturi pentru, unul împotrivă și șapte abțineri.\n\nSurpriza a venit, însă, la alegerea viceprimarul care îl va înlocui pe primar atunci când Vergil Chițac nu își va putea exercita atribuțiile. Dacă până acum a fost Ionuț Rusu, din acest nou mandat va fi Costin Răsăuțeanu.\n\nRăsăuțeanu a primit 20 de voturi, iar Rusu doar patru. Ceea ce înseamnă cu nici măcar colegii săi din PNL nu l-au votat.\n\nIon Dumitrache, președintele PSD Municipiu Constanța a discutat cu Vergil Chițac și a cerut tot ce s-a putut pentru a-i asigura primarului majoritate în Consiliu Local.\n\nAceasta este consecința scorului dezastruos pe care liberalii constănțeni l-au obținut atât la alegerile locale, cât și la parlamentare.\n\nBogdan Huțucă și Marian Crușoveanu, marii strategi ai PNL Constanța, au reușit să îngroape filiala și să lase PSD să acceadă fără probleme la conducerea municipiului.",
        "label": "Dobrogea"
    },
    {
        "title": "Era digitală a sosit la școala din Stejaru",
        "text": "Era digitală a sosit la școala din Stejaru, odată cu echipamentele achiziționate de primărie printr-o finanțare PNRR. Primarul Dumitru Enache a făcut anunțul că echipamentele destinate școlii din Stejaru au sosit și ele vor fi montate în perioada următoare – gata de a fi utilizate de școlari, imediat după vacanța de Paște.\n\nConform anunțului, fiecare clasă a Școlii Gimnaziale Stejaru va fi dotată cu tablă inteligentă, sistem de sunet, camera de videoconferință, imprimantă multifuncțională și scanner multifunctional.\n\nAtenție sporită este acordată laboratorului de informatică, ce va primi echipamente noi și valoroase: 12 computere, o tablă inteligentă, sistem de sunet și cameră videoconferință.\n\nEra digitală a sosit la școala din Stejaru prin intermediul unei finanțări PNRR, în cadrul proiectului „Dotare cu mobilier, materiale didactice și echipamente digitale pentru Școala Gimnazială Stejaru”. Așa cum ați putut sesiza din titlul proiectului, urmează de asemenea ca școala să primească în cel mai scurt timp și mobilier nou, care va ajuta la modernizarea spațiului de învățământ din comună.",
        "label": "Dobrogea"
    },
    {
        "title": "Reabilitarea Spitalului Clinic Județean de Urgență \"Sf. Apostol Andrei\" Constanța continuă cu progrese vizibile!",
        "text": "Casa scării și Secția Clinică Urologie a SCJU Constanța se transformă treptat în spații sigure și primitoare, menite să îmbunătățească atât experiența pacienților, cât și condițiile de lucru ale personalului medical.\n\nLucrările inițiate la etajele superioare ale clădirii se apropie de finalizare, astfel că, în acest moment echipele de muncitori intervin pe casa scării la etajele 3, 2 și 1, concentrându-se pe finisaje și ultimele etape ale reabilitării. În paralel, la etajul 5, două saloane din Secția de Urologie au intrat deja într-un proces de renovare intensă, reabilitarea completă a acestei secții fiind inclusă pe lista priorităților imediate.\n\nÎntregul proces este gestionat astfel încât să se reducă la minimum disconfortul creat în cadrul activităților zilnice ale spitalului.\n\n„Aceste demersuri reprezintă, din punctul meu de vedere, o normalitate. Curățenia, igiena și condițiile din spitale nu trebuie să fie excepții, ci un lucru absolut normal, o obligație firească față de pacienți și personalul medical. Iar dacă proiectele majore, care implică modernizarea completă a infrastructurii, necesită timp și resurse semnificative, iată că există și măsuri pe care le putem lua acum, rapid și eficient, pentru a îmbunătăți condițiile din unitățile medicale.” – a declarat președintele Consiliului Județean Constanța, Florin Mitroi.",
        "label": "Dobrogea"
    },
    {
        "title": "Valu lui Traian va avea liceu „verde”, într-o perioadă în care în mediul rural școlile se închid",
        "text": "Valu lui Traian va avea liceu „verde”, se anunță într-un comunicat al primăriei. Acest liceu nu doar că va oferi educație de calitate tinerilor din comună, dar va și promova un model de dezvoltare durabilă, punând accent pe protecția mediului. Proiectul marchează o premieră în județ, fiind prima unitate de învățământ liceal construită în ultimele două decenii.\n\nLiceul va fi amplasat în centrul civic al Zonei F, cunoscută și sub denumirea de Cartierul Tineretului. Această zonă este deja în plină dezvoltare, alte două proiecte educaționale, o școală gimnazială și o grădiniță, fiind în curs de finalizare. Noua unitate de învățământ va completa această rețea educațională, oferind tinerilor o continuare firească a studiilor în cadrul localității.\n\nProiectul este finanțat printr-o combinație de fonduri europene și contribuții locale, valoarea totală depășind 60 milioane de lei. Din această sumă, peste 7 milioane de lei provin din bugetul local, subliniind angajamentul primăriei de a investi în educație și mediu.\n\nLiceul va fi un exemplu de sustenabilitate, fiind construit cu materiale ecologice și dotat cu tehnologii moderne, pentru reducerea consumului de resurse. Panourile solare vor asigura o parte din energia necesară, iar sistemele de colectare a apei de ploaie vor contribui la utilizarea eficientă a resurselor. Iluminatul va fi asigurat de LED-uri economice, iar clădirea va beneficia de izolații termice de înaltă performanță, toate acestea reducând semnificativ amprenta de carbon.\n\n„Acest proiect reflectă angajamentul comunității din Valu lui Traian de a proteja mediul înconjurător și de a pregăti tinerii pentru provocările viitorului. Suntem mândri să facem parte din domeniul educației ecologice și să contribuim la un viitor mai verde și mai sustenabil pentru toți. De asemenea, este un proiect pe care îl las cu drag în implementare noului primar, Iulia Iurea, aceasta fiind deja familiarizată cu el deoarece conduce echipa ce l-a conceput”, a declarat primarul Florin Mitroi.\n\nLiceul va oferi un profil teoretic, dar va include și o filieră tehnologică, unde elevii vor putea învăța competențe practice, esențiale pentru integrarea pe piața muncii. Astfel, tinerii din Valu lui Traian vor avea acces la o educație completă și adaptată nevoilor actuale, fără a fi nevoiți să părăsească localitatea.\n\nConstrucția liceului este prevăzută să se finalizeze până la sfârșitul anului 2025, ceea ce înseamnă că primele generații de elevi vor putea începe cursurile într-un mediu modern, prietenos cu mediul și adaptat cerințelor viitorului.\n\n„Este o mândrie să putem oferi tinerilor noștri o educație de calitate, într-un cadru modern și sustenabil. Acest proiect nu doar că va contribui la dezvoltarea comunității noastre, dar va și servi ca model pentru alte localități care doresc să își protejeze mediul înconjurător și să investească în educația generațiilor viitoare”, a adăugat primarul.",
        "label": "Dobrogea"
    },
    {
        "title": "Cele mai frumoase lucrări înscrise la concursul „Tulcea – Suzhou, Drumul Prieteniei“, premiate de Consiliul Județean Tulcea",
        "text": "Administratorul public al județului Tulcea, Dumitru Mergeani, a participat, astăzi, începând cu ora 11.00, la sala Dobrogea, la festivitatea de premiere a celor mai talentați tulceni care au înscris lucrări la concursul „Tulcea – Suzhou, Drumul Prieteniei“.\n\nÎn total, peste 200 de lucrări au intrat în cea de-a cincea ediție a competiției organizate de Consiliul Județean Tulcea pentru a marca parteneriatul dintre județul Tulcea și regiunea Suzhou.\n\n„Vreau să mulțumesc tuturor tinerilor talentați care s-au implicat în ediția a cincea a acestui concurs și care ne dau, astfel, posibilitatea să arătăm partenerilor chinezi că una dintre cele mai mari resurse pe care o avem noi la Tulcea este cea umană.\n\nAm primit vizite ale delegațiilor chineze, iar de fiecare dată toți au fost impresionați de Deltă, de Dunăre, de cetăți, de gastronomia noastră locală, dar cu ocazia acestor concursuri au aflat că avem o resursă umană impresionantă, formată din copiii noștri de aur.\n\nȘi pentru că știu că au participat peste 200 de tineri la acest concurs, cu lucrări excepționale, aș dori să le transmit tuturor participanților că pentru noi, pentru profesorii îndrumători, pentru familiile voastre sunteți toți câștigători.\n\nChiar dacă acum nu ați câștigat, acest lucru trebuie să vă ambiționeze și să mergeți cu capul sus mai departe!“, a declarat administratorul public al județului Tulcea, Dumitru Mergeani, în cadrul evenimentului organizat pentru premierea celor mai talentați tineri tulceni.",
        "label": "Dobrogea"
    },
    {
        "title": "Comuna Cerna a bifat cu succes zeci de obiective în patru ani",
        "text": "Comuna Cerna a bifat cu succes zeci de proiecte ce au contribuit la dezvoltarea UAT-ului. Trecerea în revistă a acestor realizări, dar și a planurilor propuse pentru următorii ani, în Comuna Cerna, demonstrează că dezvoltarea durabilă a unei unități administrative e un drum lung, dar care poate fi parcurs – cu perseverență.\n\nDintre proiecte realizate notăm reabilitarea școlii gimnaziale Cerna; construcție zid sprijin piața agroalimentară din Cerna; realizarea instalației de iluminat stradal în Cerna, Mircea Vodă, General Praporgescu și satul Traian; sistemul de canalizare, cu stație de epurare, la Cerna.\n\nPe parcursul ultimilor ani, au fost asfaltați 14 km de șosele. Căminul de festivități din satul Traian a fost reabilitat și reutilat și au fost realizate două parcuri dedicate copiilor – în satele Cerna și General Praporgescu.\n\nEducația și cultura sunt la loc de cinste între preocupările administrației locale conduse de primarul Petre Șopu. În precedenții patru ani au fost bifate câteva obiective importante, care au asigurat modernizarea comunei și adaptarea ei la cerințele actuale: Reabilitare școlii gimnaziale și a căminului de festivităti din Mircea Voda; internet wifi la Cerna, Mircea Vodă şi Traian; achiziționarea a 50 de tablete pentru copiii comunei, cu abonament pe 24 luni. A fost de asemenea reabilitat căminul de tineret din Cerna și s-a construit terenul de sport la școala Panait Cerna, iar biserica din satul cerna a fost și ea reabilitată.\n\nÎn paralel, au fost achiziționate utilaje, pentru ca primăria să nu depindă de alte instituții și organisme județene pentru lucrări simple sau rezolvarea unor situații speciale: Achiziție încărcător frontal, vidanjă, buldoexcavator, tractor (achiziționat prin Grupul de Acțiune Locală) și autoutilitară Renault Master.\n\nZeci de investiții în derulare și în stadiul de proiect\n\nDezvoltarea comunei nu se oprește la realizările inventariate mai sus. Momentan sunt în derulare investiții pentru realizarea unui centru social și a unei săli de sport școlare în satul Cerna. Tot în satul reședință de comună sunt în curs de asfaltare 22 de kilometri de șosea și este în lucru reabilitarea șanțurilor și trotuarelor. Tot în curs de realizare sunt dispensarul uman și cabinetul de medicină dentară din comună.\n\nAu fost achiziționate și sunt în stadiul de montare 130 de camere de supraveghere, avându-se totodată în vedere digitalizarea sistemelor comunei.\n\nLa capitolul energetic, se află în stadiul de implementare un parc fotovoltaic ce ar trebui să acopere necesitățile energetice de bază și se lucrează la implementarea rețelei de gaze naturale.\n\nOdată implementate aceste proiecte, primarul Petre Șopu are în vedere atragerea de finanțări pentru alte direcții de dezvoltare a comunei: Construirea unui teren multifuncțional sintetic în satul Traian; reabilitarea trotuarelor și construirea unei case mortuare, la Mircea Vodă; construirea unui nou cpmin cultural; asfaltarea completă a străzilor din comună (9 km care nu sunt deocamdată prinși în proiectele de asfaltare), respectiv extinderea capacităților fotovoltaice pentru acoperirea incliv a consumului sistemului de canalizare.",
        "label": "Dobrogea"
    },
    {
        "title": "În ceasul al treisprezecelea, Federația Româna de Handbal își îndreaptă una dintre deciziile nedrepte pentru handbalul constănțean!",
        "text": "CSM Constanța a obținut câștig de cauză după apelul formulat împotriva hotărârii nr 133.1 din data de 24.09.2024 pronunțată de Comisia Centrală de Disciplină, Comisia de Apel decizând în sensul că:\n\n„Admite apelul clubului CSM Constanța, desființează în tot hotărârea nr. 133.1/24.09.2024 pronunțată de Comisia Centrală de Disciplină și rejudecând cauza în fond, respinge sesizarea sportivului Toma Laurențiu Mihai ca fiind prematur introdusă. Înlătură sancțiunea aplicată clubului CSM Constanța. Definitivă”.\n\nIată de spun reprezentanții CSM Constanța vizavi de acest aspect:\n\n“În cel de-al 13-lea ceas, poate, nu se moare cu dreptatea în mână. Printr-o decizie care pentru CSM Constanța atinge cotele normalității, Federația Română de Handbal și-a îndreptat una dintre deciziile precedente care sancționau clubul nostru.\n\nCSM Constanța s-a delimitat de acțiunile, acuzațiile și dovezile aduse la adresa noastră împotriva cărora a luptat, asumat, spre a le desființa, cu dovezi ce nu aveau cum să nu fie luate în considerare într-o dispută legală, fără a expune și fără a aduce acuze în public. În urma campaniei demarate împotriva clubului, atât prin trusturile de presă cât și prin articole publicate fără a ni se cere punctul de vedere, am continuat, într-un mod legitim să ne apărăm.\n\nÎntr-o lume a sportului dominată de fair-play, de sportivi și nume mari care și-au adus un aport important la promovarea handbalului și emulația din jurul acestui sport minunat, considerăm că această decizie ne aduce mai aproape de o stare normală de fapt și de drept.\n\nCSM Constanța va fi unul dintre cluburile care vor trata orice demers sau litigiu cu cea mai bună intenție și respect pentru normele de drept. Suntem de părere că sportul unește și nu trebuie să dezbine! Hai, Constanța!”",
        "label": "Dobrogea"
    },
    {
        "title": "PRIZONIERI în PARADIS | FILM DOCUMENTAR",
        "text": "Mii de oameni trăiesc în Delta Dunării, lângă brațul Chilia, la limita sărăciei. Sunt înconjurați de frumuseți și bogății la care pot doar să privească. Traiul în Deltă este foarte anevoios din cauza restricțiilor impuse de protecția mediului și a izolării. Începând de la pescuit, agricultură, construcţii şi turism, toate activităţile economice ale locuitorilor Deltei sunt afectate de constrângeri şi interdicţii care NU sunt dublate de compensaţii.\n\nUn film documentar despre binecuvântarea şi blestemul de a trăi în Delta Dunării.",
        "label": "Dobrogea"
    },
    {
        "title": "Alte 275 de eco-insule vor fi integrate în infrastructura de colectare a deșeurilor din municipiul Constanța",
        "text": "Primăria municipiului Constanța a semnat un acord-cadru cu Ministerul Mediului, Apelor și Pădurilor pentru proiectul „Achiziția de insule ecologice digitalizate”. În prezent, suntem în etapa de semnare a contractului subsecvent pentru furnizarea dispozitivelor de colectare a deșeurilor și de pregătire a locațiilor unde acestea vor fi amplasate.\n\nProcedura de achiziție demarată de Ministerul Mediului, Apelor și Pădurilor a fost întârziată din cauza contestațiilor. Proiectul este finanțat cu bani europeni prin Planul Național de Redresare și Reziliență.\n\nCele 275 de eco-insule vor asigura colectarea deșeurilor pentru toate cele cinci fracții: biodegradabil, rezidual, sticlă, plastic și metal, hârtie și carton. Acestea se adaugă celor 14 insule ecologice amplasate de municipalitate în 2023. Dispozitivele de colectare a deșeurilor vor fi protejate anti-vandalism și împotriva accesului neautorizat și dotate cu acces digitalizat pentru persoanele fizice arondate.\n\nAmplasarea celor 275 de insule ecologice va contribui la reducerea cantității de deșeuri reziduale depozitate la groapa de gunoi. Se vor crea premisele unui management sustenabil al deșeurilor prin reintroducerea în circuitul de producție a materialelor reciclabile.",
        "label": "Dobrogea"
    },
    {
        "title": "Apă cu presiune scăzută în localitatea Valu lui Traian",
        "text": "Astăzi – 18 iunie 2024, a survenit o avarie la nivelul conductei de alimentare cu apă, cu diametrul de 400 mm, de pe Calea Dobrogei din localitatea Valu lui Traian, județul Constanța.\n\nPentru realizarea operațiunilor de remediere a acesteia, echipele RAJA vor fi nevoite să reducă presiunea apei potabile către consumatorii din localitate (cu excepția celor din zona C și cartierul de Tineret), în intervalul orar 09.30 – 17.00.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Constanța",
        "text": "Miercuri – 11 decembrie 2024, echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă “ de la intersecția străzilor Avram Iancu cu București din municipiul Constanța.\n\nAstfel, în intervalul orar 09.30 – 13.00, se va sista furnizarea apei potabile, în zona delimitată de străzile: bd. 1 Decembrie 1918 – Prelungirea I.C. Brătianu – Avram Iancu – București – ale. Garofiței – bd. 1 Decembrie, cu punctul termic 24, precum și la Școala Gimnazială nr. 24 „Ion Jalea”.",
        "label": "Dobrogea"
    },
    {
        "title": "La Școala nr.1 din Lumina va avea loc cea de-a treia ediție a Festivalului „Școala mea în sărbătoare” – Un spectacol de talente și tradiții",
        "text": "Tania Butcaru, director adjunct al Școlii Nr.1 din Lumina și coordonatorul proiectului, a anunțat cu entuziasm ediția a 3-a a festivalului „Școala mea în sărbătoare”. Acest eveniment anual, devenit deja o tradiție locală, aduce laolaltă elevi din diverse școli din județul Constanța pentru a-și demonstra talentul în multiple domenii artistice.\n\n„Activitatea principală a acestui proiect este un concurs care se desfășoară în toate cele patru secțiuni: dans popular românesc, interpretare, muzică populară românească, dans modern, și interpretare muzică ușoară, atât pentru ciclul primar, cât și pentru ciclul gimnazial,” a explicat doamna Butcaru.\n\nAnul trecut, 18 școli au fost în parteneriat, dintre care 11 au participat efectiv. În acest an, numărul școlilor participante a crescut la 14, iar acestea vor prezenta 65 de momente artistice care includ 60 de momente de concurs și cinci momente extra concurs.\n\n– Profesor Preda Mihaela, de la Școala Gimnazială Nr. 1 din Lumina.\n\n– Vali Osman, instructor de dans la școala Greek Encanto din Constanța.\n\n– Marius Marin, balerin la Teatrul Național de Operă și Balet Oleg Danovski și colaborator la Universitatea Ovidius din Constanța, Facultatea de Artă.\n\n– Georgiana Balaban, soprană și profesor de canto la Colegiul Național de Arte Regina Maria.\n\nFestivalul include și momente extra concurs, cu invitați speciali precum ansamblul Armâna mea de la Centrul Cultural Elena Roizen din Ovidiu și trupa de copii mici de la școala de dans Greek Encanto. Vor fi, de asemenea, demonstrații de dans Salsa și o prezentare a Clubului Karate Kyokushin din Lumina.\n\n„Ne bucură enorm faptul că oamenii doresc să participe, să vină, și bucuria copiilor pentru noi este nemărginită și asta este cel mai important,” a concluzionat doamna Butcaru.\n\nFestivalul promite să fie un eveniment de referință pentru comunitatea locală, oferind o platformă excelentă pentru tinerii talentați să-și exprime creativitatea și pasiunea pentru artă și cultură.\n• Școli partenere în proiectul ,,Școala mea în sărbătoare”\n• Dordea Elena, profesor coregraf la Facultatea de arte din cadrul Universitații Ovidius Constanța",
        "label": "Dobrogea"
    },
    {
        "title": "Avarie RAJA pe strada I. Ghe. Duca din municipiul Constanța",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 200 mm, de pe strada I. Ghe. Duca din mun. Constanța, echipele RAJA sistează furnizarea apei potabile astăzi – 28 august 2024, în intervalul orar 09.00 – 17.00.\n\nSunt afectați de lipsa apei consumatorii aflați în perimetrul delimitat de străzile: Cuza Vodă – Atelierelor – Avram Iancu – I. Ghe. Duca – Ștefan Cel Mare – Sabinelor – Sarmisegetuza – Constantin Brătescu.",
        "label": "Dobrogea"
    },
    {
        "title": "Primăria Cobadin a demarat procedura pentru constituirea rețelei de gaze naturale în comună",
        "text": "Luna aceasta, Primăria Cobadin a demarat procedura pentru aducerea rețelei de gaze naturale în satele componente ale comunei. Este vorba de un proiect în valoarea totală de 11 milioane de lei. Cererea de ofertă a fost publicată deja în sistemul de achiziții publice și în Jurnalul UE, Primăria Cobadin așteptând firmele interesate să se adreseze autorității până în 17 februarie 2025.\n\nAducerea rețelei de gaze naturale înseamnă un pas important pentru creșterea gradului de confort a locuitorilor și pentru diversificarea ofertei economice a unei localități. În același timp este o investiție considerabilă, ce necesită un efort deosebit – atât financiar, cât și de timp consumat.\n\nPentru Cobadin, potrivit estimărilor inițiale, așa cum ne-au comunicat primarul Cristian Telehoi și angajații primăriei, efortul total s-ar ridica la peste 192 de milioane de lei.\n\nFiind vorba de o sumă foarte mare, investiția a fost defalcată în mai multe tronsoane – care vor fi implementate pe măsură ce vor exista resursele, în special cele financiare.\n\n45 de zile până la deschiderea ofertelor\n\nLa jumătatea lunii decembrie, anunțul privind demararea selecției pentru proiectul „Înființare rețea gaze naturale în Comuna Cobadin, localități Cobadin, Viișoara, Negrești, Curcani și Conacu” a fost publicat în Monitorul Oficial și totodată și în Jurnalul Uniunii Europene.\n\nEste vorba de un proiect în valoare totală de 11 milioane de lei, pentru care finanțarea va fi asigurată de Ministerul Dezvoltării, prin programul Anghel Saligny. Aceasta va asigura practic începerea lucrărilor de aducere a rețelei de gaze, suma alocată acoperind procedurile preliminare, proiectarea, dar și demararea lucrărilor de execuție a proiectului. În viitor, administrația locală va urmări contractarea de finanțări care să asigure continuare proiectului și extinderea rețelei de gaze.\n\nAșa cum menționam anterior, cererea de ofertă a fost publicată deja în SEAP. Procedura va fi una offline – din cauza necesității depunerii unui volum mare de documente care să certifice atât oferta financiară, cât și capacitatea ofertantului de a implementa un proiect de asemenea amploare. Termenul limită până la care pot fi primite ofertele este 17 februarie 2025.",
        "label": "Dobrogea"
    },
    {
        "title": "Comuna Baia este pe drumul cel bun",
        "text": "Una din prioritățile primarului din Baia, Mugurel Marșavela, este desăvârșirea rețelei de transport a comunei, prin asfaltarea integrală a străzilor din toate localitățile componente.\n\n„În ultimii opt ani am făcut tot ceea ce a ținut de noi pentru a aduce toate satele la niveluri de dezvoltare similare. Depindem, însă, de finanțările naționale și europene pentru a realiza proiectele de infrastructură, pentru că bugetul comunei nu este pe măsura acesteia și nici pe măsura năzuințelor noastre.\n\nAșadar, cum nu vrem să ne împrumutăm și să gajăm viitorul oamenilor, preferăm să muncim, să scriem proiecte și să alergăm după finanțări nerambursabile.\n\nÎn acești opt ani, de când sunt primar, am reușit să modernizăm infrastructura rutieră în Ceamurlia de Sus, în Camena, iar în această perioadă facem același lucru și în Baia. Urmează Panduru – pentru care veștile bune vor fi anunțate în curând – și Caugagia.” a declarant primarul Mugurel Marșavela.",
        "label": "Dobrogea"
    },
    {
        "title": "Fanfara “Muzica Apelor” reia seria concertelor estivale!",
        "text": "Anotimpul cel mai așteptat al anului își intră din nou în drepturi, aici la malul mării. Sunetul ultimului clopoțel anunță startul petrecerii și distracției pe litoralul românesc! Avem soare, nisip, marea și…. Fanfara! Spectacolele marca “Muzica Apelor” își propun de fiecare dată să sporească valoarea culturală a vechii cetăți Tomis prin alegerea atentă a unui repertoriu bogat, dar și printr-o interpretare instrumentală rafinată.\n\nPorniți deci cu bună dispoziție către muzică de calitate! Publicul este invitat și pe ringul de dans, astfel încât atmosfera din cadrul reprezentațiilor să fie una cu adevărat spectaculoasă.\n\nAșadar, dragi constănțeni și turiști aflați în aceste zile pe litoral, nu uitați să vă notați în agenda de vară invitația specială la concertele Fanfarei “Muzica Apelor”. Lăsați inimile să zâmbească pe ritmuri cadențate, bucurați-vă de o interpretare excepțională și melodii de neuitat!",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "Se oprește apa în mai multe zone din municipiul Constanța. Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă, din municipiul Constanța”.\n\nCa urmare, se va sista furnizarea apei potabile, marți – 16 aprilie 2024, în intervalul orar 08.30 – 16.00, în următoarele zone:",
        "label": "Dobrogea"
    },
    {
        "title": "Protecția Consumatorilor vine în sprijinul agenților economici. Respectați regulile pentru a evita amenzile",
        "text": "INDRUMAR DE CONSILIERE\n\n pentru unitati de almentatie publica, magazine alimentare si comert de mic detaliu stabil si ambulant\n\nI. UNITATI DE ALIMENTATIE PUBLICA\n\n In conformitate cu prevederile Ordonantei Guvernului nr 99 din 2000 (r1), pivind comercializarea produselor si serviciilor pe piata , art.4 lit “g”, prin serviciu de alimentatie publica se intelege –“ activitatea de pregatire , preparare , prezentare si servire a produselor si a bauturilor pentru consumul acestora in unitati specializate sau la domiciliu/locul de munca al consumatorilor.”\n\n Conform legislației aplicabile în domeniu, unitățile de alimentație publică se pot clasifica în două mari categorii:\n\n1. Structuri de primire turistica cu functiuni de alimentatie publica : unitati de alimentatie publica din incinta structurilor de primire cu functiuni de cazare (inclusiv cele care deservesc acestora), unitati de alimentatie publica situate in statiuni turistice, precum si cele administrate de societati comerciale de turism, restaurant, baruri, unitati de fast food, cofetarii, patiserii, etc. Aceste structuri se clasifica pe stele, respectiv margarete in cazul pensiunilor turistice si agroturistice, infunctie de caracteristicile constructive, dotari si calitatea serviciilor pe care le oferea potrivit conditiilor si criteriilor minim obligatorii cuprinse in Normele Metodologice din Ordin 65 din 2013.\n\n2. Unități de alimentație publică, altele decât cele incluse în structurile de primire turistice, reglementate de prevederile cuprinse în H.G. nr.843/1999, privind încadrarea pe tipuri a unităţilor de alimentaţie publică, neincluse în structurile de primire turistice. \n\n Astfel în conformitate cu prevederile cuprinse în Anexa la H.G. nr.843/1999, ca regulă generală, unitatea de alimentaţie publică reprezintă localul public în care se servesc preparate culinare, produse de cofetărie-patiserie, băuturi, caracterizându-se prin aceea ca în cadrul lui se îmbină activitatea de pregătire/preparare cu activitatea de comercializare, însoţită de servicii specifice care asigură consumul acestora pe loc. Conform acestui act normativ, acestea se clasifică pe tipuri de unități de alimentație publică, dintre care le vom menționa pe cele mai des întâlnite în rețeaua comercială și anume:\n\n– Restaurant clasic – unitate de alimentaţie publică în care consumatorii sunt serviți cu un variat sortiment de preparate culinare de cofetărie-patiserie, cafea, băuturi etc. Pentru crearea unei atmosfere recreative se pot oferi programe artistice sau alte mijloace de distracție. Personalul de producţie şi de servire are o calificare de profil. \n\n – Restaurant cu specific – unitate de alimentaţie publică care prin amenajări, dotări, ţinuta lucrătorilor şi preparatele culinare oferite corespunde unui specific local, regional, naţional (restaurant „românesc”, „moldovenesc”, „dobrogean”, „bănățean” etc.) sau reprezintă unităţi tradiționale – han, cramă, colibă, șură etc. \n\n – Pizzerie – unitate specializată care oferă, cu preponderență, sortimente de pizza şi de paste făinoase. Suplimentar se pot oferi gustări, salate, produse de patiserie şi sortiment variat de băuturi, cu preponderență slab alcoolizate.\n\n– Bar – unitate de alimentaţie publică cu program de zi sau de noapte în care se desfac băuturi alcoolice şi nealcoolice, un sortiment restrâns de produse culinare. Cadrul ambiental este completat cu program artistic, audiții muzicale, jocuri electronice şi video. Aceasata categorie cuprinde si Disco-bar, Video-bar, Discotecă, Cafe-bar, Cafenea. \n\n – Fast-Food – unitate care propune clientelei sale, în principal tineri, o servire rapidă de produse, la preţuri unitare. Oferta de produse se reduce la un sortiment limitat şi standardizat, de regulă bazat pe un singur produs de bază şi este prezentată de obicei pe panouri luminoase. Preparatele sunt preluate de clienţi la casa în momentul plăţii şi consumate pe loc sau în afara unităţii. Produsele sunt oferite în inventar de servire de unică folosință. \n\n – Unităţi tip cofetărie, patiserie – sunt unităţi de alimentaţie publică care oferă consumatorilor preparate de cofetărie-patiserie produse în laboratoarele proprii sau în laboratoarele altor unităţi de profil, biscuiți şi produse zaharoase ale producătorilor specializaţi, băuturi nealcoolice, cafea, ceai, fructe, produse specifice micului dejun, precum şi diferite sortimente de băuturi fine pentru consum la domiciliu. Majoritatea unităţilor de acest tip, pe lângă asigurarea condiţiilor pentru consumul pe loc, vând şi produse pentru consum la domiciliu.\n\nAvand in vedere responsabilitatile operatorilor economici cu activitate in domeniul alimentatiei publice, a prevederilor legislatiei privind siguranta lantului alimentar , precum si riscul pe care il prezinta pentru sanatatea consumatorilor, prepararea si servirea hranei in special in perioada sezonului estival, pentru prevenirea declansarii unor episoade de toxiinfectii alimentare se atentioneaza administratorii acestor unitati sa respecte urmatoarele\n\nÎn procesul decizional cu privire la alegerea unui anumit spațiu, pentru o activitate de alimentatie publica, trebuie avut în vedere atât suprafața cât și compartimentarea acestuia, astfel încât acești factorii să permită efectuarea lucrărilor de amenajare și dotările corespunzatoare, pentru asigurarea respectării normelor legale în domeniu. Inainte de a alege spatiul, este foarte indicat ca reprezentantii legali ai operatorilor economici sa se adreseze unui specialist în domeniu sau direct de la DSP si DSVSA, dacă compartimentarea acestuia permite ca circuitele funcționale (de personal, de materii prime, produsele preparate, resturile menajere, etc) să se realizeze într-un singur sens și fară intersectarea fazelor de lucru salubre cu cele insalubre astfel încât să permită respectarea normelor legale de igienă prevazute in Ordinul 976/1998 precum și respectarea regulilor generale pentru igiena produselor alimentare, impuse de Regulamentele Europene Dacă acest fapt nu este posibil și nu se pot realiza nici modificări constructive în acest scop, respectarea normelor legale va fi practic imposibilă și în consecință trebuie reconsiderata orientarea .\n\nLa Art. 4 din Ordinul 976 din 1998 , se fac urmatoarele precizari:\n\n a) Se interzice amplasarea de unităţi cu profil alimentar în spaţiile de locuit.\n\n b) Se admit activităţi de desfacere a alimentelor şi de alimentaţie publică la parterul blocurilor, numai în spaţii comerciale existente, destinate prin proiect sau pentru care s-a obţinut schimbarea destinaţiei prin comisia de urbanism a organelor administraţiei publice locale.\n\n La Art. 5 din ordinul mentionat mai sus se prevede “Proiectarea clădirilor se face în funcţie de profilul unităţii şi de volumul estimat al activităţii (producţie, prelucrare, depozitare, desfacere, consum). Numărul, mărimea şi destinaţia încăperilor se stabilesc în funcţie de profilul unităţii.\n\na) domeniul sanitar veterinar\n\n 1) Orice activitate economică care implică produse alimentare necesită, conform Ordinului nr.111/2008, înregistrarea la ANSVSA (DSVSA) .Astfel pentru desfășurarea activității de alimentație publică, este necesar pe lângă declarația pe proprie răspundere și înregistrarea în cadrul Agenției Naționale Sanitar Veterinare și pentru Siguranța Alimentelor care funcționează la nivelul fiecărui județ. \n\n 2) Responsabilitatea primară pentru siguranța alimentelor aparţine operatorului cu activitate în domeniul alimentar iar în acest context acesta are obligația să pună în aplicare, să implementeze şi să menţină o procedură sau proceduri permanente bazate pe principiile HACCP (Hazard Analysis and Critical Control Point – este o metodă de operare structurată, cu rolul de a identifica riscurile și măsurile de control asociate acestora, în scopul asigurării siguranței alimentare);\n\nb) domeniul unitatii administrative teritoriale\n\n 1) Orice exercitiu comercial se desfasoara numai de catre comercianti autorizati in conditiile legii ( obtinerea acordului autoritatilor administratiei publice locale, (OG 99/2000, art.5 alin 1);\n\n 2) Structurile in care se pesteaza servicii pot fi deschise publicului conform programului de functionare stabilit de fiecare operator economic cu respectarea legislatiei muncii si a solicitarii administratiei publice locale; (OG 99/2000, art 6 si art.8);\n\nc) domeniul sanitar\n\n 1) conform prevederilor legale, operatorii economici care vor să desfășoare o activitate de alimentație publică și sunt înregistrați la Oficiul Registrului Comerțului, se autorizează din punct de vedere sanitar în baza declarației pe proprie răspundere, completată în cadrul Biroului Unic.\n\nd) domeniul – Licențe de fabricație \n\n 1) in cadrul unei unități de alimentație publică, producerea și servirea produselor de cofetarie – patiserie, a înghețatei, a produselor de panificație, necesită obținerea unei licențe de fabricație pe fiecare categorie de produse, în conformitate cu prevederile Ordinului nr.357/2003, pentru aprobarea Regulamentului cu privire la acordarea, suspendarea și retragerea (anularea) licențelor de fabricație agenților economici care desfășoară activități în domeniul producției de produse alimentare. Acest document se eliberează de către Direcția pentru Agricultură existentă la nivelul fiecărui județ.\n\ne) domeniul metrologic\n\n 1) mijlocul de masurare utilizat in blocul alimentar trebuie sa fie verificat metrologic. Buletinul de verificare metrologic are valabilitate un an de zile. In cazul achizitionarii unui mijloc de masurare a greutatii “nou”, verificarea metrologica este valabila un an de zile de la data achizitiei.\n\nf) alte aspecte ce trebuiesc avute in vedere\n\n 1) exercitarea activitatii de alimentatie publica necesita cunostinte de specialitate si se efectueaza de personal calificat (OG 99/2000 art.5 alin 2 si 3);\n\n 2) efectuarea actiunilor de dezinsectie, a spatiilor tehnologice, a utilajelor si ustensilelor folosite , protejarea spatiilor si a alimentelor de insecte si rozatoare prin masuri specifice (este necesar incheierea unui contract de dezinfectie, dezinsectie, deratizare)\n\nReglementări legale cu privire la structura/compartimentarea și dotarea unui spațiu de alimentație publică, în vederea îndeplinirii condițiilor sanitare și sanitar-veterinare\n\na) conform art. 28 , pentru asigurarea condiţiilor igienico-sanitare în vederea unei prelucrări şi preparări a alimentelor corespunzătoare, în funcţie de profilul lor, unităţile de alimentaţie publică sau colectivă vor avea din construcţie ( sau în urma modificărilor constructive) spaţiile necesare pentru circuitele funcţionale: \n\n – sala de mese; \n\n – spaţii de preparare a mâncărurilor; \n\n – spaţii de păstrare a alimentelor; \n\n – anexe social-sanitare. \n\n b) conform art. 30, sala de mese va avea asigurat minimum 1, 2 mp pentru un loc la masă. \n\n c) conform art. 31, spaţiile de preparare a mâncărurilor sunt constituite din bucătării şi dintr-o serie de camere anexe în care se face prelucrarea preliminară a alimentelor. Spaţiile de prelucrare preliminară a alimentelor (curăţare, spălare, tocare) sunt spaţii cu circuite separate pentru legume, carne, peşte, ouă. În funcţie de categoria de încadrare a unităţii, vor exista anexe precum: laborator de cofetărie, patiserie, boxă pentru ceai, cafea şi lapte, cameră pentru prepararea mâncărurilor reci (salate, maioneze, preparate cu gelatină, sandwich-uri, aperitive reci), complet separate de bucătăria propriu-zisă. \n\n d) conform art. 33, spaţiile de păstrare a alimentelor sunt reprezentate de: depozite, magazii, beciuri şi spaţii frigorifice. Produsele alimentare ambalate vor fi depozitate separat de obiectele de inventar, ambalaje goale, substanţe pentru curăţenie şi dezinfecţie. Produsele perisabile se vor păstra în spaţii frigorifice separate, la temperatura prevăzută de furnizor.\n\n Preparatele finite şi cele care se consumă fără a mai fi prelucrate termic se vor păstra separat de carne, peşte,viscere crude şi de preparatele de carne crude (mititei, carne tocată etc.). ) Pâinea, chiflele, cornurile se vor păstra în spaţii special amenajate, în coşuri de răchită, (material plastic) sau în navete, cu condiţia ca acestea să fie acoperite, la adăpost de praf şi de insecte, şi să nu fie aşezate direct pe podele.\n\n e) conform art. 34, anexele social-sanitare cuprind: camere-vestiar, cabine cu duşuri, grupuri sanitare (WC) şi chiuvete pentru personal şi separat pentru clienţi, birouri, boxe pentru reziduuri. În unităţile mici de alimentaţie publică cu până la 3 salariaţi, de tipul patiseriilor, barurilor de zi, iaurgeriilor, snack-barurilor, nu este necesar grup sanitar separat de cel al consumatorilor.\n\nf) În unităţile de alimentaţie cu un singur spaţiu de producţie – bucătărie, în care se realizează prepararea, fierberea sau coacerea alimentelor, se vor folosi ca materii prime numai produse agroalimentare gata curăţate, porţionate şi ambalate.(art 32 din norme)\n\n Spălarea veselei pentru servire şi a vaselor de bucătărie se va face separat, într-un loc anume stabilit şi amenajat, unde nu se fac alte operaţiuni de preparare; acest loc va fi strict delimitat.\n\n Vesela curată pentru masă trebuie să fie păstrată în spaţii separate de vasele de bucătărie.\n\ng) Dotarea de ustensile şi utilaje se face ţinându-se seama de natura, volumul şi de profilul unităţii de alimentaţie – publică sau colectivă. Nu se vor folosi vase şi ustensile de bucătărie degradate.(art 35 din norme),\n\nh) Produsele alimentare ambalate vor fi depozitate separat de ambalajele goale, substanţele pentru curăţenie şi dezinfecţie. În unităţile alimentare folosirea gheţii naturale este permisă numai pentru răcirea băuturilor îmbuteliate. Gheaţa va proveni numai din gheţării autorizate sanitar.( art.36)\n\nÎn unităţile de alimentaţie publică şi de alimentaţie colectivă, care pregătesc şi servesc preparate culinare, se vor respecta următoarele condiţii de protecţie sanitară a alimentelor(art.37)\n\nj) operaţiunile de prelucrare a cărnii, peştelui, legumelor şi produselor de cofetărie şi patiserie se vor efectua în încăperi sau în compartimente separate.\n\n De asemenea, se vor separa operaţiunile de preparare a cărnii şi peştelui crud de operaţiunile finale de preparare a acestor produse.Toate operaţiunile de preparare a cărnii crude (tranşare, tocare, preparare mititei, cârnaţi proaspeţi, chiftele etc.) se efectuează într-un spaţiu destinat numai acestor operaţiuni.\n\n Spaţiul va fi dotat cu butuc, funduri din lemn, marcate distinct, ustensile (maşină de tocat, cuţite, topor etc.), bazine ce vor fi racordate la instalaţia de apă caldă, rece şi la canalizare.\n\n jj) Operaţiunile de preparare a peştelui crud se efectuează în condiţii similare.\n\n Materia primă şi produsele finite se vor prelucra pe mese (sau funduri din lemn) diferite, marcate vizibil: „peşte crud”, „peşte fiert”, „pâine” etc.\n\nk) Preparatele culinare finite, până la servirea lor de către consumator, vor fi păstrate la o temperatură de minimum+60 grade C (mâncăruri calde) sau la maximum + 8 grade C (preparate reci).\n\nl) Refolosirea ca materie primă a preparatelor culinare finite ori amestecarea tocăturilor de carne crudă cu cele tratate termic nu este permisă.\n\nm) În unităţile de alimentaţie colectivă şi de alimentaţie publică, în care sunt servite grupuri organizate (turişti, mese comune etc.), se vor consuma numai mâncăruri pregătite în aceeaşi zi, din care se vor păstra probe (în recipiente curate, opărite, acoperite şi etichetate) timp de 48 de ore la o temperatură de +4 gradeC, în spaţii frigorifice special destinate acestui scop.\n\nn) Se vor folosi numai ouă cu coaja intactă, spălate şi dezinfectate înainte de spargere; folosirea ouălor de raţă în această categorie de unităţi este interzisă.\n\n o) Nu este permisă încorporarea în preparate a grăsimilor folosite la prăjire.\n\n p) Legumele şi fructele care se consumă în stare crudă se vor spăla sub curent continuu de apă potabilă.\n\n q) Nu este permisă păstrarea alimentelor, cu excepţia peştelui, în contact cu gheaţa sau cu apa rezultată din topirea gheţii ori servirea băuturilor, fructelor şi legumelor în contact cu gheaţa, cu excepţia cuburilor de gheaţă preparate din apă potabilă, în congelatoare speciale\n\nÎn cazul în care, pentru depozitarea materiilor prime uşor alterabile şi nealterabile, nu se poate asigura decât o singură încăpere, este obligatorie îndeplinirea următoarelor condiţii: (Ordin 976 din 1998, art. 38)\n\na) dotarea corespunzătoare cu rafturi, sau recipiente pentru toate produsele nealterabile;\n\n b) asigurarea unui spaţiu frigorific pentru produse alterabile, cu compartiment separat pentru carne crudă, care să nu aibă o temperatură mai mare de +4C;\n\n c) asigurarea unei ventilaţii satisfăcătoare prin ferestre sau ochiuri cu rame şi sită metalică;\n\n d) aprovizionarea cu materii prime uşor alterabile, îndeosebi cu carne şi lapte, să se facă pe măsura capacităţii spaţiului de răcire şi să nu depăşească nevoile de consum pentru o zi.\n\n e) În unităţile care sunt lipsite de spaţiu pentru organizarea bucătăriei (snack-baruri, pizzerii etc.), preparatele culinare specifice acestora se pot executa în sala de consum, în faţa consumatorilor, cu obligaţia ca prin organizarea, dotarea şi întreţinerea locului respectiv să se asigure o curăţenie permanentă, iar unitatea să dispună de posibilităţi satisfăcătoare\n\n f) de ventilaţie (naturală sau mecanică, art.39).\n\nAşezarea produselor alimentare se va face separat pe sortimente, eventual pe zile de fabricatie, pe gratare sau rafturi, in stive, randuri distantate, astfel incat sa se asigure o buna ventilatie si accesul persoanelor si al mijloacelor care controleaza sau manipuleaza produsele depozitate;(art 41)\n\n Unităţile alimentare vor fi dotate cu spaţii necesare pentru depozitarea ambalajelor. Pereţii acestor spaţii vor fi etanşi,nepermiţând accesul rozătoarelor. Se interzice depozitarea ambalajelor de transport în spaţii de producţie, prepararea sau vânzarea alimentelor.(art.42);\n\n Transportul alimentelor se efectuează în funcţie de perisabilitatea produselor, numai cu mijloace autorizate sanitar,igienice, care să asigure pe toată durata transportului păstrarea nemodificată a caracteristicilor nutritive, organoleptice,fizico-chimice şi microbiologice, precum şi protecţia împotriva prafului, insectelor, rozătoarelor şi altor posibilităţi depoluare, degradare şi contaminare atât a produselor transportate, cât şi a ambalajelor.(art.43)\n\n Mijloacele de transport al alimentelor trebuie să fie amenajate şi dotate în funcţie de natura produsului transportat, iar pe pereţii exteriori se va Înscrie denumirea produselor respective (carne, paine, lactate etc.) Pereţii exteriori şi platforma vor fi confecţionate din materiale rezistente, impermeabile, uşor de curăţat.(art.44)\n\n In articolul 45 din norme se prevede:\n\n a) Alimentele uşor alterabile vor fi transportate cu mijloace de transport frigorifice, prevăzute şi dotate cu mijloace de ventilaţie şi frigorifice, inclusiv cu aparatură pentru controlul şi înregistrarea temperaturii. Pentru transportul în cadrul aceleiaşi localităţi sau cu o durată mai mică de 4 ore se pot folosi mijloace de transport izoterme.\n\n b) Carnea în carcasă se transportă agăţată pe cârlige din material inoxidabil.\n\n c) Se permite transportarea de alimente sub formă de materii prime şi semifabricate împreună cu produse finite care\n\n d) se consumă fără altă prelucrare termică, dacă se asigură condiţii corespunzătoare pentru fiecare categorie.\n\n e) Alimentele vor fi însoţite pe tot timpul transportului de documentele care să certifice că produsele respective au\n\n f) fost recepţionate conform actelor normative în vigoare.\n\n g) Producătorul este obligat să asigure transportul produselor numai în maşina autorizată.\n\n h) Mijloacele de transport al alimentelor, precum şi ambalajele de transport trebuie păstrate permanent în perfectă stare tehnică şi de curăţenie;acestea vor fi spălate şi dezinfectate după fiecare transport.(art 46)\n\n i) Personalul care asigură transportul şi manipularea alimentelor uşor alterabile şi a pâinii va purta echipamentul de protecţie sanitară a alimentelor (păstrat în vehiculul respectiv), la urcarea pe platforma vehiculului şi în timpul tuturor operaţiunilor în care acesta vine în contact direct cu alimentele, şi va avea carnet de sănătate.( art.47);\n\nD. Conditii sanitar veterinare\n\n Sa respecte conditiile generale de igiena conform prevederilor Regulamentului CE nr 852/2004, referitoare la constructie si dotare:\n\n1. CERINTE SANITARE PENTRU ÎNCĂPERILE ÎN CARE SE PREPARĂ, SE TRATEAZĂ SAU SE PRELUCREAZĂ PRODUSE ALIMENTARE (CU EXCEPTIA SĂLILOR DE MESE ŞI A INCINTELOR)\n\n1.1 În încăperile în care se prepară, se tratează sau se prelucrează produse alimentare (cu excepţia sălilor de mese şi a incintelor ( inclusiv spaţiile din mijloacele de transport), concepţia şi structura trebuie să permită aplicarea bunelor practici de igienă alimentară, inclusiv prevenirea contaminării între operaţiuni şi în timpul lor.\n\n Îndeosebi:\n\n a) podeaua trebuie să fie în bună stare şi uşor de curăţat şi, după caz, de dezinfectat. Acest lucru necesită utilizarea materialelor etanşe, neabsorbante, lavabile şi netoxice, cu excepţia cazului în care operatorii din sectorul alimentar pot dovedi autorităţii competente că alte materiale utilizate sunt corespunzătoare. După caz, podeaua trebuie să permit scurgerea adecvată a suprafeţelor;\n\n b) suprafeţele murale trebuie să fie în bună stare şi uşor de curăţat şi, după caz, de dezinfectat. Acest lucru va impune utilizarea materialelor etanşe, neabsorbante, lavabile şi netoxice cât şi o suprafaţă netedă până la o înălţime corespunzătoare, cu excepţia cazului în care operatorii din sectorul alimentar pot dovedi autorităţii competente că alte materiale utilizate sunt corespunzătoare;\n\n c) plafoanele (sau, dacă nu există plafon, suprafaţa interioară a acoperişului) şi celelalte elemente suspendate trebuie să fie construite şi finisate în aşa fel încât să prevină acumularea murdăriei şi să diminueze condensul, apariţia mucegaiurilor nedorite şi deversarea particulelor;\n\n d) ferestrele şi celelalte deschideri trebuie construite în aşa fel încât să împiedice acumularea murdăriei. Cele care pot fi deschise înspre mediul exterior trebuie să fie dotate, după caz, cu ecrane de protecţie împotriva insectelor, uşor de demontat pentru a fi curăţate. În cazul în care deschiderea ferestrelor ar avea ca rezultat contaminarea, ferestrele trebuie să rămână închise şi fixe în timpul producţiei;\n\n e) uşile trebuie să fie uşor de spălat, şi după caz, de dezinfectat. Aceasta va impune utilizarea unor suprafeţe netede şi neabsorbante, cu excepţia cazului în care operatorii din sectorul alimentar pot dovedi autorităţii competente că alte materiale utilizate sunt corespunzătoare şi\n\n f) suprafeţele (inclusiv suprafeţele echipamentelor) din zonele în care se manipulează produsele alimentare şi, în special, cele aflate în contact cu aceste produse trebuie să fie păstrate în bună stare şi uşor de curăţat şi, după caz, de dezinfectat. Aceasta va impune utilizarea unor materiale netede, lavabile, rezistente la coroziune şi netoxice, cu excepţia cazului în care operatorii din sectorul alimentar pot dovedi autorităţii competente că alte materiale utilizate sunt corespunzătoare.\n\n1.2. Se prevăd, după caz, spaţii adecvate pentru curăţarea, dezinfectarea şi depozitarea instrumentelor şi echipamentelor de lucru. Aceste spaţii trebuie să fie construite din materiale rezistente la coroziune, să fie uşor de curăţat şi să dispună de alimentare adecvată cu apă caldă şi rece.\n\n 1.3 Se prevăd, după caz, facilităţile necesare pentru spălatul produselor alimentare. Fiecare chiuvetă sau dotare similară destinată spălatului produselor alimentare trebuie să dispună de alimentare adecvată cu apă potabilă caldă şi/sau rece în conformitate cu cerinţele menţionate la capitolul VII, să fie păstrate curate şi, după caz, dezinfectate.\n\n1. Se prevede alimentarea adecvată cu apă potabilă, care trebuie utilizată ori de câte ori este necesar pentru a se evita contaminarea produselor alimentare.\n\n Apa curată poate fi utilizată pentru produsele pescăreşti integrale.\n\n Apa de mare curată poate fi folosită pentru moluştele bivalve vii, echinoderme, tunicate şi gasteropode marine; apacurată mai poate fi folosită pentru spălarea exteriorului. Atunci când este utilizată apa curată, se prevăd instalaţii şi proceduri adecvate pentru alimentarea cu apă pentru a garanta faptul că utilizarea acestei ape nu reprezintă o sursă de contaminare pentru produsele alimentare.)\n\n 2. În cazul în care se utilizează apă nepotabilă, de exemplu pentru stingerea incendiilor, producţia de abur, refrigerare şi în alte scopuri similare, aceasta trebuie să circule într-un sistem separat şi identificat în mod corespunzător. Apa\n\n nepotabilă nu trebuie să fie racordată la sistemul de apă potabilă, sau să fie deversată în acest sistem.\n\n 3. Apa reciclată utilizată în prelucrare sau ca ingredient nu trebuie să prezinte riscuri de contaminare. Această apă trebuie să corespundă normelor stabilite pentru apa potabilă, cu excepţia cazului în care autoritatea competentă stabileşte că, sub aspect calitativ, apa nu poate compromite salubritatea produselor alimentare în forma lor finală.\n\n 4. Aburul utilizat direct în contact cu produsele alimentare nu trebuie să conţină nici o substanţă care prezintă pericol pentru sănătate sau care este susceptibilă să contamineze produsele alimentare.\n\n 6. În cazul în care produsele alimentare sunt tratate termic în recipiente închise ermetic, trebuie avut grijă ca apa utilizată pentru răcirea recipientelor după tratamentul termic să nu fie o sursă de contaminare a produselor alimentare.\n\nF. DISPOZIŢII APLICABILE PRODUSELOR ALIMENARE\n\n 1. Operatorul din sectorul alimentar nu trebuie să accepte alte materii prime sau ingrediente în afara animalelor vii sau oricare alt material utilizat la prelucrarea produselor despre care se ştie sau este întemeiat să se presupună că sunt contaminate cu paraziţi, microorganisme patogene sau substanţe toxice, descompuse sau străine în aşa măsură încât, chiar după ce operatorul efectuează sortarea şi/sau procedurile de pregătire sau prelucrare normale în condiţii sanitare, produsul final nu este adecvat pentru consumul uman.\n\n 2. Materiile prime şi toate ingredientele depozitate într-o întreprindere din sectorul alimentar trebuie păstrate în condiţii adecvate menite să prevină degradarea şi să evite contaminarea.\n\n 3. în toate etapele de producţie, prelucrare şi distribuţie, produsele alimentaretrebuie protejate împotriva oricărei contaminări susceptibile de a le face improprii pentru consumul uman, dăunătoare pentru sănătate sau contaminate în asemenea măsură încât este întemeiat să se considere că nu pot fi consumate în starea respectivă.\n\n 4. Trebuie puse în practică proceduri adecvate de combatere a dăunătorilor. Trebuie aplicate, de asemenea, procedure adecvate care să împiedice accesul animalelor domestice în zonele de preparare, manipulare sau depozitare a produselor alimentare (sau, în cazul în care autoritatea competentă o permite, să împiedice ca accesul să aibă drept rezultat contaminarea).\n\n 5. Materiile prime, ingredientele, produsele intermediare şi produsele finite susceptibile de a favoriza înmulţirea microorganismelor patogene sau formarea toxinelor nu trebuie păstrate la o temperatură care poate cauza un risc pentru sănătate. Lanţul criogenic nu trebuie întrerupt. Cu toate acestea, ele pot fi retrase din spaţiile cu temperature controlată pe perioade scurte de timp în scopuri practice legate de manipulare în timpul pregătirii, transportului, depozitării, etalării şi servitului produselor alimentare, cu condiţia ca acest lucru să nu conducă la apariţia unui risc pentru sănătate. Întreprinderile din sectorul alimentar care fabrică, manipulează şi ambalează produse alimentare prelucrate trebuie să dispună de spaţii adecvate şi suficient de mari pentru a asigura depozitarea separată a materiilor\n\n prime de materialele prelucrate, precum şi spaţii frigorifice de depozitare suficiente.\n\n 6. În cazul în care produsele alimentare trebuie ţinute la frig sau servite reci, ele trebuie răcite, pe cât este posibil, imediat după etapa de tratament termic sau, în lipsa acestui tratament, după etapa de pregătire finală, la temperature care să nu reprezinte un risc pentru sănătate.\n\n 7. Decongelarea produselor alimentare trebuie să se facă în aşa fel încât să se reducă la minimum riscul de înmulţire a microorganismelor patogene sau de formare a toxinelor în produsele alimentare. În timpul decongelării, produsele alimentaretrebuie supuse unor temperaturi care să nu aibă drept rezultat apariţia unor riscuri pentru sănătate. În cazul în care lichidul care se scurge în urma decongelării poate reprezenta un risc pentru sănătate, acesta trebuie evacuate corespunzător. După decongelare, produsele alimentarese manevrează în aşa fel încât să se reducă la minimum riscul de înmulţire a microorganismelor patogene sau de formare a toxinelor.\n\n 8. Substanţele periculoase şi/sau necomestibile, inclusiv furajele animale, trebuie să fie etichetate în mod corespunzător şi depozitate în containere separate şi sigur.\n\nEtichetarea are rolul de a permite consumatorului sa faca o alegere pe baza informatiei transmise de operatorul economic.\n\n Regulamentul nr 1169 din 2011 privnd informarea consumatorilor este acela de a urmari un nivel ridicat al protectiei sanatii si intereselor consumatorului furniznd acestuia mijloacele prin ca sa faca alegeri informate si sa utilizeze in siguranta alimentele , tinand seama de diferentele de perceptie ale consumatorilor si de necesitatile de informare ale acestora.\n\n La art. 44 din Regulament se prevede:\n\n a) Pentru produsele alimentare prezentate nepreambate la vanzare catre consumatorul final sau catre unitatile de restauratie colectiva sau pentru produsele alimentare ambalate in locul in care sunt vandute la cererea cumparatorului sau preambalate in vederea vanzarii lor directe. Este obligatorie includerea mentiunilor specifice cu privire la igredientele cu posibil efect alergen.",
        "label": "Dobrogea"
    },
    {
        "title": "Panică la Siliştea. Comuna este complet izolată de restul judeţului Constanţa",
        "text": "“A nins şi a bătut vântul toată noaptea! Ger puternic!\n\n Tot ce am reuşit să deszăpezim ieri, s-a înzăpezit la loc! \n\n Din păcate, cele 5 utilaje au cedat rând pe rând! Am solicitat alte utilaje!\n\n Mulţumesc tuturor celor care m-au ajutat!”\n\nMai mult, Mihai Soare face apel la tinerii din comună să intervină pentru a ajuta localnici.\n\n“Având în vedere situația critică în care ne aflăm, rog tinerii din Siliștea, Țepeș-vodă și Țepeș-vodă Ferme, să intervină la gospodăriile bătrânilor și să le acorde sprijin.”",
        "label": "Dobrogea"
    },
    {
        "title": "Ziua Internațională a Copilului este sărbătorită la Cernavodă pe parcursul a două zile",
        "text": "Administraţia Publică Locală organizează în perioada 31.05.2024 – 01.06.2024 activităţi cultural-artistice şi de divertisment pentru sărbătorirea tuturor copiilor din localitate.\n\nVineri, 31 mai, începând cu orele 09:00, în sala de spectacole I.D.Chirescu are loc Festivalul de Teatru pentru Copii şi Tineret „Pinocchio” ediția a XVII-a, ce reunește pe scenă talente actoriceşti din localitate, dar și o trupă de teatru surpriză.\n\nProgramul este următorul:\n• 09:15 -10:15 – Trupa de teatru “Myosotis”, coordonator Prof. Înv.\n\nNițulescu Mirela Școala Gimnazială “Mircea Eliade” Cernavodă;\n• 10:30 -10:45 – Trupa “Noi Doi Mai”, coordonator Prof. Brotac Cătălina\n\nViorela, Școala Gimnazială Nr. 2 Cernavodă;\n• 11:00 – 11:15 – Trupa “Improviso”, coordonator Prof. Encică\n\nVictorița, Liceul Tehnologic “Axiopolis” Cernavodă;\n• 11:30 -11:45 – Trupa “Visătorii”, coordonator Prof. Stafie Viorica,\n\nLiceul Teoretic “Anghel Saligny” Cernavodă;\n• 12:00 – 13:00 – Trupa “L’Esperance”, coordonator Prof. Dincă Giovana,\n\n, Liceul Teoretic “Anghel Saligny” Cernavodă;\n• 18.00 – Spectacol interactiv pentru copii.\n\nSâmbătă, 1 iunie 2024, în această zi specială, începând cu orele 09:00, copiii vor avea parte de multe surprize, cadouri, jocuri și activități distractive precum ateliere de creație, activități sportive, desene pe asfalt, face painting dar și activități culturale.\n\nDe asemenea, copiii vor participa la o serie de concursuri (role, biciclete, cross, inot), meciuri demonstrative (minivolei, handbal, tenis), demonstrație de box- kempo precum și un turneu de minifotbal.\n\nActivitățile sportive se vor desfășura la Baza sportivă, bazinul de înot, stadionul Trust (Sprintul Licean – Ediția I) și la stadionul Ideal.\n\nPe tot parcursul petrecerii, atmosfera și bună dispoziție sunt asigurate de DJ și de personajele animate Disney ce vor distribui baloane și dulciuri sărbătoriților. Cabina foto și platforma video 360°\n\nvor surprinde și în acest an cadre de poveste pe tot parcursul zilei. Accesul la toboganele gonflabile, înghețata londoneză, popcornul și vata de zahăr pe băț sunt gratuite pentru toți sărbătoriții zilei.\n\nDe la ora 16:00, pe scenă vor urca copiii ce activează în cadrul Casei de Cultură și invitații acestora pentru un program artistic iar începând cu orele 18:00, vor concerta artiștii momentului, îndrăgiți de\n\ntoți adolescenții: YNY SEBI, BRUJA, GHEBOASA și BIBI.",
        "label": "Dobrogea"
    },
    {
        "title": "HORECA din Constanța acceptă cu umilință moartea turismului de pe litoral",
        "text": "Încet și sigur Constanța va scăpa de turiștii agasanți care sugrumă traficul și ocupă locurile de parcare.\n\nCiteam zilele trecute cum o duduie, reprezentantă a unei asociații de baruri și cafenele, îi roagă pe români să își petreacă vacanțele în țară, pe litoral, să lase banii compatrioților lor, afectați grav de pandemie.\n\nAceeași duduie se pozează zâmbitoare cu Horia Constantinescu și participă la negocieri cu primăria pentru a găsi o soluție de compromis în susținerea comercianților din Constanța.\n\nHORECA noastră, asta din Constanța, stă cu capul plecat în fața șefilor din primărie, implorând clemență.\n\nPatru lei ora de parcare înseamnă moartea turismului. Primăria spune, nonșalant, că în acest fel se încearcă descurajarea circulației cu autoturismele personale. Să vină turiștii cu trenul sau cu avionul, pe celebrul aeroport Kogălniceanu.\n\nHORECA noastră nu are nicio reacție. Acceptă fără să crâcnească loviturile de măciucă pe care le primește de la administrația Chițac. Hotelieri, patroni de restaurante, baruri, cafenele, etc. îl roagă, rând pe rând, pe Horia Constantinescu să fie blând cu ei. Printr-un prieten, printr-o rudă, fiecare cum se descurcă. Directorul e nemilos.\n\nConstanța nu are nicio strategie, de niciun fel. Oraș port, oraș turistic, pus pe chituci de niște oameni fără viziune, fără proiecte, fără coerență în decizii. Este înfiorător ce se întâmplă, dar nimeni nu pare să fie deranjat.\n\nRomânii vor pleca și anul ăsta în Turcia, Bulgaria, Grecia, Egipt, etc. Țări care știu cum se face turism. HORECA va da, din nou, vina pe presa care nu susține și nu laudă Mamaia. Ca să își recupereze pagubele, comercianții vor exploda prețurile, dar nu vor îndrăzni să se asocieze și să se revolte împotriva celor care îi distrug. Își scot ei pârleala pe spatele fraierilor.\n\nProbabil că asta este marea strategie economică a orașului nostru: o japcă la care și-au dat mâna administrația locală și cârciumarii de pe litoral.",
        "label": "Dobrogea"
    },
    {
        "title": "Programul casieriilor RAJA de Sfânta Maria",
        "text": "Casieriile RAJA și compartimentele care desfășoară activități de lucru cu publicul vor fi închise joi – 15 august 2024, de Sf. Maria.\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit. Clienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nDocumentațiile specifice pentru diferite servicii pot fi transmise folosind metodele de comunicare online, care se regăsesc pe pagina web a societății https://rajac.ro/contact/.\n\nÎn această perioadă, activitatea structurilor responsabile cu furnizarea serviciilor de alimentare cu apă și de preluare/tratare a apelor uzate se va desfășura în regim continuu.\n\nPentru eventuale disfuncționalități survenite la nivelul infrastructurii de apă și de canalizare, clienții societății pot apela numărul de telefon al Dispeceratului – 0241/924, accesibil 24 de ore din 24. Vă asigurăm că depunem toate eforturile pentru a vă oferi servicii de calitate și pentru a răspunde prompt la orice solicitare, chiar și în această zi specială.",
        "label": "Dobrogea"
    },
    {
        "title": "Informare RAJA - Se oprește apa în localitatea Eforie Nord",
        "text": "La nivelul sistemului de distribuție apă potabilă din localitatea Eforie Nord, județul Constanța, se vor executa lucrări de racordare a noilor conducte la rețeaua existentă. Pentru realizarea acestor operațiuni, RAJA S.A. va întrerupe furnizarea apei potabile consumatorilor din localitatea Eforie Nord, de marți – 19 martie 2024, ora 22.00, până miercuri – 20 martie 2024, ora 23.30.\n\nÎn aceeași perioadă, în Cartierul Moara din localitatea Agigea, se va furniza apă cu presiune scăzută, în unele zone, în funcție de topografia rețelei de apă, putându-se înregistra lipsa acesteia la robinete.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Primăria Cerna: Măsuri preventive pe perioada caniculei",
        "text": "Cu ocazia Codului Roșu prognozat pentru perioada 14-17 iulie, primăria Cerna recomandă cetățenilor să urmeze câteva reguli simple, care să limiteze efectele caniculei.\n• Evitați expunerea prelungită la soare: Încercați să rămâneți în interior în timpul orelor de vârf (10:00 – 18:00). Dacă trebuie să ieșiți, purtați haine lejere, deschise la culoare și pălării.\n• Hidratare constantă: Consumați cel puțin 2 litri de apă pe zi. Evitați băuturile alcoolice și cele care conțin cofeină, deoarece acestea pot deshidrata organismul.\n• Folosiți aerul condiționat: Dacă nu aveți aer condiționat acasă, petreceți câteva ore pe zi în locuri publice climatizate.\n• Protejați persoanele vulnerabile: Verificați frecvent starea copiilor, vârstnicilor și a persoanelor cu probleme de sănătate. Asigurați-vă că sunt bine hidratați și protejați de căldură.\n• Evitați efortul fizic intens: Reduceți activitățile fizice solicitante, mai ales în timpul orelor fierbinți ale zilei. Dacă trebuie să faceți activități fizice, încercați să le programați dimineața devreme sau seara târziu.\n• Acordați primul ajutor: Fiți atenți la simptomele insolației și ale deshidratării, cum ar fi amețeală, dureri de cap, slăbiciune, greață sau confuzie. În caz de urgență, sunați imediat la asistenta medicală din localitate.\n• Adaptați alimentația: Consumați alimente ușoare, bogate în apă, cum ar fi fructele și legumele. Evitați mesele grele și prăjiturile.",
        "label": "Dobrogea"
    },
    {
        "title": "Ce spune Florin Mitroi după primele controale în județ",
        "text": "Florin Mitroi, președintele Consiliului Județean Constanța, a vorbit despre primele sale controale în județ și care sunt prioritățile începutului de mandat. Declarațiile au fost făcute în contextul ședinței extraordinare a Consiliului Județean, în care s-au stabilit comisiile de specialitate pentru mandatul 2024-2028.\n\nMitroi a discutat despre măsurile urgente de îmbunătățire a serviciilor sociale și publice din județ, dar și despre investițiile necesare pentru modernizarea infrastructurii și protejarea patrimoniului cultural.\n\nÎn urma unei analize riguroase a structurii instituției, organigrama și statul de funcții pentru Consiliul Județean Constanța au fost finalizate și vor fi supuse votului în prima ședință de consiliu. Acest proiect reprezintă un pas esențial pentru eficientizarea activității consiliului și pentru alocarea optimă a resurselor umane, conform nevoilor județului.\n\nMitroi a împărtășit experiențele recente din vizitele la instituțiile sociale și medicale din județ. A fost plăcut impresionat de centrele pentru copii din Agigea și Techirghiol, unde a remarcat atenția acordată îngrijirii celor mici: „Mi-a plăcut cum erau îngrijiți copiii acolo”. La spitalul din Eforie, pacienții sunt mulțumiți de serviciile medicale, dar clădirea necesită reparații: „Tavanul clădirii este puțin surpat. Trebuie să vedem cum facem rost de fonduri pentru renovare”.\n\nSituația spitalului TBC din Agigea este însă alarmantă, cu lipsă acută de personal și condiții deplorabile de igienă. „Am intrat în curte și am văzut foarte multă mizerie. Nu au personal”, a spus Mitroi, subliniind urgența unei intervenții.\n\nO altă reușită importantă este soluția găsită pentru cadastrarea Mormântului Hyogeu, un monument istoric important al județului. Acest pas va permite deschiderea sa publicului în cel mai scurt timp, marcând o realizare semnificativă în promovarea patrimoniului cultural al Constanței.\n\nInițial, Consiliul Județean intenționa să închirieze o clădire pentru a muta birourile CJC pe durata lucrărilor de reabilitare, dar proiectul nu va mai fi dezbătut. Mitroi a considerat că investiția de peste 30 de milioane de euro pentru relocare ar fi fost nejustificată și a decis să redirecționeze fondurile către alte necesități prioritare ale județului: „Acești bani pot fi folosiți pentru altceva”, a spus el.\n\nO altă acțiune recentă o reprezintă verificarea situației de la Pavilionul Expozițional de către Corpul de Control al CJC. Investigația a scos la iveală probleme care necesită remediere urgentă, iar Mitroi a subliniat că se va interveni pentru soluționarea acestora, astfel încât pavilionul să poată funcționa la standardele cerute.\n\nÎn perioada următoare, Consiliul Județean va emite ordinul de începere a lucrărilor la noul spital Mama și Copilul, un proiect de mare importanță pentru județ. Construcția fusese amânată din cauza lipsei unui aviz de la Ministerul Culturii, aviz care a fost obținut în doar două zile. Aceasta va aduce o îmbunătățire semnificativă a serviciilor de sănătate maternă și infantilă din județul Constanța.\n\nAl doilea vicepreședinte al Consiliul Județean Constanța nu va fi de la PNL\n\nMitroi a mai vorbit despre diversificarea majorității politice din Consiliul Județean, renunțând la ideea unui al doilea vicepreședinte din PNL. În schimb, această poziție va fi ocupată de un reprezentant din PSD, AUR sau Alianța Dreapta Unită. „Vreau o majoritate, dar și diversitate”, a declarat acesta, considerând că o reprezentare echilibrată va contribui la un dialog constructiv în consiliu.\n\nÎn cadrul ședinței extraordinare, s-au stabilit comisiile de specialitate pentru mandatul 2024-2028, fiecare responsabilă de un domeniu-cheie:\n\n– Comisia pentru Investiții, Patrimoniu, Infrastructură, Urbanism și Protecția Mediului: cu membri din PNL, PSD, AUR și ADU (USR).\n\n– Comisia pentru Servicii Publice, Relații Interinstituționale, Agricultură și Mediu de Afaceri: include reprezentanți ai PNL, PSD, AUR și ADU (FD).\n\nAceste comisii sunt esențiale pentru implementarea strategiilor de dezvoltare și buna funcționare a județului.\n\nFlorin Mitroi a confirmat că Festivalul Mamaia va continua și că se dorește renovarea clădirii Teatrului de Vară din Mamaia până vara viitoare, deși termenul oficial este 2026. Acest proiect face parte din strategia de atragere a turiștilor și de promovare a culturii locale. Totodată, Ziua Dobrogei va fi sărbătorită printr-o serie de evenimente dedicate tradițiilor și culturii locale.\n\nFlorin Mitroi și-a reafirmat angajamentul față de modernizarea infrastructurii și de promovarea diversității în cadrul Consiliului Județean. El a subliniat importanța atragerii de fonduri pentru proiectele de sănătate, cultură și dezvoltare socială, asigurându-se că resursele sunt utilizate eficient pentru nevoile reale ale comunității. „Vom face să fie frumos”, a concluzionat el, exprimând speranța că aceste schimbări vor contribui la un viitor mai bun pentru Constanța.",
        "label": "Dobrogea"
    },
    {
        "title": "Lucrări majore de reabilitare a magistralelor de apă pe strada Baba Novac – Stadiul actual al proiectului RAJA",
        "text": "Astăzi, 19 august 2024, au demarat lucrările de reabilitare a magistralelor de apă pe strada Baba Novac din municipiul Constanța. Investițiile fac parte dintr-un amplu proiect derulat în cadrul Programului Operațional Infrastructură Mare (POIM), cu o valoare totală de peste 652 milioane lei. Proiectul are ca scop modernizarea și extinderea infrastructurii de apă și apă uzată, acoperind 264 de străzi din municipiu.\n\nTraficul rutier rămâne restricționat pe strada Baba Novac, pe tronsonul delimitat de intersecțiile cu străzile Bogdan Vasile și Alexandru Dimitrie Xenopol, până pe 08 septembrie 2024, pentru a permite desfășurarea intervențiilor. Echipele lucrează în trei schimburi pentru a respecta termenul stabilit și pentru a reduce disconfortul creat locuitorilor. În această perioadă, circulația rutieră și traseul autobuzelor CT BUS a fost deviat, iar accesul va fi permis doar echipajelor de intervenție rapidă.\n\nAutobuzele se vor deplasa pe traseul str. Soveja (stația Academia Navală) – str. Ștefăniță Vodă – bd. Aurel Vlaicu până la sensul giratoriu de pe b-dul Aurel Vlaicu, intersecție cu str.Baba Novac, și retur.\n\nReprezentanții RAJA SA, împreună cu echipele constructorului, au prezentat la fața locului detalii suplimentare despre desfășurarea investițiilor, care sunt esențiale pentru îmbunătățirea siguranței și eficienței sistemului de alimentare cu apă, reducerea pierderilor și asigurarea continuității serviciilor pentru cetățenii municipiului.\n\n“Suntem bucuroși că reușim să facem această lucrare. Discutăm de reabilitarea a două conducte foarte importante, cu diametre mari de 800, respectiv 560 mm, care au rolul de a oferi mai multă flexibilitate atunci când trebuie să asigurăm alimentarea cu apă a Zonei Centrale și a Stațiunii Mamaia. Scopul nostru este să reducem nemulțumirile în situația producerii unor avarii pe conductele principale. Este o investiție cu fonduri europene pentru care am luptat mult. Am ales să executăm lucrările în această perioadă în speranța că impactul va fi minim, având în vedere că vârful sezonului estival a trecut și înainte de începerea școlilor, când traficul rutier pe acest tronson va fi reluat.” a spus Alexandru Borcan, coordonator Programe Investiții RAJA S.A. El a subliniat și eforturile echipelor de a reduce neplăcerile create pentru populația din zonă: „Vom încerca să minimizăm impactul asupra rezidenților. Lucrările care produc zgomot vor fi efectuate pe timp de zi, iar seara vor fi executate operațiuni de pozare a conductelor și alte activități care să genereze cât mai puțin zgomot pentru populație. Știm că va fi o perioadă dificilă pentru oamenii care locuiesc aici și le mulțumim pentru înțelegere.”\n\nProiectul urmărește să asigure o alimentare cu apă suplimentară și alternativă pentru orașul Constanța, prin conectarea celor două Stații de pompare Palas și Călărași.",
        "label": "Dobrogea"
    },
    {
        "title": "Primăria comunei Amzacea, județul Constanța: Anunț de interes public!",
        "text": "2. Informații generale privind obiectul concesiunii: concesionarea prin licitație a unui număr de 67 de loturi de teren intravilan, aparținând domeniului privat al Comunei Amzacea, cu destinația de construire locuințe, loturi situate în localitățile Amzacea și General Scărișoreanu, conform caietului de sarcini, după cum urmează;\n\n1. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/3, în suprafața de 842 m.p, număr cadastral 103200;\n\n2. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/5, în suprafața de 596 m.p, număr cadastral 103202;\n\n3. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/7, în suprafața de 594 m.p, număr cadastral 103204;\n\n4. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/9, în suprafața de 593 m.p, număr cadastral 103206;\n\n5. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/11, în suprafața de 591 m.p, număr cadastral 103208;\n\n6. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/12, în suprafața de 600 m.p, număr cadastral 103209;\n\n7. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/14, în suprafața de 600 m.p, număr cadastral 103211;\n\n8. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/15, în suprafața de 592 m.p, număr cadastral 103212;\n\n9. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/16, în suprafața de 600 m.p, număr cadastral 103213;\n\n10. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/17, în suprafața de 593 m.p, număr cadastral 103214;\n\n11. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/18, în suprafața de 600 m.p, număr cadastral 103215;\n\n12. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/19, în suprafața de 575 m.p, număr cadastral 103216;\n\n13. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/20, în suprafața de 579 m.p, număr cadastral 103217;\n\n14. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/26, în suprafața de 601 m.p, număr cadastral 103223;\n\n15. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/27, în suprafața de 600 m.p, număr cadastral 103224;\n\n16. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/28, în suprafața de 600 m.p, număr cadastral 103225;\n\n17. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/29, în suprafața de 600 m.p, număr cadastral 103226;\n\n18. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/30, în suprafața de 600 m.p, număr cadastral 103227;\n\n19. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/31, în suprafața de 600 m.p, număr cadastral 103228;\n\n20. teren intravilan, situat în Amzacea, str. Avicolei, județul Constanța, Tarla 14, Parcela A59 – Lot 1/32, în suprafața de 600 m.p, număr cadastral 103229;\n\n21. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/33, în suprafața de 847 m.p, număr cadastral 103230;\n\n22. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/37, în suprafața de 715 m.p, număr cadastral 103234;\n\n23. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/39, în suprafața de 596 m.p, număr cadastral 103236;\n\n24. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/40, în suprafața de 600 m.p, număr cadastral 103237;\n\n25. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/41, în suprafața de 600 m.p, număr cadastral 103238;\n\n26. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/43, în suprafața de 577 m.p, număr cadastral 103240;\n\n27. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/45, în suprafața de 581 m.p, număr cadastral 103242;\n\n28. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/46, în suprafața de 579 m.p, număr cadastral 103243;\n\n29. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/47, în suprafața de 600 m.p, număr cadastral 103244;\n\n30. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/48, în suprafața de 600 m.p, număr cadastral 103245;\n\n31. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/49, în suprafața de 600 m.p, număr cadastral 103246;\n\n32. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/50, în suprafața de 600 m.p, număr cadastral 103247;\n\n33. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/51, în suprafața de 600 m.p, număr cadastral 103248;\n\n34. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/52, în suprafața de 600 m.p, număr cadastral 103249;\n\n35. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/53, în suprafața de 600 m.p, număr cadastral 103250;\n\n36. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/54, în suprafața de 600 m.p, număr cadastral 103251;\n\n37. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/55, în suprafața de 600 m.p, număr cadastral 103252;\n\n38. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/56, în suprafața de 600 m.p, număr cadastral 103253;\n\n39. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/57, în suprafața de 600 m.p, număr cadastral 103254;\n\n40. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/58, în suprafața de 600 m.p, număr cadastral 103255;\n\n41. teren intravilan, situat în Amzacea, str. Margaretelor, județul Constanța, Tarla 14, Parcela A59 – Lot 1/59, în suprafața de 889 m.p, număr cadastral 103256;\n\n42. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/62, în suprafața de 916 m.p, număr cadastral 103259;\n\n43. teren intravilan, situat în Amzacea, str. Liliacului județul Constanța, Tarla 14, Parcela A59 – Lot 1/63, în suprafața de 579 m.p, număr cadastral 103260;\n\n44. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/64, în suprafața de 600 m.p, număr cadastral 103261;\n\n45. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/66, în suprafața de 600 m.p, număr cadastral 103263;\n\n46. teren intravilan, situat în Amzacea, str. Liliacului, județul Constanța, Tarla 14, Parcela A59 – Lot 1/67, în suprafața de 600 m.p, număr cadastral 103264;\n\n47. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/68, în suprafața de 600 m.p, număr cadastral 103265;\n\n48. teren intravilan, situat în Amzacea, str. Liliacului, județul Constanța, Tarla 14, Parcela A59 – Lot 1/69, în suprafața de 600 m.p, număr cadastral 103266;\n\n49. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/70, în suprafața de 600 m.p, număr cadastral 103267;\n\n50. teren intravilan, situat în Amzacea, str.Liliacului, județul Constanța, Tarla 14, Parcela A59 – Lot 1/71, în suprafața de 600 m.p, număr cadastral 103268;\n\n51. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/72, în suprafața de 600 m.p, număr cadastral 103269;\n\n52. teren intravilan, situat în Amzacea, str. Liliacului, județul Constanța, Tarla 14, Parcela A59 – Lot 1/73, în suprafața de 600 m.p, număr cadastral 103270;\n\n53. teren intravilan, situat în Amzacea, str. Narciselor, județul Constanța, Tarla 14, Parcela A59 – Lot 1/74, în suprafața de 581 m.p, număr cadastral 103271;\n\n54. teren intravilan, situat în Amzacea, str. Liliacului, județul Constanța, Tarla 14, Parcela A59 – Lot 1/75, în suprafața de 579 m.p, număr cadastral 103272;\n\n55. teren intravilan, situat în Amzacea, str. Teilor, județul Constanța, Tarla 14, Parcela A59 – Lot 1/77, în suprafața de 527 m.p, număr cadastral 103274;\n\n56. teren intravilan, situat în General Scărișoreanu, str.8 Martie, nr.1, județul Constanța, Tarla B3 – Lot 14, în suprafață de 1000 mp, număr cadastral 103003;\n\n57. teren intravilan, situat în General Scărișoreanu, str.8 Martie, nr.3, județul Constanța, Tarla B3 – Lot 13, în suprafață de 1000 mp, număr cadastral 102963;\n\n58. teren intravilan, situat în General Scărișoreanu, str.8 Martie, nr.5, județul Constanța, Tarla B3 – Lot 12, în suprafață de 1000 mp, număr cadastral 102972;\n\n59. teren intravilan, situat în General Scărișoreanu, str.8 Martie, nr.7, județul Constanța, Tarla B3 – Lot 11, în suprafață de 1000 mp, număr cadastral 102965;\n\n60. teren intravilan, situat în General Scărișoreanu, str.8 Martie, nr.9, județul Constanța, Tarla B3 – Lot 10, în suprafață de 1000 mp, număr cadastral 102962;\n\n61. teren intravilan, situat în General Scărișoreanu, str.8 Martie, nr.11, județul Constanța, Tarla B3 – Lot 9, în suprafață de 1000 mp, număr cadastral 102954;\n\n62. teren intravilan, situat în General Scărișoreanu, str.8 Martie, nr.13, județul Constanța, Tarla B3 – Lot 8, în suprafață de 1000 mp, număr cadastral 102982;\n\n63. teren intravilan, situat în General Scărișoreanu, str.8 Martie, nr.15, județul Constanța, Tarla B3 – Lot 7, în suprafață de 1000 mp, număr cadastral 102977;\n\n64. teren intravilan, situat în General Scărișoreanu, str.8 Martie, nr.17, județul Constanța, Tarla B3 – Lot 6, în suprafață de 1000 mp, număr cadastral 102953;\n\n65. teren intravilan, situat în General Scărișoreanu, str.8 Martie, nr.19, județul Constanța, Tarla B3 – Lot 5, în suprafață de 1000 mp, număr cadastral 103004;\n\n66. teren intravilan, situat în General Scărișoreanu, str.8 Martie, nr.21, județul Constanța, Tarla B3 – Lot 4, în suprafață de 1000 mp, număr cadastral 102969;\n\n67. teren intravilan, situat în General Scărișoreanu, str.8 Martie, nr.27, județul Constanța, Tarla B3 – Lot 1, în suprafață de 1000 mp, număr cadastral 103005;\n\nConcesionarea se face conform OUG 57/ 2019 și conform Hotărârii Consiliului Local nr. 25 din data de 27.03. 2024.\n\n3.1. Documentația de atribuire se poate ridica de la sediul Primăriei Amzacea.\n\n3.3. 100 lei, se poate achita cu numerar la casieria Primăriei Amzacea.\n\n4.3. Numărul de exemplare în care trebuie depusă oferta: un exemplar.\n\n5. Data și locul la care se va desfășura ședința publică de deschidere a ofertelor: 27.02.2025 ora 10.00, la sediul Comunei Amzacea, localitatea Amzacea, strada Amzacei, nr.25, județul Constanța, Sala de şedințe a Consiliului local.\n\n7. Data transmiterii anunțului de licitație azi data de 27.01.2025 în vederea publicării pentru data de 31.01.2025.",
        "label": "Dobrogea"
    },
    {
        "title": "Consiliul Județean Tulcea a lansat o invitație pentru operatorii economici la Târgul de Turism al României 2025",
        "text": "Consiliul Județean Tulcea invită toți operatorii economici locali din județ să participle la ediția de primăvară a Târgului de Turism al României, care va avea loc în perioada 20-23 februarie 2025, la Complexul Romexpo, București.\n\nAcest eveniment de referință reprezintă o oportunitate excelentă pentru promovarea județului Tulcea ca destinație turistică de excepție, punând în valoare tradițiile, frumusețile naturale și autenticitatea Dobrogei. În acest context, sunt invitați agenții economici locali ca să se alăture demersului Consiliului Județean Tulcea prin:\n\n– Participarea la standul județului Tulcea – Operatorii economici din domeniul turismului și activitățile asociate sunt încurajați să își prezinte oferta vizitatorilor și să contribuie astfel la promovarea turistică a județului;\n\n– Momente artistice reprezentative – se dorește ca identitatea culturală a județului să fie evidențiată prin spectacole susținute de ansambluri folclorice sau artiști locali;\n\nPentru organizarea eficientă a participării, se așteaptă confirmările la următoarele date de contact:\n\nReprezentanții Consiliului Județean Tulcea: “Ne dorim ca, împreună, să aducem în prim-plan unicitatea și bogățiile județului Tulcea, transformând acest eveniment într-un succes!”",
        "label": "Dobrogea"
    },
    {
        "title": "Sulina, o poveste de oraș",
        "text": "Pirații furau de la cei bogați și le dădeau celor săraci.\n\nAm stat o zi la Sulina. Aș fi stat o săptămână doar să ascult povești de amor, aventuri cu pirați și prințese, măriri și decăderi, legende și învățăminte. Cât este adevăr și cât este fantezie nu poate nimeni să spună.\n\nOamenii de aici știu să povestească.\n\nFiecare casă are istoria ei, mai mult sau mai puțin romanțată.\n\nLe-aș fi ascultat pe toate.\n\nIndiferent de naționalitate sau confesiune religioasă, oamenii și-au găsit odihna veșnică în același loc.\n\nCimitirul ”multiconfesional” din Sulina ne aduce aminte că există un singur Dumnezeu pentru noi toți.\n\nDunărea și Marea Neagră se întâlnesc aici și rămân împreună pentru totdeauna, așa cum și poveștile locului rămân să fie spuse tuturor celor gata să le asculte.\n\nPentru această frumoasă experiență trebuie să le mulțumesc celor de la ”Asociația de Management al Destinației Turistice Delta Dunării”, o mână de oameni dedicați care reușesc să promoveze Delta Dunării cum nu a mai făcut-o nimeni până acum.\n\nDe altfel, munca și dăruirea lor se regăsește în numărul tot mai mare de turiști care aleg să-și petreacă vacanțele în județul Tulcea.",
        "label": "Dobrogea"
    },
    {
        "title": "Asfaltarea Tuzlei pe programul Anghel Saligny: Se așteaptă finalizarea în luna august",
        "text": "Asfaltarea drumurilor din Tuzla, un proiect ambițios derulat prin programul Anghel Saligny, se apropie de finalizare. Primarul comunei Tuzla, Reșit Taner, a declarat că lucrările au întârziat, însă preconizează că asfaltarea va fi terminată în luna august.\n\nPrimarul Reșit Taner a subliniat importanța acestui proiect pentru comunitate. „Așteptăm să se finalizeze asfaltarea asta pe programul Anghel Saligny,” a afirmat el. Lucrările au fost întârziate din cauza unor probleme legate de finanțare. Cu toate acestea, autoritățile sunt optimiste că proiectul se va încheia curând.\n\nPrimarul a explicat că încă se lucrează la asfaltare și că au apărut întârzieri. „Încă se lucrează la asfaltare, s-a întârziat, doar luna asta și în iunie,” a spus Reșit Taner. Lucrările au fost afectate de întârzierile în alocarea fondurilor de la programul Anghel Saligny, ceea ce a dus la o amânare a finalizării.\n\nÎn ciuda dificultăților, primarul Reșit Taner este încrezător că asfaltarea se va încheia la începutul lui august. „Preconizăm în august să se termine asfaltarea,” a declarat el. Acest proiect va aduce beneficii semnificative comunității din Tuzla, îmbunătățind considerabil infrastructura locală și calitatea vieții locuitorilor.\n\nFinalizarea lucrărilor de asfaltare este așteptată cu nerăbdare de locuitorii din Tuzla. Primarul Reșit Taner rămâne optimist și subliniază importanța acestui proiect pentru comunitate. Asfaltarea drumurilor va aduce o îmbunătățire semnificativă a infrastructurii locale, contribuind la dezvoltarea durabilă a comunei Tuzla.",
        "label": "Dobrogea"
    },
    {
        "title": "Comercianții de mărțișoare din Constanța sunt așteptați să depună documetația pentru obținerea autorizației",
        "text": "Serviciul Autorizare Activități Economice din cadrul Primăriei municipiului Constanța aduce la cunoștința operatorilor economici interesați că, începând cu data de 03.02.2025, la Centrul de Informare pentru Cetățeni situat în Bd. Al. Lăpușneanu nr.116C (incintă City Park Mall – etaj I, aripa nouă), se depun documentații pentru comercializare mărțișoare, felicitări și cadouri specifice perioadei, cu excepția buchetelor de flori şi aranjamentelor florale.\n\nOperatorii economicii pot opta pentru maxim un amplasament/zonă și maxim trei amplasamente pe firmă.\n\n– certificat de înregistrare de la Oficiul Naţional al Registrului Comerțului;\n\n– actul constitutiv al societății sau actul emis pentru desfășurarea activităților economice de către persoanele fizice autorizate, întreprinderile individuale și întreprinderile familiale care să conțină codul CAEN 4789.\n\nTaxele locale pentru utilizarea temporară a locurilor publice aparţinând municipiului Constanţa (pentru fiecare amplasament) sunt cele prevăzute în H.C.L. nr.412/2024 privind stabilirea impozitelor și taxelor locale la nivelul municipiului Constanța în anul 2025 – Anexa nr.8, respectiv :\n\n– 376 lei taxa de autorizare pentru desfăşurarea de activităţi temporare ;",
        "label": "Dobrogea"
    },
    {
        "title": "Ziua Unirii Principatelor Române, sărbătorită la Constanța!",
        "text": "Vineri, 24 ianuarie, în Piața Ovidiu, va avea loc o manifestare dedicată împlinirii a 166 de ani de la Unirea Principatelor Române.\n\nManifestările vor începe la ora 10:00 și vor cuprinde: acordarea onorului militar persoanelor oficiale, intonarea Imnului Național al României, oficierea serviciului religios, alocuțiuni și defilarea gărzii de onoare. Evenimentul se va încheia cu tradiționala Horă a Unirii.\n\nPentru buna desfășurare a evenimentului, vor fi dispuse măsuri pentru restricționarea traficului rutier, în data de 24 ianuarie, în intervalul orar 09:00 – 12:00 în perimetrul de siguranță delimitat de str. Vasile Canarache, str. Petru Rareș, str. Traian, str. Dimitrie Cantemir, str. Marcus Aurelius, str. Revoluției din 22 Decembrie 1989.\n\nEvenimentul este organizat de Ministerul Apărării Naționale – Comandamentul Flotei Constanța, cu sprijinul Primăriei Constanța.",
        "label": "Dobrogea"
    },
    {
        "title": "Planuri ambițioase pentru comuna Ostrov: Digitalizare, infrastructură și proiecte de mediu VIDEO",
        "text": "Planuri ambițioase pentru comuna Ostrov, prezentate de primarul Neculae Dragomir în cadrul unui interviu. Dragomir și-a exprimat speranța că va reuși să ducă la bun sfârșit investițiile pe care și le-a propus în acest mandat, cu actualul consiliu local. Proiectele vizează digitalizarea serviciilor, asfaltarea străzilor, îmbunătățirea infrastructurii de apă, construirea unui parc fotovoltaic și modernizarea sistemului de iluminat public.\n\nUn obiectiv major este digitalizarea serviciilor la nivelul Primăriei comunei Ostrov. Primarul subliniază importanța acestui proiect: „Digitalizarea va facilita accesul cetățenilor la servicii și va eficientiza activitatea administrativă”.\n\nContinuarea asfaltării străzilor din toate satele comunei este o altă prioritate. Proiectele de apă se concentrează în satul Galița, unde se vor realiza investiții semnificative. „Asfaltarea și infrastructura de apă sunt esențiale pentru a asigura condiții mai bune de viață pentru locuitori”, a menționat primarul.\n\nParcul fotovoltaic pentru eficiență energetică și sala de sport, așteptată de toată lumea\n\nUn alt proiect important este construirea unui parc fotovoltaic. „Astfel, să putem să mai micșorăm costurile în ceea ce privește iluminatul public, consumul de energie care se realizează la școlile din comuna noastră, la grădinițe, la căminele culturale și chiar și la nivelul primăriei”, a explicat Dragomir. Această inițiativă va reduce considerabil cheltuielile cu energia electrică.\n\nConstruirea unei săli de sport este un proiect esențial pentru comunitate. „Un proiect la care eu am muncit și vreau să-l realizăm în acest mandat este acela de a construi o sală de sport pe care ne-o dorim toți cetățenii din comună, pentru că este necesară atât pentru elevi, cât și pentru ceilalți tineri din comuna noastră”, a afirmat primarul.\n\nÎn planurile administrației locale se află și proiecte legate de mediu. Modernizarea sistemului de iluminat public în satul Ostrov și accesarea unui fond pentru gestionarea gunoiului de grajd sunt prioritare. „În comună sunt foarte mulți crescători de animale și gunoiul de grajd trebuie să fie bine gestionat, astfel încât să nu mai existe în poluarea apelor subterane, să nu mai existe o poluare a aerului”, a declarat Dragomir.\n\nMajoritatea fondurilor pentru aceste proiecte vor proveni din fonduri europene și guvernamentale, cu o contribuție din bugetul local. „Pentru că avem deja creionat la nivelul Serviciului de contabilitate anumite sume care vor fi partea noastră de contribuție la aceste proiecte, aceasta însemnând că în momentul în care accesăm proiectul respectiv, noi deja să avem cofinanțarea”, a explicat primarul.",
        "label": "Dobrogea"
    },
    {
        "title": "Informare RAJA - Se oprește apa în zona centrală din municipiul Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă, din municipiul Constanța”.\n\nCa urmare, se va sista furnizarea apei potabile, marți – 22 octombrie 2024, în intervalul orar 08.00 – 18.00, în zona delimitată de străzile: Avram Iancu – Sabinelor – Ștefan Mihăileanu – Prelungirea I.C. Brătianu – Avram Iancu, cu străzile adiacente și punctele termice aferente zonei.",
        "label": "Dobrogea"
    },
    {
        "title": "Vizibilitatea trecerilor de pietoni, îmbunătățită de Primăria Municipiului Constanța",
        "text": "Echipele SC Confort Urban SRL au aplicat marcaje bicolore la trecerile de pietoni situate pe strada Unirii, în zona Școlii Gimnaziale Nr. 3 „Ciprian Porumbescu”, a Grădiniței cu Program Prelungit Nr. 45 și a complexului comercial.\n\nDe asemenea, se va interveni pe bulevardul Tomis, între strada Tulcei și bulevardul Aurel Vlaicu.\n\nMarcajele pietonale au fost vopsite în culorile alb și roșu, pentru creșterea vizibilității și pentru a atrage atenția șoferilor.\n\nTotodată, au fost instalate sisteme de presemnalizare din material termoplastic.\n\nAcțiuni similare se vor desfășura în perioada următoare în zona trecerilor de pietoni de pe marile bulevarde.",
        "label": "Dobrogea"
    },
    {
        "title": "Florin Mitroi, a vizitat și verificat azi câteva din instituțiile subordonate Consiliului Județean Constanța",
        "text": "Președintele Consiliului Județean Constanța, Florin Mitroi, a desfășurat astăzi o serie de vizite de lucru la instituțiile subordonate Consiliului Județean Constanța cu scopul de a verifica situația reală din teren.\n\n“Nimeni nu este de neînlocuit și nimeni nu are postul garantat. Fiecare instituție are nevoie de un management eficient, capabil să pună în aplicare soluții concrete. Acesta este principiul pe care îl aplic inclusiv în cazul persoanelor numite de mine recent în funcții.\n\nAstăzi am vizitat mai multe instituții aflate în subordinea CJC pentru a analiza stadiul lor actual și pentru a discuta pașii necesari pentru îmbunătățirea și dezvoltarea acestora. Prima oprire a fost la Spitalul de Ortopedie, Traumatologie și Recuperare Medicală din Eforie Sud, continuând cu Unitatea de Asistenţă Medico-Socială Agigea și Secția TBC Osteoarticular – Secție Exterioară a SCJU Constanța. Ce pot să vă spun despre aceste unități medicale este că avem mult de muncă! Unele dintre ele sunt departe de orice standarde de îngrijire și eficiență.\n\nÎn schimb, la Complexul Muzeal de Științe ale Naturii se lucrează la extinderea Delfinariului, iar la Microrezervație lucrurile vor intra pe un făgaș normal. Noul manager are la dispoziție o lună de zile să arate că este un bun gospodar si că lucrurile se îndreaptă în direcția corectă.\n\nUltima oprire a fost la Văleni, în comuna Dobromir, unde am vizitat mai multe obiective. Cea mai stringentă necesitate a acestei comunități fiind alimentarea cu apă curentă. Împreună cu directorul RAJA, Aurel Presură, vom găsi solutii pentru a remedia această problemă.”",
        "label": "Dobrogea"
    },
    {
        "title": "Încep probele de evaluare a competențelor pentru examenul național de bacalaureat, sesiunea iunie 2025",
        "text": "Examenul național de bacalaureat, sesiunea iunie 2025, debutează luni, 27 ianuarie 2025, cu proba de evaluare a competențelor lingvistice de comunicare în limba română. La nivelul județului Constanța au fost desemnate 51 de centre pentru susținerea acestor probe de competențe de către cei 4164 de candidați înscriși.\n• None 30 mai – 4 iunie 2025: Susținerea probelor A, B, C, D pentru elevii beneficiari ai unor burse de studiu în străinătate\n• None 2-6 iunie 2025: Înscrierea candidaților la probele scrise ale primei sesiuni de examen\n\nPentru probele de evaluare a competențelor lingvistice și digitale s-au înscris 4164 de candidați (3984 serie curentă), după cum urmează:\n\nMenționăm că, pentru a fi declarat promovat, un absolvent de liceu trebuie să îndeplinească următoarele condiții, cumulativ:\n• None susținerea tuturor probelor scrise și obținerea notei 5 (cel puțin) la fiecare dintre acestea;",
        "label": "Dobrogea"
    },
    {
        "title": "Vergil Chițac amendează politica retrogradă a consilierilor USR, la final de mandat",
        "text": "Astăzi, 25 octombrie 2024, în sala „Remus Opreanu” a Palatului Administrativ, Vergil Chițac a condus ultima ședință ordinară a mandatului său, încheind oficial perioada 2020-2024. Primarul Chițac a evidențiat importanța deciziilor adoptate de consilieri și a făcut o retrospectivă a proiectelor realizate și a celor în curs.\n\nPrimarul Chițac a subliniat că mandatul care se încheie a fost unul dedicat modernizării orașului și atragerii de investiții majore. „Acest mandat a reprezentat un efort comun pentru dezvoltarea municipiului Constanța. Am reușit să atragem investiții importante și să punem bazele unor proiecte esențiale pentru viitorul orașului”, a declarat primarul, mulțumind consilierilor care au sprijinit aceste inițiative. Potrivit acestuia, deciziile luate în Consiliul Local au contribuit la îmbunătățirea calității vieții locuitorilor.\n\nPrintre proiectele de infrastructură planificate pentru următorul mandat, Chițac a menționat construirea unui nou spital, a unei centrale termo-electrice și a unui stadion, alături de amenajarea de parcuri noi, proiecte susținute atât de bugetul local, cât și de sprijinul Companiei Naționale de Investiții (CNI).\n\nÎn discursul său, primarul a adresat și un aspect critic, menționând opoziția consilierilor USR în privința cofinanțării proiectelor de infrastructură. „Toți consilierii USR au boicotat fără justificare cofinanțarea marilor proiecte de infrastructură, votând împotriva acestor inițiative”, a spus Chițac. Primarul a precizat că, dacă această abordare ar fi avut efect, ar fi blocat lucrări importante pentru Constanța, de la reabilitarea școlilor și grădinițelor la modernizarea bulevardelor și rețeaua de termoficare.\n\nFinalul acestui mandat în Consiliul Local Constanța marchează începutul unui nou capitol pentru municipalitate, cu primarul Chițac promițând continuarea direcției de modernizare. „Încheiem un mandat care a pus Constanța pe drumul modernizării, și îi asigur pe constănțeni că voi continua în această direcție”, a declarat acesta, adăugând că viitorul orașului va fi susținut de proiectele de infrastructură aflate în derulare.\n\nAstfel, mandatul 2020-2024 a fost descris de primar drept o etapă esențială pentru dezvoltarea Constanței, una care va asigura orașului proiecte importante, menite să răspundă nevoilor locuitorilor.\n\n„Acest mandat a reprezentat un efort comun pentru dezvoltarea municipiului Constanța. Am reușit să atragem investiții importante și să punem bazele unor proiecte esențiale pentru viitorul orașului. Le mulțumesc tuturor colegilor din Consiliul Local care au sprijinit proiectele mele. Împreună, am făcut pași importanți pentru modernizarea Constanței și pentru îmbunătățirea calității vieții cetățenilor noștri. În același timp, nu pot să nu amintesc faptul că toți consilierii USR au boicotat fără justificare cofinanțarea marilor proiecte de infrastructură, votând împotriva acestor inițiative. Această abordare retrogradă, dacă ar fi avut efect, ar fi blocat proiectele aflate în diferite faze, de la reabilitarea școlilor și grădinițelor până la modernizarea marilor bulevarde și înlocuirea rețelei de termoficare.\n\nÎncheiem un mandat care a pus Constanța pe drumul modernizării, și îi asigur pe constănțeni că voi continua în această direcție. În următorii patru ani, vom finaliza obiective importante, cum ar fi noul spital, noua centrală termo-electrică, parcuri noi și stadionul, pentru care aportul financiar din bugetul local este semnificativ, alături de sprijinul CNI”, a spus Vergil Chițac.",
        "label": "Dobrogea"
    },
    {
        "title": "Costel Armășescu: Educația, o prioritate în Pantelimon",
        "text": "Primarul Costel Armășescu a subliniat că educația este o prioritate în Pantelimon, la deschiderea noului an școlar, unde a participat cu emoție alături de elevi, părinți și profesori. „Începutul fiecărui an școlar reprezintă pentru mine, ca primar, o provocare, pentru că ne dorim să oferim cele mai bune condiții de studiu pentru elevii noștri,” a declarat edilul.\n\nLuni, elevii au primit ghiozdane colorate și rechizite, achiziționate de Primăria Pantelimon, iar prin programul „Masă Sănătoasă” au primit câte un sandwich și un măr. Primarul a subliniat că aceste inițiative sunt rezultatul unei bune colaborări între administrația locală și școli. „Vom continua să investim în educație, într-un parteneriat deschis și sincer, având alături profesori și părinți,” a adăugat Armășescu.\n\nTotodată, primarul a adus mulțumiri profesorilor pentru efortul lor de a educa și forma generațiile viitoare. „A fi dascăl este o vocație care implică o mare responsabilitate față de copiii și tinerii cărora le modelează viitorul,” a spus acesta, subliniind rolul esențial al cadrelor didactice în dezvoltarea comunității.\n\nCostel Armășescu a încheiat mesajul urând succes elevilor și părinților în noul an școlar și exprimându-și angajamentul de a sprijini în continuare educația: „Sunt conștient că investind în copiii noștri le vom oferi încrederea necesară pentru viitor.”M.R.R.",
        "label": "Dobrogea"
    },
    {
        "title": "Jucătorii de la CSM Constanța, neplătiți de mai multe luni. Oamenii s-au dus la sediul clubului",
        "text": "Mai mulți sportivi și antrenori angajați la CSM Constanța au ajuns astăzi la sediul clubului pentru a discuta cu conducerea.\n\nAceștia nu și-au primit salariile de mai multe luni.\n\nSituația financiară a CSM este dezastruoasă, iar sportivii acuză că au fost bani, dar aceștia s-au împărțit preferențial.\n\nL-am întrebat pe primarul municipiului Constanța, Vergil Chițac, cum comentează situația: ”Cel mai bine este să vorbiți cu domnul viceprimar, Ionuț Rusu. El este cel mai în măsură să explice ce se întâmplă la CSM.”\n\nDirectorul CSM, Andrei Talpeș a plecat de la sediul CSM înainte ca sportivii să ajungă. Nici Ionuț Rusu nu a fost prezent la discuții, deși clubul se află sub coordonarea sa.",
        "label": "Dobrogea"
    },
    {
        "title": "Primăria Mihail Kogălniceanu invită cetățenii să își ridice Extrasele de carte funciară",
        "text": "ANUNȚ DE INTERES PUBLIC\n\nPrimăria Mihail Kogălniceanu invită cetățenii să preia certificatele de carte funciară, de la sediul primăriei. În perioada 20.06.2024-20.10.2024, 7714 Extrase de Carte Funciară așteaptă să fie ridicate de la sediul Primăriei, de către cetățenii care dețin imobile pe raza comunei Mihail Kogălniceanu din județul Constanța. Menționăm faptul că acestă lucrare a fost efectuată gratuit prin Programul Național de Cadastru și Carte Funciară, iar după ridicarea și verificarea de către deținători este necesară actualizarea rolurilor agricole și fiscale de către fiecare beneficiar.",
        "label": "Dobrogea"
    },
    {
        "title": "Avarie RAJA - Lipsă apă în mai multe localități din județul Constanța",
        "text": "Astăzi – 06 septembrie 2024, s-a înregistrat o avarie pe magistrala de alimentare cu apă, cu diametrul de 1000 mm, în zona variantei localității Ovidiu din județul Constanța.\n\nPentru remedierea acesteia, în intervalul orar 13.00 – 24.00, se sistează furnizarea apei potabile în localitățile Lumina, Corbu și Năvodari (incusiv în zonele Peninsulă și Industrială), precum și parțial în orașul Ovidiu – abonații din zona industrială și cei de pe variantă.\n\nAvând în vedere lungimea și diametrul conductei precum și numărul mare de consumatori deserviți, reluarea furnizării apei potabile se va realiza progresiv, în funcție de topografia rețelei și de consumurile înregistrate.",
        "label": "Dobrogea"
    },
    {
        "title": "Echipa de promovare a destinației integrate OMD Mamaia Constanța vă urează un An Nou Fericit și plin de succes",
        "text": "„Privind spre 2025, le dorim tuturor colaboratorilor, partenerilor, hotelierilor, agenților economici și angajaților care contribuie la succesul turismului în Mamaia și Constanța un an plin de proiecte reușite, turiști mulțumiți și multe realizări!\n\nNe dorim ca 2025 să fie un an al inovației și al promovării destinației noastre, atrăgând tot mai mulți turiști din întreaga lume. Vă mulțumim pentru sprijin și implicare și vă urăm un An Nou prosper, sănătos și fericit. La mulți ani!” a declarat George Măndilă, Președinte al Organizației de Management al Destinației Mamaia Constanța.",
        "label": "Dobrogea"
    },
    {
        "title": "Primăria Lipnița: flexibilitatea în abordarea proiectelor este cheia succesului",
        "text": "Primăria Lipnița dovedește că flexibilitatea în abordarea proiectelor și a surselor de finanțare este calea de urmat, pentru dezvoltarea armonioasă a unei comune. În ultimii patru ani, în mandatul primarului Dinu Nicolae-Florin, problemele întâmpinate au fost multiple, dar și soluțiile găsite de primar împreună cu echipa sa au fost pe măsură. Practic, acolo unde nu s-a putut obține o finanțare europeană, s-a mers pe o finanțare națională, sau s-au identificat fonduri pentru lucrări ce puteau fi finalizate integral de la bugetul local.\n\nDin fericire, în ultimii 10 ani, guvernele României au învățat că nu este neapărat nevoie de fonduri europene și că pot dezvolta la nivel național programe de finanțare similar, și de cele mai multe ori mai ușor de aplicat. Pentru administrațiile locale, provocarea de a veni cu un proiect complet și fezabil rămâne aceeași, iar administrația din Lipnița a trecut testul, accesând două finanțări pentru lucrări de importanță crucială, ce au adus trei din satele comunei în secolul XXI. Este vorba despre sistemele de alimentare cu apă în satele Cuiugiuc şi lzvoarele, respective de proiectul privind sistemul de canalizare şi staţie de epurare în Lipniţa, prin care se va asigura infrastructura de apă modernă pentru întreaga comună. Ambele proiecte sunt finanțate prin PNI Anghel Saligny.\n\nÎn paralel, prin PNRR au fost asigurate dotarea cu mobilier şi materiale didactice a tuturor şcolilor din comună, reabilitarea școlii din Canlia și dotarea cu două staţii de încărcare maşini electrice.\n\nAcolo unde lucrarea se impunea a fi implementată rapid sau nu se potrivea liniilor de finanțare, lucrările au fost asigurate din bugetul local: Pietruirea a 5 km de străzi în Coslugea şi Carvăn; schimbarea acoperişului la Școala Carvăn şi la primărie; decolmatarea derelei din Carvăn (4.5 km); lucrări de întreținere (scarificare, reprofilare, adaos piatră, compactare) pe drumurile comunale (25km); renovarea şi dotarea Căminului Cultural Lipniţa; renovarea și sistematizarea arhivei Primăriei şi CAP. Suplimentar, tot din fondurile primăriei a fost extinsă cadastrarea terenurilor comunei – condiție esențială pentru dezvoltarea de viitor și pentru accesarea altor fonduri: La preluarea mandatului, în 2020, erau cadastrate doar 1400 de hectare, iar actualmente peste 8000 de hectare sunt cadastrate.",
        "label": "Dobrogea"
    },
    {
        "title": "Reabilitarea, modernizarea și dotarea Palatului Administrativ Constanța: un pas important spre o regiune mai verde și mai rezilientă!",
        "text": "În Sala “Albă” a Palatului Administrativ Constanța, a fost semnat astăzi contractul de finanțare aferent proiectului de reabilitare, modernizare și dotare a Palatului Administrativ Constanța, o inițiativă majoră în cadrul Programului Regional Sud-Est 2021-2027, cu scopul de a promova eficiența energetică și reducerea emisiilor de gaze cu efect de seră. Acest proiect se aliniază obiectivelor europene de tranziție către o economie cu zero emisii de dioxid de carbon și de promovare a investițiilor verzi. Cu o durată de implementare de 31 de luni de la data semnării contractului și o valoare totală a investiției de 56.115.866,88 lei, proiectul are ca obiectiv principal: reducerea consumului energetic al Palatului Administrativ Constanța pentru a asigura un mediu sănătos, îmbunătățirea confortului, igienei, siguranței și calității aerului.\n\n„Județul Constanța deschide lista finanțărilor acordate în scopul promovării eficienței energetice prin Programul Regional Sud-Est 2021-2027! Astăzi am semnat contractul de finanțare aferent proiectului de reabilitare, modernizare și dotare a Palatului Administrativ Constanța, cu o valoare de peste 56 de milioane de lei. Clădirea era încadrată într-un grad seismic ridicat și nu a beneficiat niciodată de intervenții majore de consolidare, fiind realizate doar lucrări de suprafață și de întreținere.\n\nAcest proiect include o consolidare structurală importantă, alături de modernizarea și reabilitarea clădirii. Mai mult, va conduce la o îmbunătățire a performanței energetice, ceea ce va reduce semnificativ costurile de întreținere și consumul energetic, contribuind astfel la obiectivele de sustenabilitate și protecție a mediului.\n\nDar cel mai important lucru este că va oferi siguranță cetățenilor și angajaților, pentru că lucrurile, dacă nu le facem temeinic, pot avea consecințe grave, mai ales că vorbim de o clădire strategică.\n\nȚin să îi mulțumesc domnișoarei director a Agenției pentru Dezvoltare Regională Sud-Est, Luminița Mihailov, un profesionist desăvârșit pe care îl stimez și îl apreciez foarte mult. A reprezentat un real suport în demersul nostru de a obține această finanțare. Nu în ultimul rând, îi mulțumesc domnului vicepreședinte Petre Enciu și întregii echipe din cadrul Direcției Generale de Proiecte a Consiliului Județean Constanța, pentru tot efortul și dedicarea de care au dat dovadă în realizarea acestui proiect.” – a declarat președintele Consiliului Județean Constanța, Mihai Lupu.\n\nLucrările de intervenție prevăzute includ reabilitarea termică a elementelor de anvelopă a clădirii, modernizarea sistemelor de încălzire, climatizare și iluminat, instalarea unui sistem de management energetic integrat, modernizarea și recompartimentarea clădirii, adaptarea pentru accesul persoanelor cu dizabilități și alte lucrări menite să îmbunătățească parametrii clădirii.\n\n„Vom asigura și accesibilitatea persoanelor cu dizabilități, pentru că Palatul Administrativ a fost subiectul multor critici în această privință. Clădirea nu a fost construită cu astfel de facilități, dar ne vom pune la punct și cu acest aspect, asigurând acces egal pentru toți cetățenii noștri.\n\nUn alt aspect important este că vom instala pe acoperiș panouri fotovoltaice cu scopul de a transforma această clădire într-una independentă din punct de vedere energetic, aliniindu-ne astfel obiectivelor europene de protecție a mediului. Mulțumesc echipei din cadrul Direcției Generale de Proiecte a Consiliului Județean Constanța pentru dedicare și profesionalism. Am început astăzi o nouă călătorie și vom continua să lucrăm împreună pentru a face din această viziune o realitate. Este o responsabilitate pe care ne-o asumăm cu seriozitate și determinare!” – a adăugat Petre Enciu, vicepreședinte al Consiliului Județean Constanța.",
        "label": "Dobrogea"
    },
    {
        "title": "Avarie RAJA pe bulevardul Tomis",
        "text": "Pentru remedierea unei avarii survenite la nivelul sistemului de alimentare cu apă de pe bd. Tomis nr. 238 din municipiul Constanța, echipele RAJA sistează furnizarea apei potabile, astăzi – 28 noiembrie 2024, în intervalul orar 13.30 – 17.00.\n\nSunt afectați de lipsa apei consumatorii din perimetrul delimitat de străzile: bd. Tomis – Pictor Nicolae Grigorescu – Ileana Cosânzeana – Miorița – Primăverii – Ion Rațiu – bd. Tomis, cu adiacentele și cei arondați punctelor termice din zonă (103 și 106).",
        "label": "Dobrogea"
    },
    {
        "title": "E.S. Alfredo Maria Durante Mangoni, ambasadorul Italiei în România, în vizită oficială la Tulcea",
        "text": "Astăzi, începând cu ora 11.00, la sala Dobrogea, vicepreședintele Consiliului Județean Tulcea, Mihai Huleni, a primit vizita unei delegații conduse de Excelența Sa Alfredo Maria Durante Mangoni, ambasadorul Italiei în România.\n\nÎn cadrul întâlnirii, Excelența Sa a vorbit invitaților despre principalele oportunități de dezvoltare identificate la nivelul județului Tulcea, dar și despre posibilitatea cooperării pe termen lung, unul dintre domeniile prioritare de interes fiind turismul.\n\n„Așa cum bine știți, la nivel național avem un parteneriat strategic consolidat, stabilit în urmă cu 26 ani și suntem al doilea partener comercial al României. Numai anul acesta schimburile comerciale dintre cele două state vor atinge suma de 2 miliarde de euro, italienii fiind printre cei mai mari investitori străini din România“, a transmis E.S. Alfredo Maria Durante Mangoni.\n\nLa nivelul județului Tulcea, principalele investiții italiene sunt axate pe construcții nave, respectiv confecții materiale textile.\n\nLa rândul său, vicepreședintele Consiliului Județean Tulcea, Mihai Huleni, a vorbit despre impactul pe care l-ar putea avea schimburile culturale între cele două state într-o viitoare cooperare comercială.\n\n„În urma discuțiilor de astăzi, am ajuns la concluzia că prioritățile dumneavoastră se regăsesc și la Tulcea, dat fiind faptul că specificul nostru este reprezentant de turism, agricultură, creșterea animalelor, energie și viticultură. În plus, aș dori să menționez că noi considerăm că interacțiunea dintre comunitatea italiană și celelalte comunități din județul Tulcea este una foarte bună, fapt demonstrat și de modul în care acestea își promovează cultura, tradițiile, costumele. Noi suntem de părere că prin promovarea culturii și tradițiilor fiecărei etnii pot fi create relații interumane, relații care pot duce la creionarea unor parteneriate comerciale“, a declarat vicepreședintele Mihai Huleni.\n\nÎn continuarea discuțiilor, vicepreședintele Consiliului Județean Tulcea a propus organizarea unei întâlniri bilaterale cu oameni de afaceri din ambele state, respectiv cu factori de decizie din România și Italia, pentru a discuta aplicat despre materializarea unor cooperări româno-italiene, cu beneficii pentru județul Tulcea, dar și pentru regiuni similare din Italia.\n\nLa rândul său, Excelența Sa Alfredo Maria Durante Mangoni a salutat inițiativa, concluzionând că astfel de întâlniri ar putea avea reale efecte pozitive pentru ambele părți.",
        "label": "Dobrogea"
    },
    {
        "title": "Medgidia: Vrabie şi-a prezentat realizările și candidează pentru un nou mandat VIDEO",
        "text": "Medgidia: Vrabie şi-a prezentat realizările în cadrul unui eveniment la care au participat liderii PNL Constanța. Președintele Bogdan Huțucă, candidatul la Consiliul Județean, Florin Mitroi și parlamentarii Marian Crușoveanu și Septimiu Bourceanu au fost prezenți la eveniment.\n\nCunoscut ca un om al faptelor, Valentin Vrabie a punctat doar faptul că în cei 8 ani mandat, municipiului Medgidia a evoluat de la un buget de 53 de milioane lei, în 2016, la unul de 400 de milioane de lei.\n\nPrimarul Vrabie a ținut să menționeze că acesta este succesul tuturor angajaților primărie, cărora le-a mulțumit și despre care a spus că sunt niște profesioniști.\n\nDe asemenea, Vrabie a mulțumit pentru susținere colegilor din partid:\n\n„Nu s-ar fi putut realiza dacă nu aveam alături de mine o echipă extrem de puternică, echipa PNL Constanța, formată din domnul Bogdan Huțucă, din domnul Marian Crușoveanu și din domnul Septimiu Bourceanu. I-am enumerat doar pe cei trei, pentru că am lucrat direct la proiecte, pe domenii și sunt părtași, să spun așa.\n\nDeși au zis să nu le pronunț numele și să nu îi bag în această discuție, trebuie să vorbească fiecare și să spună ce au făcut pentru municipiul Medgidia și o să vedeți că într-adevăr, oamenii ăștia și-au făcut datoria”.\n\nInvitații au vorbit pe rând despre primarul Valentin Vrabie și colaborarea cu acesta pentru realizarea diverselor obiective.\n\nBogdan Huțucă: „Probabil că Vali se așteaptă să vorbesc de susținerea pe care am adus o primăriei Medgidia în calitate de președinte, în calitate de deputat, în calitate de președinte al Comisiei Buget Finanțe, care într-adevăr poate fi comensurată, cântărită, pentru că vorbim de cifre.\n\nDar nu o să-i dau satisfacție lui Vali. Despre chestia asta trebuie să vorbească alții, nu eu, așa că eu să vorbesc despre Vali, că mi-e mult mai ușor așa, decât să vorbesc despre mine. Prefer să vorbesc despre domnul Vrabie.\n\nVreau să spun că până la Vali Vrabie, primăria Medgidia n-a atras niciodată atâtea resurse financiare. Și atâtea fonduri, vorbim de peste 340 de milioane de euro din surse publice europene și private, banii investiți în proiecte care se află astăzi finalizate sau în anumite stadii de dezvoltare. Lucrurile bune nu se fac ușor. Se fac cu o echipă, întotdeauna se fac cu încredere, se fac cu foarte multă forță, câteodată trebuie să ai răbdare, dar în primul rând trebuie să ai pricepere.\n\nPentru cine are ochi să vadă, este vizibil faptul că în Medgidia vorbim de un plan de dezvoltare accelerată și eu mă întreb și bănuiesc că se întreabă oricine, de ce înainte de Vali Vrabie, nu s-au întâmplat toate aceste lucruri. De ce n-au venit investitori privați care să genereze locuri de muncă și care să genereze prosperitate în această comunitate?\n\nDe ce această localitate nu s-a dezvoltat cum este dezvoltată acum? Pentru că nu vorbim de un simplu oraș, vorbim de o localitate cu statut de municipiu. Răspunsul este simplu: Pentru că întotdeauna investițiile private sunt aduse de investițiile publice. Da! Investițiile publice sunt cele care atrag investițiile private, pentru că investitorii privați vor întotdeauna predictibilitate și încredere.\n\n„Comunitatea din Medgidia s-a unit în jurul său”\n\nȘi este demonstrat faptul că Vali a fost un partener de încredere pentru toți investitorii privați din această localitate. S-a schimbat Medgidia total, deci se simte o vibrație care nu s-a mai simțit de foarte, foarte mult timp. Apreciez foarte mult ce face Vali Vrabie aici și vreau să vă spun un lucru care nu are legătură neapărat cu munca de primar, nu are legătură cu dezvoltarea orașului. Vali Vrabie, cu resursele sale de încredere și de voință, a traversat provocări poate care pe alții i-ar fi doborât. Și faptul că el a reușit să urmeze parcursul firesc al luptei, ne arată un lucru pe care noi îl știm așa, din zicale, că ceea ce nu te doboară te face mai puternic.\n\nApreciez foarte mult modul în care comunitatea din Medgidia s-a unit și s-a consolidat în jurul lui Vali Vrabie, că au înțeles că el este omul de care ei au nevoie. Astăzi, la această masă, avem doi oameni în primul rând, avem cei mai populari și cei mai performanți administratori publici din județul Constanța. Evident că vorbesc de Vali Vrabie și de Florin Mitroi. Și eu vă spun un lucru: Cu ei alături sau cu ei împreună, sloganul <Construim Medgidia împreună sau construim Medgidia pentru voi>, devine un target, devine un obiectiv, cu siguranță”, a spus Bogdan Huțucă.\n\nMarian Crușoveanu: „Domnul primar spunea că a fost un primar cicălitor. Dumneavoastră trebuie să ne ridicați problemele și noi trebuie să găsim soluții să rezolvăm, pentru că așa se face munca în echipă, iar PNL Constanța este o echipă puternică. A dovedit-o până acum și o va dovedi și în continuare.\n\nRevenind la acum trei ani jumate, în campania pentru parlamentare, împreună cu domnul primar Vali Vrabie, discutam despre importanța dezvoltării Medgidiei și anume despre acele facilități în investiția din infrastructura rutieră de care are nevoie Medgidia și nu numai Medgidia și Peștera și celelalte localități din împrejurimi, pentru a se dezvolta.\n\nAm pus la acel moment două proiecte pe masă, două propuneri de proiecte la acel moment. Unul face referire la o nouă descărcare de pe autostrada A 2 București – Constanța, în dreptul comunei Peștera, pe DJ 222. O descărcare care să asigure o fluidizare mai bună a traficului greu din Medgidia, să scăpăm de tot ce înseamnă trafic greu din Medgidia, tot ce înseamnă un aer mai curat pentru oameni, o siguranță a traficului mai bună, investiții mai puține în întreținerea tramei stradale, care trebuia făcută în fiecare an din cauza acestui trafic greu.\n\nȘi iată că acest proiect se află la momentul acesta în progres. Și un al doilea proiect, care practic este o continuare a acestei descărcări din drumul județean 222 către Peștera și anume o prelungire a acestui drum către portul Medgidia. Acest proiect este foarte important de asemenea pentru dezvoltarea economică de care are nevoie Medgidia, Peștera și celelalte localități, cum spuneam și mai devreme, pentru că Medgidia aflându-se oarecum în centrul județului trebuie să devină un hub de dezvoltare.\n\nȘi această dezvoltare se poate face și prin dezvoltarea infrastructurii pentru transport. Vă mulțumesc, domnule primar, pentru oportunitatea de a lucra împreună și, cu siguranță, pe viitor vom lucra la și la alte proiecte care să crească gradul de confort al cetățenilor, al siguranței și să ajutăm economic din ce în ce mai mult Medgidia”, a spus deputatul Marian Crușoveanu.\n\n„Cel mai mare dușman în sistemul medical este timpul în care ajungi la medic”\n\nSeptimiu Bourceanu: „Eu să încep să spun o mică poveste. Vali, în calitatea lui de primar, dar și de om, de cap de familie, a înțeles că dezvoltarea sistemului medical în municipiul Medgidia reprezintă o prioritate pentru toată lumea. Pentru că a înțeles două lucruri foarte importante: cel mai mare dușman în sistemul medical pentru cetățeni îl reprezintă timpul de acces la serviciul medical. Cu cu alte cuvinte, timpul în care ajungi la medic.\n\nVali a reușit să dezvolte un ambulatoriu de specialitate, unde astăzi găsești peste 15 specialități, neurologie (eu dau un exemplu), chiar și medicină internă.\n\nAsta înseamnă că cetățenii din Medgidia, pentru un consult în ambulator, nu se mai duc la Constanța. Un lucru pe care puțină lume îl știe, dar simt nevoia să-l spun, este că în anul 2020, când toți eram speriați de Covid, Vali a fost unul dintre primii primari care a înțeles necesitatea cetățenilor din Medgidia și necesitatea de a consolida Spitalul în lupta cu COVID, și a făcut o investiție majoră într-un laborator foarte performant, unul dintre cele mai performante laboratoare din țară în acest moment.\n\nTotodată, Vali a răspuns în calitatea sa de primar și la următoarea întrebare: care este perspectiva de dezvoltare a serviciilor medicale în Medgidia? Și atunci el a găsit resursa necesară să reabiliteze Spitalul și, mai mult decât atât, să gândească în viitor, astfel încât să dezvolte o unitate de primiri urgențe (UPU) la Medgidia.\n\nDe ce e importantă această unitate de primiri urgențe (UPU) și la Medgidia? Vă dați seama că această unitate sanitară are o adresabilitate de peste 100.000 de oameni. E mult mai ușor să ajungi în 5 minute la spital decât în 20 de minute sau în jumătate de oră la Constanța. Asta a făcut Vali Vrabie, în calitate de om, în calitate de primar și în calitate de cetățean al Medgidiei. Și cu toții știm că el iubește foarte mult Medgidia”, a spus senatorul Septimiu Bourceanu.\n\n„Este un om dintre oameni și pentru oameni”\n\nFlorin Mitroi: „Mă aflu astăzi în fața dumneavoastră pentru a-l susține pe Vali la funcția de primar al municipiului Medgidia, pentru continuitate, din toate considerentele pe care vi le voi spune acum.\n\nEste un om dintre oameni și pentru oameni. Este un om care a dovedit că știe administrație. Este un om care a trecut prin bătălii, dacă vreți politice, este un om care știe cum să închege în jurul lui o echipă. Din fericire, astăzi am ajuns ca populația României să nu mai aleagă politicieni care urlă, ci oameni de administrație, oameni echilibrați, oameni care au dovedit prin fapte, nu prin vorbe.\n\nEste un motiv că Florin Mitroi este astăzi alături de Vali Vrabie, nu pentru voturi, să știți. Pentru omul Vali Vrabie.\n\nEste un om bun, un om înțelept, un om credincios dacă vreți, un om care a dovedit că știe să închege oamenii, că știe să fie un bun prieten și să fie un administrator pentru oameni. Cred că Vali Vrabie nu are nevoie de serviciu. Cu siguranță el este dedicat administrației locale.\n\nȘi al doilea motiv este că eu candidez la funcția de președinte al Consiliului Județean, și am acceptat cu greu. Dumneavoastră știți probabil, mulți oameni din județ, colegi de ai mei, colegi din alte partide, încă din 2008, după primul mandat, când se spunea: Măi știi de ce am eu ceva cu tine? Pentru că de la Constanța sau de la Valu Traian la Băneasa, portocaliul se numește Florin Mitroi.\n\nNu am acceptat atunci pentru că eram un tânăr, îmi doream să fac administrație pentru oamenii din localitate, am dovedit că se poate, iar după 20 de ani de administrație locală, datorită colegilor mei, oamenilor din județ, am acceptat. Și nu în ultimul rând și eu personal sunt cetățean al acestui județ. Sunt un om care am făcut administrație și fac, și vreau să schimb lucrurile în bine, atât pentru colegii mei primari cât și pentru toți locuitorii județului.\n\n„Vreau să am o colaborare bună cu toți primarii, indiferent de partid”\n\nCând spun în bine, să am o colaborare, o comunicare cu primarii pentru dezvoltarea județului, indiferent de culoarea lor politică, pentru că nu avem noi nicio vină, iar viața ne-a demonstrat că noi primarii contăm numai din patru în patru ani. Lucrurile cred că se vor schimba și eu vreau să aduc normalitatea în acest județ. Bineînțeles, împreună cu dumneavoastră.\n\nȘi atunci când greșesc, să-mi spuneți, dar eu cred că nu voi greși. Dar când facem lucruri bune pentru județ, trebuie să arătăm lucruri bune. Niciodată n-o să ajungem cum este Bihorul, cum este Clujul, cum este Timișul, dacă noi toți nu vom pune umărul la muncă pentru acest județ și când spun să punem umărul la muncă, înseamnă să dezvoltăm.\n\nDe multe ori am fost întrebat de dumneavoastră: Ce proiecte aveți? Toate proiectele sau tot ce trebuie făcut sau își doresc constănțenii, oamenii din județ, sunt proiecte importante pentru ei. Am spus-o și o repet: pot veni cu un tir de proiecte care nu le realizez.\n\nPrimul lucru este ca un om să intre în casă, să facă un inventar, să vadă câți copii sunt în acea casă, dacă au de mâncare, nu au de mâncare, așa și aici, la Consiliul Județean.\n\nAstăzi nu se știe și cu siguranță nu știu dacă sunt intabulate, cadastrate toate proprietățile Consiliului Județean. Și când vă spun asta, credeți-mă că prioritar este sănătatea, prioritară este cetățeanul județului. Am spus-o, dacă discutăm de proiecte mari. Da! Vă asigur astăzi pe dumneavoastră și pe cetățeni un drum expres, Constanța – Tulcea.\n\nMitroi: Trebuie să fim uniți dacă vrem să dezvoltăm județul\n\nSă legăm marea de Deltă, toate cetățile din județul Constanța, să aducem la viață bogățiile acestui județ. Dacă nu vom face asta și nu vom lucra uniți și vom face niște grupulețe, indiferent de unde ne aflăm noi, că suntem din administrație, că suntem din presă, dacă nu înțelegem să dăm realitatea și faptele, nu vorbele.\n\nSunt un om asumat să știți, eu nu merg nici cu realizările unuia sau altuia, ale unui primar sau unui deputat. Eu merg cu realizările mele de 20 de ani. Și credeți-mă că nu vreau să dezamăgesc pe nimeni. Eu nu îmi caut un serviciu. Eu vreau să-mi fac o echipă și vă spun acum: dacă dumneavoastră, ca să nu mai fie discuții, veniți cu un administrator public pe care dumneavoastră vi-l asumați, eu îl pun.\n\nDacă dumneavoastră veniți cu un manager bun la Spitalul Județean, dumneavoastră presa, cetățenii, eu îl pun. Vreau să fac treabă în acest județ. Nu vreau să fiu comparat cu nimeni. Dacă dumneavoastră aveți ceva despre mine sau cineva are, cu siguranță sunt un om care își asumă. Dar totodată pot să-și spun și eu ceea ce greșești și tu. Am voie, nu este momentul, vreau să termin această campanie.\n\nMai sunt 18 zile, dar după campanie, cu siguranță vom sta, voi face o conferință de presă și voi spune fiecăruia cum am greșit și unde am greșit și de ce și de acolo să plecăm de la zero.\n\nDeci vreau să fiu și sunt un om determinat, să fac treabă în acest județ și să facem împreună, cetățenii și dumneavoastră presa și deputații, indiferent de culoarea lor politică, indiferent de interesele lor.\n\nMitroi: Dacă veți auzi că cineva din partid are contract cu Consiliul Județean, eu îmi dau demisia!\n\nEu am spus-o și o repet: când veți vedea, veți auzi, că la Consiliul Județean, un consilier sau cineva din partid va avea un contract cu Consiliul Județean, eu îmi dau demisia. Eu am acceptat această candidatură unde să nu fiu la număr, ce să fiu învingător, pentru că mă recomandă faptele, nu vorbele. Pentru că simt oamenii din județ că își doresc, ca și mine, își doresc normalitate, de fapt ceea ce îmi doresc și eu.\n\nNu vrem să mai fim oameni conflictuali. Eu nu am fost niciodată, am răspuns tuturor, voi răspunde în continuare și contracandidaților mei, care au avut în această perioadă, dacă vreți, șansa de a-și demonstra că sunt buni la Consiliul Județean. Eu am avut șansa să fiu la primăria Valul lui Traian de 20 de ani și cred că oamenii mă voiau încă 20.\n\nEi trebuie să-și pună întrebarea: de ce nu-i vor oameni? Este doar frumos sau suficient să fii la costum, să dai bine în poze sau să ai un discurs frumos?\n\nEu sunt un om dintre oameni, pentru oameni, un om simplu. Mă consider, să știți, că sunt un om care știe să asculte, dar sunt un om cu viziune, sunt un om autoritar, sunt un om care vreau să îmi pun în practică toate nevoile oamenilor din acest județ”, a spus Florin Mitroi.",
        "label": "Dobrogea"
    },
    {
        "title": "Update lucrare RAJA 18-19 noiembrie 2024",
        "text": "În cursul nopții trecute, la toate punctele de lucru deschise în vederea executării lucrării programate pentru perioada 18 – 19 noiembrie 2024, echipele constructorului, împreună cu cele ale RAJA, au depus eforturi susținute pentru realizarea obiectivelor. Aceste intervenții vizează conectarea noilor tronsoane la rețeaua de distribuție a apei și au un grad ridicat de complexitate. Lucrările executate pentru conectarea magistralelor, cu diametre cuprinse între 250 și 500 mm, sunt mult îngreunate deoarece golirea sistemului s-a realizat foarte greu, având în vedere diametrul mare, dar și lungimea acestuia. În prezent, echipele aflate pe teren continuă intervențiile pe tronsoanele încă alimentate cu apă și montează vane pentru sectorizarea rețelei și oprirea completă a apei, pentru a se putea realiza operațiunile de sudură. Deși intervențiile sunt dificile, lucrările se află în grafic. La nivelul celor 11 puncte de lucru, deschise pentru conectarea noilor tronsoane la rețeaua de distribuție, sunt implicate 11 echipe de intervenție și 12 utilaje, care lucrează de noaptea trecută, în regim continuu. Cele mai complexe intervenții se desfășoară la intersecția bulevardului Tomis cu strada Petru Vulcan, dar și pe strada Atelierelor, în zona intersecțiilor cu străzile Avram Iancu și Sarmisegetuza. Conectări de tronsoane noi, precum și dezafectarea rețelelor vechi, au loc în aceste momente și pe strada Siretului (la intersecțiile cu străzile Tudor Vladimirescu, Kiazim Abdulachim, Dimitrie Bolintineanu, Decebal, Constantin Brătescu și Sarmisegetuza), dar și pe străzile Miron Costin și Atelierelor, intersecție cu str. Ștefan cel Mare.\n\nDupă finalizarea lucrărilor de conectare, vor fi executate manevrele de vane necesare pentru umplerea instalației și intrarea în presiune a rețelei.\n\nAvând în vedere lungimea, diametrul instalației și debitul de apă, furnizarea apei potabile va fi reluată în mod progresiv, în fiecare zonă afectată, pe măsură ce sistemul va intra în presiune și în funcție de topografia rețelei.\n\nÎn continuare sunt afectați de lipsa apei consumatorii din următoarele zone:\n• strada Poporului – tronsonul cuprins între bd. Tomis şi str. Mihai Viteazu, cu străzile adiacente (Talazului, Panait Holban, Salcâmilor, Eremia Grigorescu);\n• bd. Tomis cuprins între bulevardele Alexandru Lăpuşneanu şi Mamaia, dar și consumatorii de pe strada Mircea cel Bătrân arondaţi punctului termic 104;\n• consumatorii arondați punctului termic 120 de pe bd. Tomis (segmentul delimitat de intersecțiile cu străzile Adamclisi şi Soveja).\n\nÎn același timp, se furnizează apă cu presiune scăzută în zonele: Peninsulă – Piața Ovidiu; perimetrul delimitat de străzile Ion Lahovari – Artileriei – Mihai Viteazu – Topraisar – I.Gh. Duca – Castanilor – Ion Lahovari și Tomis Nord parţial, zona delimitată de străzile Soveja – bd. Alexandru Lăpuşneanu – Suceava – Adamclisi – Soveja.\n\nInvestițiile fac parte din Contractele de lucrări CL1, CL2 și CL3: ” Rețele apă și canalizare în zona centrală a Municipiului Constanța”, în valoare totală de aproximativ 85 de milioane lei, derulate prin Programul Operațional Infrastructură Mare (POIM).\n\nAvând în vedere că au fost scoase din presiune sistemele de distribuție, echipele RAJA execută, în același timp, lucrări de reparații și întreținere, inclusiv montează vane de legătură pentru sectorizarea sistemului și debitmetre pentru măsurarea și reglarea presiunii.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "Se oprește apa pe mai multe străzi din municipiul Mangalia, în vederea executării lucrărilor de racordare a conductelor nou înființate la sistemul centralizat de alimentare cu apă, de la intersecția străzilor Ștefan cel Mare cu Vânători din municipiul Mangalia. Echipele RAJA vor sista alimentarea cu apă joi – 14 martie 2024, în intervalul orar 08.00 – 18.00.\n\nVor fi afectați de lipsa apei toți consumatorii de pe străzile: Vânători, Ștefan cel Mare, I.C. Brătianu, Mircea cel Bătrân, Centrul de Dializă și Policlinica Mangalia.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și de distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Primarul Ștefan Ilie se ia la trântă cu jocurile de noroc",
        "text": "Primarul Municipiului Tulcea, Ștefan Ilie, propune o inițiativă menită să reducă impactul negativ al jocurilor de noroc în comunitate. O hotărâre privind supraimpozitarea clădirilor utilizate pentru aceste activități urmează să fie supusă votului Consiliului Local.\n\nȘtefan Ilie atrage atenția asupra efectelor sociale negative ale acestui fenomen: „Deși se discută prea puțin pe această temă, cu toții cunoaștem problemele sociale generate de astfel de activități, de la drame familiale la jafuri și comportamente violente”.\n\nÎn municipiul Tulcea funcționează aproximativ 100 de spații destinate jocurilor de noroc, gestionate de 29 de societăți comerciale. Autoritățile consideră că aceste statistici reflectă o proliferare excesivă a acestui tip de activitate.\n\nHotărârea propusă prevede o majorare cu 50% a impozitelor pe clădirile utilizate de firmele specializate în jocuri de noroc. Măsura urmează exemplul altor municipii, precum Oradea, unde politici similare au fost implementate cu succes. Oficialii susțin că această inițiativă ar putea reduce atractivitatea economică a deschiderii unor astfel de afaceri în oraș.\n\n„Pentru a diminua acest fenomen, pe plan local ne putem folosi de această pârghie, a supraimpozitării”, a explicat Ștefan Ilie.\n\nScopul declarat al măsurii este de a descuraja extinderea activităților de jocuri de noroc, care adesea duc la probleme sociale grave. Supraimpozitarea va face acest tip de afacere mai puțin profitabil, ceea ce ar putea reduce numărul de locații. De asemenea, autoritățile speră că aceste măsuri vor proteja categoriile vulnerabile, cum ar fi persoanele dependente de jocuri de noroc și familiile lor.\n\nHotărârea propusă de primar urmează să fie discutată și votată de Consiliul Local Tulcea. Dacă va fi aprobată, supraimpozitarea ar putea intra în vigoare începând cu anul fiscal viitor.\n\nMăsura reprezintă un semnal clar că Tulcea dorește să devină un oraș mai sigur și mai puțin afectat de problemele sociale generate de jocurile de noroc. Această inițiativă ar putea inspira și alte orașe din România să adopte politici similare.",
        "label": "Dobrogea"
    },
    {
        "title": "UPDATE II- Lipsă apă bd. Mamaia și zona Faleză Nord",
        "text": "Pe timpul executării lucrărilor de remediere a avariei survenite astăzi, 29 mai 2024, pe conducta de alimentare cu apă, cu diametrul de 600 mm, de la intersecția str. Turda cu bd. Mamaia din municipiul Constanța, s-a decis înlocuirea tronsonului afectat pe o lungime de aproximativ 7 metri.\n\nIntervenția este însă îngreunată din cauza unor cabluri de alimentare cu energie electrică, fiind necesară o atenție sporită pentru a evita orice incident. Imediat ce lucrările vor fi finalizate, se vor executa toate manevrele necesare pentru umplerea și intrarea în presiune a rețelei.\n\nAvând în vedere diametrul conductei și debitul mare de apă, durata sistării furnizării apei se prelungește până la ora 21.00\n\nSunt în continuare afectați de lipsa apei consumatorii de pe bd. Mamaia, tronsonul delimitat de str. Bogdan Vodă și Zona Pescărie, cu străzile adiacente și abonații din cartierul Faleză Nord, cu punctele termice din zonă.",
        "label": "Dobrogea"
    },
    {
        "title": "S-a demarat procesul de cadastrare și înregistrare gratuită în Cartea Funciară la Tuzla",
        "text": "În comuna Tuzla, un efort semnificativ se apropie de finalizare în ceea ce privește cadastrarea și înscrierea gratuită în cartea funciară a tuturor imobilelor. Primarul Reșit Taner subliniază importanța acestui proiect vital pentru locuitorii comunei.\n\n„Cele două etape ale proiectului sunt aproape încheiate,” declară primarul, reflectând asupra progresului făcut până în prezent. Această inițiativă este esențială pentru clarificarea și securizarea drepturilor de proprietate pentru toți locuitorii din zona intravilană a comunei.\n\nMăsurile includ nu doar casele, ci și terenurile, indiferent dacă acestea au sau nu Carte Funciară în prezent. Autoritățile încurajează pe toți cei afectați să coopereze pentru finalizarea acestui proces important.\n\n„Îi rugăm pe cei care nu au fost găsiți acasă să ne contacteze urgent,” solicită Reșit Taner, subliniind nevoia de comunicare rapidă pentru a asigura finalizarea procesului fără întârzieri. Persoanele interesate sunt îndrumate să o contacteze direct pe Petronela Constantin de la SC TOPODEI SRL, responsabilă cu implementarea proiectului, la numărul de telefon: 0745965798.",
        "label": "Dobrogea"
    },
    {
        "title": "Primăria Murfatlar – Anunț licitație publică",
        "text": "Primăria orașului Murfatlar, cu sediul în str. Calea Dobrogei nr. 1, oraş Murfatlar, jud. Constanţa, Cod Fiscal 4859712, Tel. 0241/234.350, Fax. 0241/234.516, E-mail:[email protected], organizează licitaţie publică deschisă în vederea închirierii spațiului cu destinația de cabinet medical în suprafață de 21,23 mp, proprietate privată a orașului Murfatlar, înscris în CF 104617, situat în orașul Murfatlar, Aleea Lalelelor nr. 1A, jud. Constanța.\n\nDocumentaţia de atribuire poate fi obţinută de către orice persoană interesată de la Primăria oraşului Murfatlar, contra sumei de 100 de lei.\n\nData limită pentru solicitarea clarificărilor de către dobânditorii documentaţiei de atribuire este 18.03.2024, ora 16.30.\n\nOfertele vor putea fi depuse până la data de 25.03.2024, ora 16.00 la sediul UAT Murfatlar. Ofertele se depun în 2 plicuri închise şi sigilate, unul în exterior şi unul în interior, până la data limită precizată în caietul de sarcini. Fiecare participant poate depune doar o singură ofertă. Oferta se redactează în limba română.\n\nŞedinţa publică de deschidere a ofertelor va avea loc la data de 26.03.2024, ora 10.00, la sediul Primăriei orașului Murfatlar.",
        "label": "Dobrogea"
    },
    {
        "title": "Informare RAJA - se oprește apa în mai multe zone din municipiul Constanța",
        "text": "Pentru executarea unor lucrări de modernizare la nivelul sistemului de alimentare cu energie electrică aferent surselor de apă Cișmea IA, IB și IC, RAJA SA va întrerupe furnizarea apei potabile marți – 10 decembrie 2024, în intervalul orar 08ºº- 18ºº.\n\nVor fi afectați de lipsa apei consumatorii din următoarele zone:\n• bd. Aurel Vlaicu – partea dreaptă, pe sensul de mers dinspre bd. Tomis către str. Baba Novac, precum și cartierul de vile din zona Dedeman;",
        "label": "Dobrogea"
    },
    {
        "title": "CT BUS introduce curse de noapte pentru constănțeni",
        "text": "Începând de duminică, 1 decembrie, autobuzele 100, 102, 5-40, 2-43 vor circula și în intervalul orar 11:30-05:00, cu o frecvență de 30 de minute.\n\nÎn plus, pentru reducerea timpul de așteptare în stații, tot începând cu data de 1 decembrie, CT BUS suplimentează numărul mijloacelor de transport în comun din oraș. Astfel, pe principalele trasee se vor introduce încă 17 autobuze față de cele 134 care operează în prezent.\n\n„În urma unui sondaj realizat împreună cu locuitorii orașului am luat decizia împreună cu municipalitatea să introducem trasee de noapte. O nevoie reală pe timpul verii care se aplică și pe întreg cuprinsul anului. Traseele cunoscute, 100, 102, 5-40, 2-43 vor avea curse de noapte. Autobuzele vor circula după programul uzual, din 30 în 30 de minute. Venim astfel în sprijinul constănțenilor care ne-au cerut acest lucru, pentru cei care se deplasează către gară sau vin de la gară către casă sau merg la serviciu și au un program care se termină pe parcursul nopții. De asemenea, sondajul pe care noi l-am realizat alături de constănțeni ne-a arătat că obiceiurile de mobilitate, de deplasare ale constănțenilor s-au schimbat în ultimii ani. Am înțeles că nevoia de mobilitate a crescut inclusiv în timpul zilei, nu numai în orele de vârf, așa că introducem până la 17 autobuze suplimentare față de cele 134, pentru a îmbunătăți atât frecvența cât și timpul de așteptare în stații.”\n\nMăsurile se aplică și în zilele de sâmbătă și duminică.",
        "label": "Dobrogea"
    },
    {
        "title": "Continuă renovarea blocurilor din Mihail Kogălniceanu",
        "text": "În ultimii ani, primăria Mihail Kogălniceanu a reușit promovarea cu succes a numeroase proiecte vizând renovarea exterioară și eficientizarea energetică a blocurilor din comună, în valoare totală de câteva zeci de milioane de lei. Cel mai recent asemenea proiect a fost atribuit prin licitație firmelor executante, în urmă cu un an.\n\nDupă acest moment, lucrările s-au mișcat în ritm accelerat, la blocurile de pe Strada Tomis din localitate ele fiind deja gata. Momentan se mai lucrează la blocul F1 de pe Strada Tudor Vladimirescu (strada principală din localitate) – lucrările fiind vizibile cu ochiul liber de către cei ce tranzitează localitatea.\n\nOdată finalizate, lucrările vor duce la eficientizarea energetică a clădirilor și implicit la scăderea consumului de energie și al facturilor. Totodată, locatarii se vor bucura de aspectul estetic modern, iar scăderea facturilor la energie va fi însoțită de scăderea costurilor de reparații – blocurile având acum tâmplărie exterioară și învelitoare noi.",
        "label": "Dobrogea"
    },
    {
        "title": "Deputatul Iusein Ibram a încetat din viață",
        "text": "”Cu profundă tristețe, anunțăm trecerea la cele veșnice a domnului Iusein Ibram, deputat din partea Uniunii Democrate Turce din România și o personalitate marcantă a comunității turce din țara noastră.\n\nDomnul Iusein Ibram s-a remarcat prin dedicarea sa neobosită față de promovarea valorilor culturale, educaționale și sociale ale comunității turce și nu numai, cât și prin contribuția sa remarcabilă la întărirea legăturilor de solidaritate și unitate. Integritatea și devotamentul său vor rămâne un exemplu pentru generațiile viitoare.\n\nAdresăm sincere condoleanțe familiei îndurerate, colegilor și tuturor celor care l-au cunoscut și apreciat. Împărtășim durerea acestui moment și ne rugăm ca sufletul său să-și găsească pacea veșnică.\n\n”Am pierdut astăzi o personalitate deosebită a comunității turce din România. Domnul deputat Iusein Ibram va rămâne în memoria tuturor celor care l-au cunoscut un promotor neobosit al valorilor culturale, educaționale și sociale ale comunității turce și un om politic dedicat solidarității între minoritate și majoritate.\n\nIusein Ibram s-a născut pe 6 iulie 1953 în Constanța și a fost deputat al Uniunii Democrate Turce din România.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din Constanța",
        "text": "Se oprește apa în mai multe zone din Constanța. Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețele de distribuție apă de la intersecția str. Petre Ispirescu cu Aron Vodă, din municipiul Constanța”.\n\nAstfel, marți – 02 aprilie 2024, în intervalul orar 08.00 – 18.00, se va sista furnizarea apei în următoarele zone:\n\nÎn același interval orar se va furniza apă cu presiune scăzută în cartierele: Inel II, ICIL, Gară, Coiciu, Far și Abator, iar în unele zone, în funcție de topografia rețelei și de consum, putându-se înregistra lipsa apei la robinete.",
        "label": "Dobrogea"
    },
    {
        "title": "Martin Garrix, artistul care a urcat în acest an pe scena principală a festivalului UNTOLD, a fost declarat DJ-ul numărul 1 al lumii de către revista britanică DJMag",
        "text": "Organizatorii UNTOLD, festival care ocupă locul 3 la nivel mondial, au adus în ultimii ani în România cei mai buni DJ și producători din lume, care au făcut show-uri memorabile pe Cluj-Arena. Așteptat în fiecare vară cu emoție de fanii veniți din peste 100 de țări ale lumii, UNTOLD și-a reconfirmat statutul de brand global de evenimente, reușind ca în cele 4 zile de festival să vină cu un line-up impresionant, în care s-au regăsit nouă dintre cei mai bine plasați 10 DJ ai lumii.\n\nFestivalul UNTOLD se pregătește să scrie istorie în 2025 cu o ediție aniversară memorabilă, care va avea loc în perioada 7-10 august. Anul viitor, festivalul UNTOLD își invită fanii să celebreze cea mai spectaculoasă ediție de până acum, pentru care au fost vândute deja peste 50.000 de abonamente.\n\nOlandezul Martin Garrix ocupă locul 1 în clasamentul celor mai votați DJ ai lumii și este locul 1 pentru mulți dintre fanii festivalului UNTOLD. A fost unul dintre cei mai activi DJ ai anului 2024 și a reușit să își cucerească fanii datorită aparițiile live, dar și cu producțiile proprii. Martin Garrix a fost headliner al ediției 2024 a festivalului UNTOLD, iar olandezul și-a mărturisit bucuria de a se reîntâlni cu fanii din România.\n\n„Îmi aduc aminte prima dată când am venit la UNTOLD, eram pur și simplu uimit de cât de mare e arena și de energia oamenilor. Și toată lumea era atât de iubitoare, primitoare și susținătoare. Este întotdeauna emoționant să fii într-un loc nou pentru prima dată, mai ales într-un loc ca acesta. Îmi amintesc că din prima secundă am fost primit cu brațele deschise, și de fiecare dată când mă întorc, sunt fericit să fiu aici. UNTOLD este foarte sus pe lista noastră de festivaluri preferate.”, a declarat Martin Garrix la cea de-a 9-a ediție a festivalului UNTOLD.\n\nDavid Guetta face parte din povestea UNTOLD încă de la prima ediție din 2015 și ocupă locul 2 în clasamentul Top 100 DJs. Parcursul francezului este impresionant, vorbim de o carieră legendară, iar în ultimul an a avut două nominalizări la premiile Grammy la categoria Best Pop Dance Recordings. Guetta a fost headliner al ediției 2023 a festivalului UNTOLD.\n\n„Am un mesaj pentru toți cei care iubesc muzica: și eu trăiesc pentru muzică și vă sunt recunoscător că-mi ascultați piesele, DJ set-urile, producțiile proprii. Continuați să veniți la UNTOLD, acest loc e de-a dreptul nebunesc! Îți mulțumesc foarte mult, UNTOLD!”, acesta a fost mesajul lui Guetta pentru fanii UNTOLD.\n\nÎn 2024, Dimitri Vegas & Like Mike ocupă locul 3 în topul celor mai buni 100 de DJ ai lumii. Show-urile lor live unice i-au transformat în staruri globale, iar cei doi frați au fost headlineri ai festivalului UNTOLD.\n\n“Am trăit experiențe extraordinare aici, așa că de fiecare dată așteptăm un show extraordinar. Am fost aici de la prima ediție și a fost o mare surpriza. Nu știam la ce să ne așteptăm și am descoperit o producție extraordinară, un public fantastic. A fost senzațional. Ce aș vrea să vă spun, e să mai faceți UNTOLD-ul de încă 100 de ori.” – Dimitri Vegas.\n\nAlok a reușit să capitalizeze un număr record de voturi. Brazilianul, care a făcut un show live excepțional pe Cluj-Arena pentru al patrulea an consecutiv, ocupă locul 4 în clasamentul celor mai buni DJ ai lumii.\n\n“UNTOLD este unul dintre acele festivaluri care împing cultura înainte. Ce se întâmplă aici e urmărit de foarte mulți oameni și este o sursă de inspirație pentru mulți, fie că vorbim de DJ-i sau de public. Deci, ce se întâmplă aici va genera noi perspective pentru scena electronică și pop. Cred că este important să vii aici și să faci ceva care poate să fie diferit” – ALOK.\n\nTimmy Trumpet, australianul care a urcat o poziție în Top 100 DJs și a ajuns pe locul 5, a generat o euforie incredibilă la scena principală a festivalului UNTOLD, ediția 2024. DJ-ul care a găsit combinația perfectă între un DJ set plin de energie și instrumentul său preferat, trompeta, le-a mărturisit fanilor UNTOLD că ei sunt “familie” pentru el. În set-ul său a inclus și o piesă românească a trupei Cargo, „Dacă ploaia s-ar opri”.\n\nExperiența UNTOLD nu ar fi completă fără unul dintre cei mai iubiți DJ, care a fost aici de la prima ediție, în 2015. Armin van Buuren, care pentru 22 de ani la rând s-a aflat în clasamentul primilor DJ ai lumii, a reușit ca la fiecare apariție live pe Cluj-Arena să construiască o relație specială cu fanii festivalului UNTOLD. În 2024, Armin van Buuren își păstrează trofeul la categoria „Highest Trance” și ocupă locul 6 în clasamentul celor mai votați DJ ai lumii.\n\nStilul distinctiv al lui FISHER, combinat cu prezența sa carismatică, l-au transformat într-un favorit al marilor cluburi și al festivalurilor din întreaga lume. „Losing It” a fost un succes internațional, certificat cu Discul de Aur și Discul de Platină pentru vânzări record, și a fost nominalizat la Premiile Grammy, la categoria „Best Dance Recording”. În 2024, FISHER a fost invitat pe scena Galaxy la cea de-a 9-a ediție a festivalului UNTOLD, iar în Top 100 DJs marchează o urcare de 12 poziții, ajungând pe locul 8.\n\nAnul viitor, festivalul UNTOLD va avea loc în perioada 7-10 august la Cluj-Napoca, iar organizatorii se pregătesc să scrie istorie și în 2025 cu o ediție memorabilă, pentru care au fost vândute deja peste 50.000 de abonamente.\n\nUNTOLD X promite să fie cea mai mare și spectaculoasă ediție de până acum, aducând artiști internaționali în premieră pentru România și un lineup impresionant de DJ-i și trupe live.\n\nFestivalul UNTOLD, clasat pe locul 3 în topul celor mai mari evenimente muzicale din lume, își invită fanii în 2025 să celebreze o ediție legendară.\n\nCea de-a 10-a ediție a magiei UNTOLD va avea loc în perioada 7-10 august 2025, iar organizatorii vor anunța în curând primele nume confirmate pentru ediția de anul viitor. Cei care nu și-au achiziționat încă un abonament o pot face de pe untold.com.",
        "label": "Dobrogea"
    },
    {
        "title": "Asfaltări și activități pentru copiii comunei, la Mahmudia",
        "text": "Luna aprilie a fost una plină de activități, la Mahmudia.\n\nLucrările de asfaltare demarate în luna martie au continuat. Este vorba de circa 10 kilometri de drumuri, complementar fiind vizată crearea sau modernizarea a circa 9 kilometri de alei pietonale.\n\nPentru constructor și pentru administrația locală este vorba de un volum mare de lucru, dar în același timp este o mare realizare, proiectul acesta reprezentând una din cele mai mari finanțări obținute la nivelul Județului Tulcea și chiar la nivel național: Bugetul lucrărilor de asfaltare este de 25 de milioane de lei, iar cel aferent aleilor pietonale, de aproape 10 milioane de lei.\n\nMomentan, lucrarea este finalizată în proporție de circa 30%. Buna temporizare a obținerii finanțării și avizelor și a organizării de către funcționarii primăriei a proceselor de achiziție a făcut posibil ca lucrările să debuteze cu dreptul deîndată ce condițiile meteo au permis. Din acest motiv, sunt șanse maxime ca proiectul să fie implementat complet în termen, până la finele lui 2025.\n\nÎn paralel, copiii din Mahmudia s-au bucurat de un eveniment special, organizat de GAL Delta Dunării. Atelierul „În lumea ouălor împodobite – Curs festiv de decorat ouă pentru Juniori”, organizat prin proiectul ”TOM- Tradiții, obiceiuri, meșteșuguri” pe 25 aprilie, la Biblioteca Comunală Mahmudia. El a fost dedicat copiilor din Mahmudia și nu numai, aceștia învățând să decupeze, să bată albuș de ou și să aplice figurine de Paște pe ouă folosind tehnica șervețelului.",
        "label": "Dobrogea"
    },
    {
        "title": "UPDATE RAJA – Progresul lucrărilor programate în perioada 18-20.09.2024, ora 11.30",
        "text": "Începând de noaptea trecută, la nivelul punctelor de lucru, au demarat și se execută în regim continuu operațiunile planificate în cadrul lucrării programate pentru perioada 18 – 20 septembrie 2024.\n\nLucrările fac parte din CL 34 și reprezintă investiții în valoare totală de aproximativ 38 mil. lei. (derulat prin Programul Operațional Infrastructură Mare (POIM), dar și prin PBSC (Contract de Servicii pentru optimizarea distribuției sistemelor de alimentare cu apă). Alături de constructorii din cadrul contractului POIM, echipele RAJA SA intervin pentru realizarea unor cămine pentru vane de legătură, pentru sectorizarea sistemului.\n\nÎn cele 17 puncte de lucru acționează 23 de echipe de intervenție, dotate cu toate utilajele necesare. La ora actuală, se lucrează pentru cuplarea noilor tronsoane montate deja, magistrale cu diametrul de 500, 600 și 800 mm. Lucrările executate pentru conectarea noilor aducțiuni, au fost îngreunate pe timpul nopții, deoarece golirea magistralelor s-a realizat foarte greu, având în vedere diametrul, dar și lungimea acestora. Echipele aflate pe teren au intervenit prin montarea unor vane, pentru sectorizarea sistemelor, dar și pentru oprirea apei în vederea realizării operațiunilor de sudură. Deși intervențiile sunt dificile, lucrările se află în grafic. La ora actuală, se realizează operațiunile de sudare la instalația existentă, pentru îmbinarea tuturor componentelor şi a armăturilor aferente, dar și montarea vanelor de legătură și a debitmetrelor pentru măsurarea și reglarea presiunii.\n\nCele mai complexe lucrări sunt pe bd. Aurel Vlaicu intersecție cu strada Caraiman, bd. I.C. Brătianu intersecție cu strada Dezrobirii și cea de pe strada Steagului intersecție cu strada Răsuri.\n\nAceste intervenții sunt esențiale pentru asigurarea unui serviciu de alimentare cu apă fiabil și de calitate, reducând riscul apariției avariilor și asigurând continuitatea furnizării apei potabile.\n\nConductele înlocuite aveau o vechime de aproximativ 60 de ani și au înregistrat numeroase avarii ce au dus la sistarea furnizării de apă către abonații deserviți. Mai mult, având în vederea degradarea tronsoanelor, dar și creșterea debitului de apă în timpul sezonului estival, exista riscul unei avarii majore, ce ar fi dus la oprirea furnizării de apă pe o perioadă extinsă de timp.\n\nDupă finalizarea lucrărilor, se vor efectua manevrele de vane, iar reluarea furnizării apei se va face progresiv în fiecare zonă afectată, ținând cont de topografia rețelei și de consumurile înregistrate. Datorită dimensiunii rețelei și numărului mare de utilizatori, sistemul va necesita între 6 și 9 ore pentru a atinge presiunea optimă necesară furnizării apei la parametrii adecvați.\n\nÎn continuare, sunt lipsiți de apă abonații din localitățile Cumpăna, Lazu, Agigea și Eforie Nord, dar și cei din municipiul Constanța, cartierele și zonele: Palas, Industrială, Brătianu, Medeea, CET, Viile Noi, Sere, Anda, Km 4, Km 4-5, Km 5, Veterani, Faleză Sud, Far, Abator, Gară, Icil, Balada, Casa de Cultură, Inel I, Inel II, Coiciu, Compozitori, Baba Novac cu Halta Traian și zonele comerciale Vest și Constanța Sud.\n\nAtenționăm abonații din zonele afectate că, din cauza manevrelor de golire și umplere a sistemului de alimentare cu apă potabilă, pot surveni modificări ale calității apei, în special în ceea ce privește turbiditatea și culoarea. În astfel de situații, recomandăm evitarea consumului de apă pentru băut și utilizarea acesteia doar în scopuri casnice și menajere, până la limpezire.",
        "label": "Dobrogea"
    },
    {
        "title": "Polaris se dedică în totalitate comunității, chiar dacă facturează 36% din TAXA DE SALUBRIZARE",
        "text": "În ultima perioadă s-au ridicat multe întrebări despre costurile gestionării deșeurilor și modul în care bugetul este folosit.\n\nȘtiați că din suma totală pe care o achitați lunar pentru gestionarea deșeurilor, doar 36% este plătită firmei Polaris?\n\nAceasta este partea din care acoperim colectarea și transportul deșeurilor, investiția în echipamente, salarii, combustibil etc. . Restul de 64% este reprezentat de plata TVA-ului, a taxei de economie circulara și a costurilor depozitarii.\n\nDe unde vin aceste costuri?\n• Colectare și transport: 36% – Polaris ia gunoiul din tot orașul și îl duce la groapa de gunoi de la Ovidiu, aflată la 50 km dus-întors. Acest proces implică salarii, combustibil, întreținerea mașinilor și alte costuri necesare.\n• Depozitare: 20% TRACON SA – Suma plătită pentru depozitarea deșeurilor pentru groapa autorizată de la OVIDIU, care aparține TRACON SA\n• Contribuție economie circulară: 25% – Bani care merg către Fondul de mediu\n\nCe face Polaris pentru orașul Constanța?\n• Strânge gunoiul din toate colțurile orașului, indiferent de vreme sau condiții.\n• Transportă deșeurile 50 km dus-întors până la groapa de la Ovidiu, suportând costuri pentru salarii, combustibil, achiziții utilaje, reparații și alte costuri necesare.\n• Angajații sunt dedicați unui oraș mai curat, lucrând zi și noapte pentru a menține Constanța așa cum merită să fie.\n\nPolaris va continua să presteze toate aceste servicii cu devotament.\n\nÎnsă este nevoie și de voi:\n\n– să reducem impreună, pe cât posibil, cantitățile de deșeuri care merg la groapa de gunoi\n\nPolaris este aici pentru voi, pentru Constanța, pentru viitor!olaris ete aici pentru voi, pentru Constanța, pentru viitor!",
        "label": "Dobrogea"
    },
    {
        "title": "Lucrările de infrastructură din Mircea Vodă stagnează din cauza întârzierilor la decontare",
        "text": "Primarul comunei Mircea Vodă din județul Constanța, George Ionașcu, trage un semnal de alarmă cu privire la stagnarea lucrărilor de infrastructură din localitate, subliniind că proiectele aflate în derulare nu au fost finalizate la timp. „Nimic concret nu a fost finalizat până acum”, a declarat edilul, indicând că principala cauză este lipsa de interes a constructorilor, cauzată de blocajele financiare.\n\n„Constructorii nu mai vor să continue lucrările pentru că Ministerul nu decontează banii la timp. Mulți dintre aceștia refuză să mai blocheze fonduri proprii, preferând să aștepte până în primăvară”, a explicat Ionașcu.\n\nProiectele riscă să intre în conservare sau să fie reziliate\n\nLucrările ar fi trebuit să continue indiferent de contextul politic generat de alegeri, însă blocajele financiare au paralizat șantierele din comună. În fața acestei situații, primarul a precizat că există două scenarii posibile: „Într-o parte vom trece la conservarea lucrărilor, iar în altă parte ar putea fi nevoie de rezilierea contractelor.”\n\nDecizia de reziliere este una dificilă, dar uneori inevitabilă pentru a evita alte întârzieri sau probleme juridice. „Este o situație foarte dificilă, dar dacă tot trecem iarna, să treacă în favoarea noastră. Măcar să pornim în primăvară fără să ne confruntăm cu aceleași blocaje”, a adăugat edilul.\n\nIarna, un moment de cotitură pentru infrastructura locală\n\nPe măsură ce se apropie iarna, autoritățile locale speră ca această perioadă să fie una de tranziție, astfel încât, odată cu venirea primăverii, proiectele să poată fi reluate fără sincope. „Dacă reușim să gestionăm eficient această perioadă, vom putea evita repetarea situației actuale”, a concluzionat George Ionașcu.\n\nStagnarea lucrărilor de infrastructură reprezintă o problemă majoră pentru comunitatea din Mircea Vodă, iar rezolvarea depinde atât de deblocarea fondurilor de la nivel central, cât și de implicarea constructorilor. Primăvara viitoare va fi un test important pentru administrația locală, care își propune să reia proiectele într-un ritm accelerat.",
        "label": "Dobrogea"
    },
    {
        "title": "CJ Constanța a aprobat noi măsuri pentru dezvoltarea județului",
        "text": "Consilierii județeni s-au reunit pe 30 ianuarie 2025 în prima ședință ordinară a anului, unde au dezbătut și votat 15 proiecte de hotărâre, alături de alte două propuneri suplimentare. Deciziile adoptate vizează administrația publică, sănătatea, infrastructura și investițiile, având un impact direct asupra județului Constanța.\n\nȘedința a început cu depunerea jurământului de către Cornelia-Simona Dumitrașcu, care a devenit consilier județean după vacantarea locului ocupat anterior de Nicolae Vlahu . În acest context, a fost actualizată componența Comisiei pentru Sănătate și Protecție Socială, incluzând acum noi membri precum Adnan Mustafa și Alexandru Pintilie.\n\nConsiliul Județean Constanța (CJC) a aprobat achiziția de servicii juridice pentru gestionarea unui număr de aproximativ 200 de litigii, dintre care două dosare majore:\n\nContractul semnat cu Societatea Civilă de Avocați „Lițcanu – Gheorghiță” are o valoare maximă de 12.500 lei (fără TVA). Decizia a fost motivată de necesitatea unei reprezentări eficiente în instanță.\n\n🔹În plus, Spitalul Clinic Județean de Urgență „Sf. Apostol Andrei” Constanța și Direcția de Pază a Județului Constanța au solicitat servicii juridice similare pentru gestionarea activităților curente și evitarea erorilor administrative.\n\nUnul dintre cele mai importante proiecte adoptate a vizat utilizarea excedentului bugetar de 177 milioane lei pentru finanțarea dezvoltării și acoperirea golurilor de casă apărute din decalajele bugetare.\n\nDe asemenea, consilierii au aprobat repartizarea a 60,5 milioane lei către primăriile din județ, din care:\n\n✅ 49,4 milioane lei provin din impozitul pe venit\n\n✅ 11,1 milioane lei din TVA\n\nAceste fonduri sunt destinate echilibrării bugetelor locale și cofinanțării proiectelor de infrastructură.\n\nConsiliul a decis să revoce dreptul de administrare al Complexului Muzeal de Științe ale Naturii asupra unor terenuri din Bd. Mamaia nr. 255. Acestea vor fi trecute în domeniul privat al județului pentru a permite demolarea unor clădiri și pregătirea terenului pentru construirea și dotarea Teatrului pentru Copii și Tineret. Proiectul beneficiază deja de autorizația de construire emisă de Primăria Constanța.\n\nCJC a preluat imobile situate pe Str. Trandafirilor nr. 87-89 din comuna Băneasa, cu scopul de a înființa un Centru de acordare a serviciilor necesare prevenirii și tratării dependențelor. Acesta va deveni un centru de uz public județean.\n\nS-a demarat procedura de selecție pentru membrii Consiliului de Administrație al Societății Drumuri Județene Constanța S.A. În prezent, comisia de selecție este formată din:\n\n🔹 Un expert independent va completa această comisie, fiind desemnat prin achiziție publică.\n\n🔺 Consiliul a validat noi membri în Autoritatea Teritorială de Ordine Publică Constanța. Printre aceștia se numără Bucovală Enache (președinte), Constantinescu Dana-Mariana și Morar Andra-Diana.\n\n🔺 Reprezentanții județului în Asociația de Dezvoltare Durabilă au fost desemnați: Daniela Șerban (Administrator Public al Județului Constanța) și Diana Voitinovici (Director General Adjunct – Direcția Generală Tehnică, Urbanism și Amenajarea Teritoriului).",
        "label": "Dobrogea"
    },
    {
        "title": "Concursul de pictură și desen \"Apa este Viață 2024\": RAJA anunță STOP VOT!",
        "text": "Concursul de pictură și desen „Apa este Viață 2024” a înregistrat un succes răsunător având în vedere numărul mare al susținătorilor care au votat pe pagina de Facebook a S.C. RAJA S.A.\n\nStaff-ul RAJA anunță că perioada de vot s-a încheiat, iar cele mai apreciate 25 de lucrări pentru fiecare categorie de vârstă, apreciate de către public, vor intra acum într-un proces de evaluare în cadrul comisiei de jurizare constituite la nivelul RAJA SA. Aceasta va examina fiecare lucrare conform condițiilor precizate în Regulamentul concursului.\n\n“Astfel, într-o primă fază vor fi verificate toate condițiile de participare, inclusiv reanalizarea declarațiilor de consimțămând parental, având în vedere vârsta participanților, cât și regulile generale privind protecția datelor cu caracter personal. Ulterior, creațiile vor fi examinate, ținându-se cont totodată de respectarea tematicii propuse, originalitatea, creativitatea și impactul mesajului transmis. Cele mai bune desene vor fi premiate.\n\nSuntem încrezători că evaluarea riguroasă a comisiei va evidenția angajamentul și talentul participanților. Așteptăm cu nerăbdare să împărtășim rezultatele acestui proces!\n\nAnunțul final privind câștigătorii va fi făcut public vineri – 22 martie 2024, dată la care celebrăm Ziua Mondială a Apei.\n\nAșadar, vă invităm să rămâneți conectați pentru a afla cine va intra în posesia premiilor mult așteptate și pentru a continua să sprijinim acțiunile în beneficiul planetei noastre.\n\nFelicitări tuturor participanților pentru realizările remarcabile și pentru angajamentul lor în susținerea unei viziuni sustenabile asupra utilizării responsabile și a protecției resurselor de apă”, spun reprezentanții S.C. RAJA S.A.",
        "label": "Dobrogea"
    },
    {
        "title": "Consiliul Județean Constanța a votat împotriva majorării indemnizațiilor la Aeroportul Mihail Kogălniceanu",
        "text": "Ca urmare a informațiilor apărute în presa locală privind deciziile luate în cadrul Adunării Generale a Acționarilor SN Aeroportul Internațional „Mihail Kogălniceanu“ Constanța SA, din 9 ianuarie 2025, reprezentanții Consiliului Județean Constanța au ținut de cuviință să facă următoarele precizări:\n\n„Acționarul Județul Constanța, reprezentat prin Consiliul Județean Constanța (CJC), a votat împotriva propunerii de majorare a indemnizației fixe brute lunare a membrilor neexecutivi ai Consiliului de Administrație. Propunerea de majorare a fost aprobată cu votul acționarului majoritar, respectiv Ministerul Transporturilor și Infrastructurii. Subliniem faptul că Județul Constanța, prin Consiliul Județean Constanța, deține 20% din totalul voturilor exprimate în cadrul Adunării Generale a Acționarilor.\n\nConsiliul Județean Constanța își exprimă deschiderea pentru dialog și colaborare cu ceilalți acționari, în vederea utilizării responsabile a resurselor financiare și adoptarea unor măsuri eficiente pentru dezvoltarea Aeroportului Internațional Mihail Kogălniceanu, un pilon important pentru economia și conectivitatea regiunii.”",
        "label": "Dobrogea"
    },
    {
        "title": "Oamenii ”altfel” și proiectele lor criminale",
        "text": "Am văzut mesajul transmis de primarul nostru, Vergil Chițac, după tragedia care a lovit Constanța. L-am ascultat de mai multe ori, crezând că îmi scapă ceva.\n\nDacă puneau o cizmă pe scaunul ăla transmitea mai multă emoție. În primele 33 de secunde, primarul și-a arătat compasiunea și condoleanțele către familiile ”concitadinilor noștri”.\n\nUrmează 10 minute în care vorbește despre cum s-a implicat el în relocarea victimelor și despre proiectele pe care le are în domeniul sănătății.\n\nIeri a fost o zi neagră pentru toți, o zi de doliu, o zi în care toate gândurile noastre s-au îndreptat către oamenii care au murit în chinuri și către familiile lor răpuse de durere. 1 octombrie va rămâne în istoria orașului ca ziua în care speranțele tuturor s-au mistuit în flăcările de la Spitalul de Boli Infecțioase.\n\nO comunitate întreagă s-a cutremurat de durere și de teamă. Imaginile de acolo ne vor bântui multă vreme. A fost o zi a disperării și a neputinței.\n\n”În momentul de față nu sunt probleme”, ne transmitea primarul, din curtea spitalului, în timp ce familiile victimelor își urlau suferința dincolo de gard.\n\nComplet detașat, Chițac ne spune că el, cu mânuța lui, a tăiat finanțările către Spitalul de Boli Infecțioase, pentru că are un proiect amplu de reabilitare.\n\nÎn pragul valului patru, să faci așa ceva denotă un cinism vecin cu demența.\n\nCând sistemul sanitar este în colaps și spitalele nu mai fac față numărului mare de bolnavi, Primăria Constanța cumpără stații de autobuz de 2 milioane euro și coșuri de gunoi de 600 euro și taie banii pentru sănătate.\n\nLumea așteaptă niște demisii care nu vor veni. Sunt bani mulți la primărie, iar echipa câștigătoare crede că i se cuvin.\n\nNiște indivizi lipsiți de orice urmă de empatie au pus mâna pe un oraș și îl fac praf. Ei nu pot să rezoneze cu lacrimile și deznădejdea omului de rând. Ei sunt ”altfel”.\n\nDumnezeu să-i aibă în paza sa pe cei care ieri au murit pentru ca noi să deschidem ochii!",
        "label": "Dobrogea"
    },
    {
        "title": "Primăria Cerna - Anunț public privind autorizația de construire",
        "text": "Primaria comunei CERNA, avand sediul in str. Scolii, nr. 2, comuna Cerna, județul Tulcea, titular al Autorizației de Construire nr. 03/21.03.2024, emisă pentru obiectivul „ASFALTARE STRĂZI ÎN SATELE MIRCEA VODA, GENERAL PRAPORGESCU, TRAIAN, LOCALITATEA CERNA, JUDEȚUL TULCEA” anunță publicul interesat asupra urmatoarelor informații extrase din conținutul autorizației de construire: Autorizația de construire nr. 03/21.03.2024.",
        "label": "Dobrogea"
    },
    {
        "title": "Informare RAJA – Se oprește apa în localitățile Năvodari, Lumina, Sibioara, Corbu",
        "text": "Pentru executarea lucrărilor de racordare a conductei de aducțiune reabilitate, cu diametrul de 600 mm OL, la magistrala de apă din zona localității Lumina, RAJA SA este nevoită să sisteze furnizarea apei timp de 24 de ore, de marți – 03 decembrie 2024, ora 22.00, până miercuri – 04 decembrie 2024, ora 22.00.\n\nVor fi afectați de lipsa apei abonații din localitățile Năvodari, Lumina, Sibioara, Corbu, precum și cei din Zona Industrială Midia.\n\nInvestiția face parte din contractul de lucrări – CL6 „Conducte de aducțiune, conducte magistrale și conducte de refulare Lumina, Năvodari, Mamaia Sat și Corbu”, în valoare de aproximativ 80 milioane lei, derulat prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "În vederea executării lucrărilor de racordare la sistemul centralizat a noilor conducte de alimentare cu apă municipiul Mangalia, RAJA va sista furnizarea apei potabile, miercuri – 13 noiembrie 2024, în intervalul orar 07.00 – 21.00.\n\nVor fi afectați de lipsa apei consumatorii consumatorii de pe străzile: Șoseaua Constanței (de la sensul giratoriu până la ieșirea din oraș, către stațiunea Saturn), Rozelor, Vasile Pârvan, Muncelului, Pictor Tonitza, Nicolae Iorga, Peleș, Ion Creangă și Matei Basarab, cu străzile adiacente acestora. Totodată, va fi afectat de lipsa apei și Spitalul Municipal Mangalia și zona din imediata proximitate a acestuia.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "VIDEO Florin Mitroi a început negocierile: Oferă un post de vicepreședinte pentru o majoritate în Consiliul Județean Constanța",
        "text": "Florin Mitroi, noul președinte al Consiliului Județean Constanța, și-a preluat azi mandatul, într-o atmosferă solemnă, așa cum prevede protocolul. Mitroi a ținut însă să arate cu fiecare gest că nu este un om al protocolului și că îi place să facă lucurile în felul său, începând cu locul din care și-a ținut discursul și continuând cu invitația față de presă să participe la prima ședință internă cu angajații, ce va avea loc mâine dimineață.\n\nMitroi a insistat că este un om al dialogului și că va colabora cu oricine, indiferent de partid, pentru a-și îndeplini obiectivele. Despre presă a spus că așteaptă să îl „tragă de mânecă” dacă greșește. „Sunt un om al faptelor, nu al vorbelor”, a concluzionat el.\n\nFlorin Mitroi: Ori te schimbi, ori te schimbi!\n\nMitroi a arătat însă și fermitate, atunci când a vorbit despre angajații din Consiliul Județean, cu care va trebui să lucreze. El a spus că are o vorbă despre cei cu care lucrează și nu corespund așteptărilor tale: „Ori te schimbi, ori te schimbi”!\n\nFlroin Mitroi (PNL) a răspuns unei întrebări legate de formarea unei majorități în Consiliul Județean și a spus că prima opțiune ar fi să facă o alianță de dreapta (deci cu Alianța Dreapta Unită), dar a recunoscut că aceasta ar fi o majoritate fragilă. Totodată, Mitroi a anuțat că Răzvan Filipescu va fi unul dintre cei doi vicepreședinți și a lăsat să se înțeleagă că al doilea poate fi oferit formațiunii politice care va susține crearea unei majorități:\n\n„Eu nu gândesc în termeni de partide sau ideologii. Mă interesează să lucrez pentru constănțeni și ei să fie mândri de ce facem. Voi pune un vicepreședinte competent, indiferent de partidul din care face parte, dacă aceasta este cea mai bună opțiune pentru Consiliu”.",
        "label": "Dobrogea"
    },
    {
        "title": "Delegație reprezentativă a Municipalității din Suzhou, în vizită de lucru la Tulcea",
        "text": "Conducerea Consiului Județean Tulcea a fost gazda vizitei de lucru a unei delegații reprezentative a Municipalității din Suzhou, desfășurată luni, 8 iulie 2024, în județul Tulcea în aceste zile.\n\nAstfel, administratorul public al județului, Dumitru Mergeani, alături de care s-au aflat prefectul județului, Dan Alexandru Munteanu, deputatul Mirela Furtună și directorul general al Institutului Național de Cercetare, Dezvoltare Delta Dunării, Marian Tudor, a întâlnit delegația chineză, condusă de Yang Zhiping, directorul general adjunct al Comitetului Permanent al Consiliului Popular din Suzhou.\n\nDin delegația chineză au mai făcut parte Huang Ji, Secretar General al Comitetului Permanent al Consiliului Popular din Suzhou, Liu Xiaomei, director al Biroului de Finanțe Suzhou, Shen Jianchun, șeful Diviziei Comerț Exterior, Biroul de Comerț Suzhou, Tang Shi, șeful Secretariatului Comitetului Social Suzhou, Consiliul Popular Suzhou, precum și Lu Hehe, șef adjunct al Diviziei Afaceri Europene și Africane, Serviciul Relații Externe Suzhou.\n\nVizita delegației din Suzhou a avut ca scop analizarea și actualizarea priorităților pe domeniile de cooperare, stabilite între Județul Tulcea și Municipalitatrea din Suzhou în cadrul Protocolui de stabilire a relațiilor de înfrățire, semnat la data de 20 septembrie 1995.\n\nAstfel, în cadrul întâlnirii oficiale, au fost abordate coordonatele care stau la baza cooperării bilaterale, mai exact dezvoltarea schimburilor economice și comerciale, precum și amplificarea relațiilor de cooperare în domeniile economic, tehnico-științific, cultural, sport, sănătate și învățământ.\n\nTotodată, a fost luată în discuție și perspectiva dezvoltării și eficietizării reperelor de colaborare prin noi inițiative reciproc avantajoase, dat fiind faptul că în anul 2025 se împlinesc 30 de ani de la semnarea Protocolului de colaboare între Județul Tulcea și Municipalitatea din Suzhou.\n\n„Ca de fiecare dată, este o onoare și o plăcere să primim delegații din regiunea înfrățită Suzhou. În numele conducerii Consiliului Județean Tulcea, în frunte cu președintele Horia Teodorescu, precum și în numele tuturor tulcenilor, vă urez un călduros bun venit în județul nostru.\n\nAnul viitor, vom sărbători 30 de ani înfrățire cu Suzhou, fiind una dintre cele mai frumoase colaborări și prietenii pe care județul Tulcea o are cu o regiune din afara țării. Chiar dacă ne despart mii de kilometri și cam 14-15 ore de călătorie cu avionul, totuși avem foarte multe lucruri care ne leagă.\n\nSperăm ca anul viitor, când vom sărbători trei decenii de înfrățire, să putem avea o întâlnire mai largă și să punem bazele pentru următorii 30 de ani de cooperare”, a declarat cu acest prilej administratorul public al județului, Dumitru Mergeani.\n\nȘeful delegației din Suzhou, Yang Zhiping, director general adjunct al Comitetului Permanent al Consiliului Popular din Suzhou, a punctat faptul că „din multitudinea de relații de prietenie și cooperare pe care Municipalitatea din Suzhou le derulează cu orașe și regiuni din lumea întreagă, relația cu Județul Tulcea este una deosebit de fructuoasă, și caracterizată de inițiative care au prins contur de-a lungul anilor.\n\nSperăm ca la anul, cu ocazia împlinirii celor 30 de ani de colaborare, să ne revedem la Suzhou și să vă arătăm din plin ospitalitatea noastră și, cu acest prilej, să identificăm noi oportunități de dezvoltare bilaterală pe coordonatele deja consacrate, precum și pe noi noi domenii de activitate prevăzute a fi exploatate în cadrul frumoasei noastre relații de cooperare.”\n\nÎntre alte demersuri concretizate până în prezent în cadrul cooperării cu partenerii din Suzhou, administratorul public al județului a ținut să menționeze și rezultatele obținute de tinerii tulceni în cadrul celei de a patra ediții a concursului „Tulcea – Suzhou, Drumul prieteniei“, în anul 2023, felicitându-i cu acest prilej pe doi dintre tinerii câștigători ai acestei competiții, Iuliana Simion și Rareș Constantin Zibilianu, prezenți în cadrul întâlnirii oficiale.\n\nArta și talentul celor doi elevi, de la Liceul de Arte „George Georgescu”, au fost apreciate și de către delegația chineză, reprezentantul oaspeților înmânându-le acestora certificate de onoare pentru lucrările câștigătoare la Tulcea, ulterior jurizate și premiate de partenerii chinezi în cadrul competiției „The Seventh PICS – Painting for International Children în Sister-Cities”.\n\nÎn continuare, în cadul întâlnirii, deputatul Mirela Furtună, membru al Comisiei pentru politică externă și președinte al Comisiei pentru afaceri europene, a subliniat faptul că „România și China au o adevărată tradiție a prieteniei, iar anul acesta se vor împlini 75 de ani de la inițierea relațiilor diplomatice dintre cele două state, relații fundamentate pe respect și ajutor reciproc.\n\nRelațiile bilaterale sunt consolidate si au rezistat testului timpului. Deși situația internațională este în continuă schimbare, relația noastră bilaterală se bucură de stabilitate, mai ales în domeniul economic și comercial, unde cooperarea a continuat să se extindă, chiar și în fața unor situații și provocări noi.\n\nO altă dimensiune, afectivă, a relației de colaborare dintre cele două state a fost dezvoltată în perioada pandemiei, când Tulcea și Suzhou și-au acordat reciproc ajutor umanitar.\n\nChina rămâne cel mai mare partener comercial al României în afara UE, iar schimburile interpersonale și culturale dintre cele două țări au pus o bază solidă pentru dezvoltarea relațiilor bilaterale.”\n\nLa rândul său, prefectul Județului Tulcea, Alexandru Dan Munteanu, s-a adresat oaspeților chinezi: „În numele Instituției Prefectului – Județul Tulcea, care reprezintă Guvernul României în teritoriu, vă urez bun venit în județul nostru.\n\nDe asemenea, doresc să îmi exprim bucuria de a vă avea alături de noi, dar și convingerea că acest gen de reuniuni întăresc și dezvoltă relațiile bilaterale dintre Regiunea Suzhou și Județul Tulcea”.\n\nPrezent la discuții, directorul general al INCDDD, Marian Tudor, a apreciat dimensiunea cooperării derulate între cele două regiuni, semnalând totodată un domeniu în care aceasta ar putea fi extinsă în perspectivă.\n\n„Aș exprima ca un deziderat prioritar fructificarea de noi oportunități comune de colaborare în domeniul cercetării între țările noastre și, implicit, între zonele noastre. Menționez că noi depunem eforturi în acest scop și am inițiat deja primii pași în această direcție.\n\nAstfel, am semnat, în urmă cu două luni, cu ocazia Simpozionului Internațional «Delte și Zone Umede», un memorandum de colaborare, al doilea din 2014, cu Institutul de Geologie și Agroecologie din Changchun, provincia Jilin.\n\nLa aceasta se mai adaugă o colaborare pe care am demarat-o cu East China Normal University din Shanghai, dar vă asigur că suntem în continuare deschiși provocărilor, în sensul inițierii unei colaborări și cu instituții de profil din Suzhou.\n\nÎmi exprim astfel convingerea că un demers de acest gen va contribui la extinderea și diversificarea relațiilor de colaborare implementate până în prezent între Tulcea și Suzhou, cu beneficii majore de ambele părți”, a declarat, în acest sens, reprezentantul al vârf al INCDDD Tulcea.",
        "label": "Dobrogea"
    },
    {
        "title": "Caravana muzicii bizantine: o călătorie spirituală prin tradiție și credință",
        "text": "Caravana muzicii bizantine ajunge în Constanța pe 5 noiembrie, la ora 18:00, la Casa de Cultură a Sindicatelor. Acest eveniment unic, intitulat „Caravana Creștină”, promite să aducă în fața publicului o experiență profundă, unde muzica bizantină își va dezvălui puterea spirituală și culturală. Organizat de Asociația Culturală „Armonia lu’mina”, evenimentul își propune să inspire și să educe publicul, oferindu-i o legătură autentică cu patrimoniul său ortodox.\n\nÎn deschiderea evenimentului, vor participa reprezentanți ai administrației locale și Înalt Preasfințitul Teodosie, Arhiepiscopul Tomisului, va oferi binecuvântarea sa. Pe scenă vor urca Grupul Psaltic „Sf. Vasile cel Mare”, condus de Arhidiaconul Marian Bostan, și Nektaria Karantzi, una dintre cele mai respectate voci feminine ale muzicii bizantine. Lor li se vor alătura Tronos Junior și Delia Papazicu, cu glasuri ce aduc puritatea și bucuria tinereții.\n\nUn cuvânt de mărturisire prin muzică și credință\n\n„Caravana Creștină este mai mult decât un turneu muzical – este o oportunitate de a explora legătura dintre muzica bizantină și practica spirituală”, declară Mina Cristiana, președintele Asociației Culturale „Armonia lu’mina”. „Căci dacă suntem împreună, credința noastră crește”, completează aceasta, subliniind dorința de a aduce aproape de oameni această formă de artă sacră.\n\nUn moment special al serii va fi difuzarea fragmentelor din documentarul „Sounds of Byzantium”, un film dedicat istoriei muzicii bizantine. Fondurile colectate din vânzarea biletelor și donații vor susține acest proiect cultural și spiritual.\n\nGrupul Psaltic „Sf. Vasile cel Mare” a fost înființat în 2009 cu binecuvântarea IPS Teodosie și de atunci a cântat pe scene și în biserici din țară și străinătate, câștigând aprecierea iubitorilor de muzică psaltică. „Această formă de artă ne apropie de strămoșii noștri și de credința lor”, spune Arhidiaconul Marian Bostan.\n\nNektaria Karantzi, cunoscută pentru concertele sale în Europa, va cânta și în aramaică, limba lui Iisus Hristos. Cariera ei a inspirat numeroase tinere să îmbrățișeze cântarea bizantină, iar în cadrul acestui eveniment, ea va aduce din nou acea muzică sacră ce transcende timpul.\n\n„Caravana Creștină” aduce împreună psalți din România și Grecia, unind popoarele într-o experiență comună de credință și tradiție. Muzica bizantină, parte a patrimoniului imaterial UNESCO, este păstrată de veacuri în bisericile ortodoxe, de la Constantinopol la Balcani și până în România. Această călătorie muzicală reprezintă o punte între culturi, subliniind valorile creștine ce ne unesc.\n\nDespre muzica bizantină\n\nNăscută la începutul creștinismului, muzica psaltică este o expresie unică a ortodoxiei, supraviețuind și adaptându-se până în prezent. „Este demn de laudă că oameni laici, precum Mina Cristiana, dedică timp și efort pentru a explora și prezenta această formă de artă sacrală”, afirmă Protopsaltul Arhidiacon Mihail Bucă, Dirijorul Corului Psaltic al Catedralei Patriarhale Române.\n\nCaravana muzicii bizantine aduce în fața publicului o experiență de neuitat, o chemare la reflecție și comuniune spirituală prin sunetele sacre ce răsună de veacuri. Evenimentul își propune să fie un moment de inspirație și conexiune cu valorile culturale și spirituale ale ortodoxiei, o manifestare unică pentru iubitorii de tradiție și muzică sacră.",
        "label": "Dobrogea"
    },
    {
        "title": "Suntem superficiali. Vedem oameni frumoși în toți escrocii",
        "text": "Îmi spunea cineva zilele trecute că nu-și explică cum de Constanța a ajuns în halul ăsta. În afară de mare nu mai avem nimic. Până și Slobozia, spunea omul, arată mai bine decât Constanța. Majoritatea orașelor din țară au evoluat într-un fel sau altul, numai la noi totul merge anapoda. E ceva în aer? E ceva cu oamenii de aici?\n\nNu știu dacă e ceva în aer, dar mulți dintre noi avem mici probleme. Nu le-am descoperit pe toate, dar una din ele se vede limpede, cu ochiul liber: suntem superficiali.\n\nTrebuie să spun că sunt mulți cei care înțeleg și văd și partea ascunsă, dar sunt și mai mulți cei care înghit orice, pe nemestecate.\n\nNe așezăm în fața televizorului, a calculatorului sau a telefonului și aplaudăm, aproape fără discernământ, orice individ sau individă care înșiruie niște realizări extraordinare, care ne spune ce om frumos este, care știe povești. Nu ne obosim nicio secundă să verificăm dacă mint sau nu. Îi credem pe cuvânt, că doar sunt persoane publice, au mulți urmăritori și apar la televizor. Ce oameni minunați, frumoși și luminoși!\n\nÎi felicităm, le trimitem pupici și îi încurajăm să meargă mai departe. Și ei merg mai departe, pentru că publicul le cere. Au mașini de lux, vile de lux, apartamente de lux, merg în vacanțe de lux, pe care le merită. Doar noi le spunem asta. Ei știu de la noi că sunt foarte buni, că ne sunt superiori și că au dreptul să trăiască mai bine decât gloata care-i idolatrizează. Nu li se pare nimic deplasat.\n\nHalim toate laudele lor și nici prin cap nu ne trece să îi întrebăm cum de-și permit toate aroganțele pe care le fac. Cum să îndrăznim așa ceva? Se supără domnii pe noi și ne dau block. Ei sunt oamenii frumoși și luminoși ai Constanței, mândria noastră, și au toate drepturile din lume. Au dreptul să fure bani de stat, au dreptul să fure bani de la noi, au dreptul să nu dea socoteală nimănui pentru hoțiile lor, au dreptul să fie iubiți de mulțime.\n\nNu ne interesează sau nu vedem că nemerniciile lor ne costă viața. Nu vedem că din cauza lor trăim într-o mizerie.\n\nEi știu că suntem ușor de manipulat.\n\nSă fii 10 ani managerul unei instituții de stat și să nu schimbi nici măcar poarta de la intrarea în instituție, dar să primești felicitări pentru activitatea nemaipomenită, asta înseamnă șmecherie. Să iei milioane de euro de la stat ca să promovezi turismul și tu să declari falimentul, asta înseamnă să fii regină și să porți rochii de mii de euro, plătite din bani publici, pe la festivaluri. Exemplele pot continua. Constanța are o grămadă de dubioși ahtiați după lumina reflectoarelor.\n\nSunt foarte bogați, pentru că au știut să-și tragă partea leului, în ovațiile mulțimii. Noi suntem săraci și ușor de impresionat, pentru că ne e mai simplu să ne luăm lumina de la ei decât să ne punem creierul la muncă.\n\nO fi de la lipsa de cultură? O fi din aer? Cine mai știe?!\n\nSe spune că ochii înțeleptului văd mai departe. Îmi doresc să fim mai înțelepți, să deschidem larg ochii și să nu ne mai lăsăm păcăliți de orice escroc care dă bine la TV.\n\nÎnainte de a da inimioară, vedeți și ce se ascunde în spatele aparențelor.",
        "label": "Dobrogea"
    },
    {
        "title": "Primăria Constanța - Proiectul de reabilitare a bulevardului Tomis prinde contur",
        "text": "Echipele SC Confort Urban SRL continuă să monteze pavele pe tronsonul delimitat de strada Poporului și strada Nicolae Iorga. Zona a fost modernizată prin amplasarea de borduri noi care vor îmbunătăți aspectul spațiului public urban.\n\nPentru buna desfășurare a intervențiilor, constănțenii care locuiesc sau tranzitează zona respectivă sunt rugați să NU își parcheze autoturismele pe trotuar sau pe carosabil.\n\nDe asemenea, conducătorii auto sunt rugați să respecte regulile de circulație și semnificația mijloacelor de semnalizare rutieră și să manifeste atenție sporită în zona în care se execută lucrări.",
        "label": "Dobrogea"
    },
    {
        "title": "Polaris - Curățenia este responsabilitatea noastră comună!",
        "text": "Angajații Polaris sunt aici, zi de zi, pentru a transforma Constanța într-un loc mai curat și mai frumos. Cu devotament și muncă grea, ei se asigură că fiecare stradă este îngrijită cum trebuie.\n\nDar ei nu pot face asta singuri. Curățenia orașului începe cu fiecare dintre noi, atunci când păstrăm parcurile curate, aruncăm gunoiul la coș sau sprijinim eforturile echipei Polaris.\n\nÎmpreună, formăm o echipă puternică, dedicată unui singur scop: să lăsăm în urmă un oraș de care să fim mândri.\n\nPolaris – partenerul tău pentru o Constanță mai curată",
        "label": "Dobrogea"
    },
    {
        "title": "Tinerii liberali, frumoşii deştepţi ai judeţului Constanţa",
        "text": "Între noi fie vorba, politica nu m-a pasionat niciodată. Când aud de doctrine, deontologii şi platforme program mă apucă aşa o lehamite de mă ia cu rău.\n\nCu toate acestea, campania de la locale am trăit-o din plin, deşi nu mi-am dorit asta.\n\nŞi, tot fără să vreau, am asistat la nişte promisiuni electorale care, în mintea mea de neiniţiată, păreau realizabile şi corecte.\n\nBăi frate, oameni mai capabili, mai dornici de revoluţie în administraţia locală şi mai puşi pe fapte mari, ca liberalii, nu am văzut. Politicieni tineri, şcoliţi, dornici de muncă, băieţi citiţi şi sătui de corupţie, au defilat pe scena filialei constănţene a partidului, mai ceva ca manechinii lui Botezatu.\n\nWow, dacă prind domnişorii ăştia locuri de consilieri, Constanţa sigur va arată ca Barcelona, cel puţin.\n\nAvem 15 consileri liberali, aleşi pe sprânceană. I-am văzut în acţiune la ultima şedinţă de consiliu, când au votat împotriva reabilitării Palatului Copiilor.\n\nAu zis că pe ei nu-i interesează de astea, aşa că nu reabilităm nimic.\n\nVotul liberalilor a fost un şoc pentru toată lumea, având în vedere importanţa majoră a acestui proiect.\n\nNu stau ei să dea explicaţii că sunt ocupaţi şi, oricum, e nieinteresant Palatul Copiilor.\n\nÎn schimb, tinerii liberali, frumoşi şi avangardişti ne-au anunţat că au şi ei un proiect senzaţional, ceva de o importanţă vitală pentru economia şubredă a Constanţei: „Constanţa City Tour”.\n\nCristina Văsii, o domnişoară consilier local în vârstă de doar 31 de anişori, blondă şi pasionată de selfie, s-a gândit că resuscitarea economică a oraşului poate fi făcută cu ajutorul autobuzelor supraetajate.\n\nAdică, luăm turiştii din gară, îi urcăm cu forţa în autobuz şi hai cu ei prin oraş, să vază omul frumuseţiile Constanţei, că are ce admira.\n\nMamăăă, zic, o mie de ani dacă mă lăsai să mă gândesc şi nu-mi trecea prin cap aşa ceva. Ce dezvoltarea Portului, ce agricultură, ce infrastructură, asfaltări, curăţenie sau reabilitare?! Neahhh.\n\nSupraetajatul ne salvează, ne scoate din sărăcie!\n\nO să vină turiştii călare pe tren, ca indienii, să admire Constanţa.\n\nBătaie o să fie pe locurile din autobuz.\n\nNu trebuie să investim nimic, doar îi învârtim pe aştia cu supraetajatul prin oraş, şi sare banul, expoldează economia, bubuie bugetul local, o să curgă lapte şi miere şi toţi o să fim foarte bogaţi.\n\nCu proiectul ăsta le-ai dat direct la operaţie pesediştilor şi pemepiştilor, i-ai năucit, le-ai rupt dinţii, le-ai dat de i-ai julit, cum s-ar zice.\n\nParcă văd turiştii, cum „urcă ei” încolonaţi în maşini, dirijaţi de domnişoara consilier, cum „stă ei”, aşa, înghesuiţi în supraetajate şi leşină de plăcere când dă autobuzul cu ei prin toate gropile.\n\nŞi pe unde o să-i plimbăm domnişoara Văsii? Îi ducem de la Delfinariu la City Park? Îi ducem, de ce să nu-i ducem, să facă şi turiştii shopping la Constanţa.\n\nAoleuuu, mi-am adus aminte!!! O să treacă pe lângă Palatul Copiilor, ăla de nu l-aţi reabilitat. Nasol moment.\n\nNici nu apuc să-mi duc gândul până la capăt că o postare de pe facebook mă luminează complet: domnul consilier judeţean, liberalul Bogdan Bola, ne explică de ce s-a votat împotriva reabilitării.\n\nE simplu, zice tânărul: nu erau bani, pe fonduri europene nu se ştie dacă mergea, e pălăria prea mare pentru Constanţa să refacă ditamai şandramaua, aşa că îl lăsăm în paragină. Nu ştim încă dacă este doar punctul său de vedere sau este viziunea întregului partid.\n\n„Pentru cei ce nu-înţelege”, Bogdan Bola este preşedintele tineretului liberal din Constanţa, băieţii ăia care în campanie se jurau pe toată familia lor că vor lupta până la ultima picătură de sânge pentru judeţul nostru.\n\nBogdan Bola este şi fiul domnului Eugen Bola, fost prefect al judeţului Constanţa, actual inspector-şef al Inspectoratului Teritorial de Muncă.\n\nBogdan este avocat în baroul Tulcea. Să dai admiterea în barou la Tulcea este similar cu a da examenul pentru permisul de conducere la Piteşti.\n\nEl, chiar dacă are doar 35 de ani, deţine o avere frumuşică: bani în bănci, terenuri agricole, maşină de lux şi alte acareturi.\n\nBogdan s-a făcut consilier pentru că e deştept, erudit şi vrea binele nostru. E tânăr, idealist şi apt.\n\nEl nu muceşte pentru el ci pentru noi toţi, pentru urmaşii noştri şi pentru urmaşii urmaşilor noştri.\n\nÎn fine, Bogdan e pasionat de artă. S-a implicat personal în organizarea unui festival de teatru.\n\nBogdan este educat şi are standarde înalte. Când are vreme şi pentru el, îşi pune întrebări existenţiale, pe care le postează pe facebook, să vadă alegătorul cât de profund este.\n\n„De ce mama naibii la o nuntă de oameni trebuie neapărat să joace toate animalele.. găina, pinguinul şi toate curcile bete?”\n\nEi, ce ziceţi de asta? Şi pentru că a stârnit controverse postarea, Bogdan a specificat că e un pamflet.\n\nHai, pe bune? Pamflet, domnul consilier? Tu ştii ce e ală pamflet?\n\nPuteai şi tu să zici că e caterincă, glumă tă tă, o întrebare pusă la beţie, veneai de la o nuntă tradiţională şi erai euforic, orice dar nu pamflet.\n\nAşa spui şi în instanţă când încurci articolele din lege: „Stai, bre, domnul judecător, că am făcut şi eu un pamflet”?\n\nUna peste asta, situaţia e nasoală rău. Pentru noi.\n\n„Deştepţii” ăştia mici ne-au păcălit, iar în următorii patru ani or să ne tot ia la mişto.\n\nŞi, culmea, le prevăd un viitor strălucit în politică.",
        "label": "Dobrogea"
    },
    {
        "title": "Informare RAJA - Restricții de trafic pe bulevardul Mamaia pentru lucrări la infrastructura de apă și de canalizare din municipiul Constanța",
        "text": "RAJA SA continuă lucrările de extindere și modernizare a infrastructurii de apă și apă uzată din Constanța, parte a Programului Operațional Infrastructură Mare (POIM).\n\nInvestițiile, în valoare totală de peste 652 milioane lei, vizează realizarea a peste 76 km de rețele noi pe 264 de străzi din municipiu, cu accent pe reabilitarea aducțiunilor și a magistralelor de alimentare cu apă, precum și a sistemelor de refulare a apelor uzate către stațiile de epurare. Prin înlocuirea conductelor îmbătrânite, unele cu o vechime de peste 70 de ani, aceste intervenții vor asigura reducerea pierderilor, continuitatea serviciilor și îmbunătățirea calității apei potabile. Totodată, sistemul de canalizare va fi adaptat cerințelor actuale de dezvoltare urbană, putând prelua un debit mai mare de apă uzată.\n\nO parte importantă a acestor lucrări se desfășoară în zona Centrală a orașului, contractele CL1A și CL3A – ”Rețele de apă și canalizare în zona centrală a Municipiului Constanța”, cu o valoare cumulată de 64,1 milioane lei.\n\nPe bulevardul Mamaia se desfășoară unele dintre cele mai complexe și solicitante lucrări de modernizare a sistemului de alimentare cu apă și canalizare din oraș.\n\nÎn prezent se lucrează la reabilitarea colectorului principal DN 1000, prin care se va mări capacitatea de preluare a apelor menajere, reducând riscul de inundații în caz de ploi abundente în zonă. Înlocuirea cu diametrul DN 1.000 mm este stringentă, cu atât mai mult cu cât pe anumite porțiuni acesta a fost edificat în anii 1960, iar în anumite zone trece pe domenii private, ceea ce face imposibilă intervenția în cazul unor avarii.\n\nPentru realizarea conexiunilor specifice tronsoanelor nou montate la sistemul existent, este necesară restricționarea temporară a traficului rutier pe bulevardul Mamaia, pe două din cele trei benzi, în zona Delfinariu, în perioada 25 – 27 noiembrie 2024. Astfel, vor fi blocate două benzi de lângă scuar, pe sensul de mers spre Stațiunea Mamaia (între străzile Răchitași și Zorelelor), pe o lungime de aproximativ 50 m.\n\nPentru a evita aglomerarea traficului auto, se recomandă șoferilor utilizarea străzii Unirii și a rutelor alternative. Între timp, intersecția cu strada Zorelelor a fost redată circulației în totalitate după finalizarea lucrărilor de montare a grătarelor pluviale pentru preluarea apelor meteorice.\n\nZona de intervenție va fi împrejmuită și semnalizată corespunzător. Poliția Rutieră a avizat măsurile luate pentru fluidizarea traficului. RAJA SA asigură cetățenii că echipele de lucru vor depune toate eforturile pentru respectarea termenelor și minimizarea disconfortului.\n\nÎnlocuirea conductelor îmbătrânite, ai căror parametri tehnologici sunt depășiți, va conduce la creșterea siguranței în funcționare a sistemului de canalizare. Totodată, în condițiile creșterii demografice și a nevoilor de conectare la sistemul de canalizare, acesta va fi mai ușor de întreținut și va putea prelua un debit mai mare de apă uzată. De asemenea, noile conducte sunt dimensionate pentru a face față cerințelor de dezvoltare urbană a municipiului Constanța.\n\nÎn cazul apariției unor obstacole subterane neprevăzute sau a condițiilor meteorologice nefavorabile, termenele ar putea fi ajustate.",
        "label": "Dobrogea"
    },
    {
        "title": "Avarie RAJA - Apă cu presiune redusă în localitățile Lumina, Corbu și Năvodari",
        "text": "Astăzi – 10 septembrie 2024, s-a înregistrat o avarie pe conducta de aducțiune, cu diametrul de 600 mm, de la intersecția str. Tulcei cu Petrolului din orașul Ovidiu.\n\nPentru executarea lucrărilor de remediere a acesteia, în intervalul orar 10.30 – 18.00, se reduce presiunea apei în localitățile Lumina, Corbu și Năvodari (inclusiv zonele Peninsulă și Industrială). Această situație va conduce la lipsa totală a apei în anumite zone, în funcție de topografia rețelei și de consumul înregistrat în perioada menționată.\n\nEchipele mobilizate la fața locului depun toate eforturile pentru realizarea lucrărilor de reparație cu conducta sub presiune, pentru a nu afecta un număr mare de abonați.",
        "label": "Dobrogea"
    },
    {
        "title": "Bilanțul proiectelor finalizate și al proiectelor rămase de implementat, la Frecăței",
        "text": "Pentru primarul Marian Naiman ultimii ani au reprezentat o perioadă de muncă asiduă, recompensată însă de mulțumirea lucrului bine făcut și de concretizarea planurilor.\n\nBilanțul proiectelor finalizate și al proiectelor rămase de implementat în Comuna Frecăței arată bine: Asfaltări, implementarea sistemului de canalizare, reabilitarea clădirilor publice și dotarea școlilor la standarde europene sunt câteva din împlinirile ultimilor ani. Pentru unele din aceste proiecte mai este încă muncă multă de făcut – pentru finalizarea asfaltărilor și a lucrărilor de canalizare, de exemplu.\n\nDe asemenea, se profilează noi provocări și proiecte ce urmează a fi implementate în următorii patru ani: Conectarea la rețeaua de gaze naturale, amenajarea unei rampe de deșeuri inerte și realizarea unui parc fotovoltaic care să acopere consumul comunei.\n\nDintre proiectele implementate cu succes de primăria Frtecăței în ultimii opt ani enumerăm: Reabilitarea clădirilor publice (dispensare, școli, cămine culturale) din satele Frecăței, Cataloi, Poșta și Telița; asigurarea necesarului pentru școli și dotarea acestora la standarde europene (laborator, tablete, table inteligente, rețea WI-FI etc,); modernizare sistem de iluminat public; construirea rețelei de canalizare (apă uzată) în satul Telița (realizată în proporție de 96%), în satul Cataloi (realizată 50%) și satele Frecăței și Poșta (tot câte 50%); asfaltare străzi – peste 15 kilometri – plus un număr de 6 podețe în satele Frecăței, Cataloi, Poșta și Telița; amenajarea unei case mortuare și construire gard cimitir în satul Cataloi și începerea construirii unei capele și a gardului cimitirului satului Frecăței.\n\nRealizare terenuri sport cu gazon sintetic cu nocturnă în satele Cataloi și Frecăței și parcuri de joacă pentru copii; reabilitarea sistemului de alimentare cu apă (puțuri forate, cu automatizări și stații de tratare).",
        "label": "Dobrogea"
    },
    {
        "title": "Informare RAJA - Se oprește apa în localitățile Năvodari, Lumina, Sibioara și Corbu",
        "text": "Pentru executarea lucrărilor de conectare a magistralei reabilitate DN 600 la sistemul centralizat de aducțiune apă potabilă, RAJA SA este nevoită să sisteze furnizarea apei potabile de marți – 22 octombrie 2024, ora 22.00, până miercuri – 23 octombrie 2024, ora 22.00.\n\nVor fi afectați de lipsa apei abonații din localitățile Năvodari, Lumina, Sibioara, Corbu, precum și cei din Zona Industrială Midia.\n\nInvestiția face parte din contractul de lucrări – CL6 „Conducte de aducțiune, conducte magistrale și conducte de refulare Lumina, Năvodari, Mamaia Sat și Corbu”, în valoare de aproximativ 80 milioane lei, derulat prin Programul Operațional Infrastructură Mare (POIM). În cadrul lucrărilor, se va conecta conducta de aducțiune reabilitată Dn 600 mm OL, pe tronsonul Magistrala Lumina.\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții.\n\nPrin implementarea acestora se realizează îmbunătățirea capacității de transport și de distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea serviciilor.\n\nUtilizatorii afectați de această lucrare sunt sfătuiți să își asigure rezerva minimă de apă pentru consum și uz casnic în perioada în care va fi sistată alimentarea cu apă.\n\nAvând în vedere lungimea instalației, a diametrului acesteia, dar și a debitului de apă, reluarea furnizării apei potabile se va realiza în mod progresiv în fiecare zonă afectată, pe măsură ce sistemul va intra în presiune și în funcție de topografia rețelei.",
        "label": "Dobrogea"
    },
    {
        "title": "Expoziția fotografică „77” – ALIENAREA CA ORIZONT DE REGĂSIRE A SINELUI",
        "text": "Expoziția fotografică „77”. La Muzeul de Sculptură „Ion Jalea” din Constanţa va avea loc, miercuri, 18 decembrie 2024, la ora 17.00, vernisajul expoziției „77” – ALIENAREA CA ORIZONT DE REGĂSIRE A SINELUI. Expoziția propune o colecție impresionantă de fotografii, organizată în șapte teme simbolice – Umbra, Iubirea, Pontus Euxinus, Trupul, Moartea, Zidul și Insurmontabilul, urmărind o incursiune poetică în relația dintre om, natură și simboluri universale. Fiecare temă explorează concepte profunde, precum introspecția, iubirea sacrificială, efemeritatea vieții sau confruntarea cu limitele imposibilului. Fotografiile aduc în prim-plan un joc subtil între lumină și umbră, evidențiind emoția brută și simbolismul din fiecare cadru.\n\nProiectul „77” este rezultatul colaborării dintre Eduard Rosentzveig și Daniel Crăciun, aducând în prim-plan o viziune particulară asupra artei fotografice și a simbolismului. Autorii își propun să sensibilizeze publicul de toate vîrstele cu privire la rolul estetic și terapeutic al fotografiei de artă, dar mai ales la misiunea fotografului, expoziția fiind o pledoarie pentru regăsirea de sine prin interacțiunea directă cu semenii.\n\nConceptul artistic a fost inspirat de câteva evidențe tehnice și psihologice în legătură cu realizarea unei fotografii – lentila aparatului îl aduce mai aproape pe departele tău; aparatul foto putând fi considerat un mijloc de proiectie al Sinelui, al reprezentărilor artistului despre Sine și Lume, permițând dematerializarea și subiectivarea realitatii exterioare prin mesajul artistic. Ineditul acestui proiect constă în asocierea deterministă a poeziei cu fotografia. Poezia este cea care generează în acest proiect-experiment fotogramele. Astfel, expoziția propune de fapt un mod în care poezia devine grila de lectură corectă a oricărui narativ foto. Cei doi autori fotografi povestesc în același timp aceeași poveste, având ca punct de plecare un haiku. Povestea este detaliată în 7 teme, cu cîte 7 subteme fotografice, ceea ce creează 7 narațiuni diferite, dar convergente, cuprinse în 49 de cadre, puțin mai multe decît într-o rolă de film color. Fiecare serie de 7 este explicitată în cîte un haiku. Intenția este de a scoate în evidență constructele emoționale și simbolice care alcătuiesc, conștient sau nu, sensul fiecărei teme fotografice pentru fiecare dintre cei doi artiști.\n\nPublicul este invitat să exploreze complexitatea simbolurilor și profunzimea emoțiilor umane prin expoziția fotografică „77”, care va fi deschisă la Muzeul „Ion Jalea”, în perioada 18–22 decembrie 2024.",
        "label": "Dobrogea"
    },
    {
        "title": "Remus Negoi - Inițiativă legislativă pentru limitarea la maximum 5 ani a dreptului de rezervare a postului didactic pentru persoanele care îndeplinesc funcții publice",
        "text": "”Modelele de tristă amintire Klaus Iohannis – Crin Antonescu, care și-au ținut blocate posturile de profesori timp de 27 de ani, respectiv 24 de ani, trebuie să dispară din școli!\n\nAm depus un proiect de lege, împreună cu colegul meu, senatorul Ștefan Pălărie, pentru limitarea dreptului de rezervare a postului didactic sau a catedrei, pentru persoanele care îndeplinesc funcții publice sau de demnitate publică, la o perioadă maximă de 5 ani.\n\nReglementările în vigoare permit acestor persoane să își rezerve postul pe toată durata ocupării funcției respective și nu numai, iar acest lucru generează efecte negative asupra sistemului educațional.\n\nBlocarea pe termen nelimitat a unui număr semnificativ de posturi didactice de către politicieni determină dificultăți în organizarea și ocuparea catedrelor la nivelul unităților de învățământ. În lipsa unei limitări temporale clare, unitățile de învățământ sunt nevoite să apeleze la soluții temporare, care afectează calitatea actului educațional și stabilitatea personalului didactic.\n\nPosturile blocate nu pot fi ocupate definitiv de alte cadre didactice, ceea ce afectează atât continuitatea procesului educațional, cât și posibilitatea dezvoltării carierei didactice pentru alte cadre calificate.\n\nPrin proiectul de lege pe care l-am inițiat, am propus un interval de maximum 5 ani în care un cadru didactic titular poate apela la mecanismul juridic al rezervării postului sau catedrei, indiferent de perioadele sau numărul funcțiilor deținute care îi conferă acest drept.\n\nLa finalul celor 5 ani, cadrul didactic care a avut rezervat postul trebuie să își manifeste opțiunea: fie se reîntoarce în sistemul de învățământ, fie continua activitatea în funcția sau demnitatea publică ocupată. Modificarea legislativă propusă va asigura un echilibru între drepturile persoanelor care îndeplinesc funcții publice și nevoia de a asigura un sistem educațional funcțional și echitabil. ”",
        "label": "Dobrogea"
    },
    {
        "title": "Avarie RAJA - Se oprește apa în zonele Nord și Gară din municipiul Medgidia",
        "text": "În vederea executării lucrărilor de remediere a unei avarii survenite pe conducta magistrală de alimentare cu apă, cu diametrul de 800 mm, situată în zona podului rutier Canal Dunăre – Marea Neagră din municipiul Medgidia, RAJA S.A. va întrerupe furnizarea apei în zilele de miercuri – 04 septembrie 2024 și joi – 05 septembrie 2024, în intervalul orar 08:00 – 20:00.\n\nÎn acest timp, vor fi afectați de lipsa apei consumatorii din Zona de Nord și Zona Gării.",
        "label": "Dobrogea"
    },
    {
        "title": "Informare RAJA - Se oprește apa în mai multe cartiere din municipiul Constanța",
        "text": "Marți – 12 martie 2024, RAJA S.A. se oprește apa în mai multe cartiere pentru lucrări de conectare la sistemul centralizat a rețelelor nou edificate, dar și pentru sectorizarea sistemului pe mai multe străzi din municipiul Constanța.\n\nPe timpul desfășurării lucrărilor, în intervalul orar 00.00 – 20.00, vor fi afectați de lipsa apei consumatorii din următoarele zone:\n• bd. 1 Mai – porțiunea aflată între str. Th. Burada și Pod Doraly, cu străzile adiacente;\n• cartier KM 4 – segmentul delimitat de bd. 1 Mai Vechi și str. Pajurei, cu străzile adiacente;\n\nTotodată, se va furniza apă cu presiune redusă în cartierul Poarta 6, la etajele superioare ale imobilelor putându-se înregistra lipsa totală a acesteia.\n\nInvestiția face parte din contractul derulat prin Programul Operațional Infrastructură Mare (POIM), CL34: “Reabilitare conducte magistrale tronson 3 – Municipiul Constanța”, în valoare totală de aproximativ 40 mil. lei. Lucrările vizează edificarea de cămine și montare vane, dar și cuplarea noilor conducte la sistemul centralizat de pe străzile Theodor Burada, Șos. Mangaliei și Iederei.",
        "label": "Dobrogea"
    },
    {
        "title": "Avarie RAJA - Lipsă apă în mai multe zone din municipiu",
        "text": "Echipele RAJA intervin pentru remedierea unei avarii survenite astăzi – 15 octombrie 2024, pe conducta de alimentare cu apă, cu diametrul de 600 mm, de pe bd. Tomis, din municipiul Constanța.\n\nÎn vederea desfășurării lucrărilor de reparații, s-a impus sistarea furnizării apei potabile din sursa Cișmea, în intervalul orar 10:45 – 16:00.\n\nÎn acest timp, sunt afectați de lipsa apei consumatorii din perimetrul delimitat de străzile: bd. Aurel Vlaicu – bd. Alexandru Lăpușneanu – Soveja – Ștefăniță Vodă – bd. Aurel Vlaicu (inclusiv bd. Tomis), precum și cei de pe bd. Alexandru Lăpușneanu, între str. Soveja și str. Nicolae Iorga, cu străzile adiacente și punctele termice aferente.",
        "label": "Dobrogea"
    },
    {
        "title": "Informare RAJA - Update lucrare programată Agigea, Lazu și Eforie Nord",
        "text": "În cursul nopții trecute, la toate punctele de lucru deschise în vederea executării lucrării programate în Agigea, Lazu și Eforie Nord pentru perioada 14 – 15 aprilie 2024, echipele constructorului împreună cu cele ale RAJA au depus eforturi susținute pentru realizarea obiectivelor, având în vedere complexitatea fiecărei intervenții în parte.\n\nLucrările executate pentru conectarea conductei de aducțiune, cu diametrul de 1.000 mm, sunt mult îngreunate deoarece golirea magistralei s-a realizat foarte greu, având în vedere diametrul, dar și lungimea acesteia.\n\nȘi la ora actuală, echipele aflate pe teren intervin pe conducta pe care curge încă apă și montează o vană pentru sectorizarea rețelei, dar și pentru oprirea apei pentru a se putea realiza operațiunile de sudură.\n\nDeși intervențiile sunt dificile din cauza cantității mari de apă, lucrările se află în grafic.\n\nLa nivelul punctelor de lucru, deschise pentru conectarea noului tronson la rețeaua de distribuție, 6 echipe de intervenție și 7 utilaje lucrează de noaptea trecută, în regim continuu.\n\nÎn prezent, o parte din echipe lucrează la blindarea vechii conducte, în timp ce, cu ajutorul utilajelor, se pune pe poziție noul tronson de legătură.\n\nUrmează să se realizeze sudura de cuplare a noii rețele la conducta existentă.\n\nMagistrala înlocuită are o vechime de zeci de ani și a înregistrat numeroase avarii ce au dus la sistarea furnizării de apă către abonații deserviți.\n\nMai mult, având în vederea degradarea tronsoanelor, dar și creșterea debitului de apă în timpul sezonului estival, exista riscul unei avarii majore, ce ar fi dus la oprirea furnizării de apă pe o perioadă extinsă de timp.\n\nImediat ce se vor finaliza conectările, se vor executa manevrele de vane necesare pentru umplerea instalației și intrarea în presiune.\n\nAvând în vedere lungimea instalației, a diametrului acesteia, dar și a debitului de apă, reluarea furnizării apei potabile se va realiza în mod progresiv în fiecare zonă afectată, pe măsură ce sistemul va intra în presiune și în funcție de topografia rețelei.\n\nInvestițiile fac parte din CL41 –“Surse de apă, rezervoare, stație de pompare, stație de clorare, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea.\n\nReabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).\n\nAvând în vedere că au fost scoase din presiune sistemele de distribuție, echipele RAJA execută, în același timp, lucrări de reparații și întreținere, inclusiv montează vane de legătură pentru sectorizarea sistemului și debitmetre pentru măsurarea și reglarea presiunii.",
        "label": "Dobrogea"
    },
    {
        "title": "Informare RAJA - Finalizare lucrare la magistrala DN 800",
        "text": "Lucrările de montare și cuplare a noilor tronsoane la conducta magistrală de apă cu diametrul de 800 mm din zona Pod Butelii au fost finalizate. De la producerea avariei, în seara zilei de 20 octombrie 2024, echipele RAJA au lucrat neîntrerupt, depunând eforturi considerabile pentru a remedia această situație complexă. Datorită intervențiilor continue, s-a reușit stabilizarea terenului și înlocuirea conductei avariate pe o lungime de aproximativ 50 de metri.\n\nÎn acest moment, se desfășoară ultimele manevre de vane pentru reluarea graduală a furnizării apei în rețea. Având în vedere dimensiunile extinse ale acestei conducte, procesul de umplere a instalației este unul de durată. Este necesară o perioadă de minim 3 ore pentru ca sistemul să funcționeze la capacitate optimă, astfel încât abonații din zonele Medeea, Anda, CET și bd. Aurel Vlaicu (între străzile Celulozei și Vârful cu Dor), cu punctele termice aferente, să aibă apă la robinete în condiții normale de presiune și debit.\n\nDistribuirea apei va fi reluată treptat în toate zonele afectate, însă în funcție de topografia rețelei și de variațiile de consum înregistrate, în unele sectoare, în special la capetele de coloană și la etajele superioare, pot apărea întârzieri suplimentare în stabilizarea presiunii la parametrii optimi de furnizare.",
        "label": "Dobrogea"
    },
    {
        "title": "Baroul Constanța și Teatrul de Stat Constanța lansează o colaborare unică pentru promovarea educației juridice prin artă",
        "text": "Baroul Constanța și Teatrul de Stat Constanța își unesc forțele în cadrul proiectului național „Fii Avocat în Școala Ta!”, pentru a aduce educația juridică mai aproape de tineri printr-un demers artistic și educativ de impact. Inițiat de Uniunea Națională a Barourilor din România (UNBR), proiectul implică avocați voluntari în activități educative destinate elevilor din școli și licee, ce sunt menite să dezvolte gândirea critică, să formeze reflexe juridice sănătoase și să promoveze responsabilitatea civică prin metode inovatoare și captivante.\n\nColaborarea dintre Baroul Constanța și Teatrul de Stat Constanța este o continuare firească a eforturilor depuse de Uniunea Națională a Barourilor din România pentru promovarea educației juridice în rândul tinerilor și a eforturilor TSC de a pune în practică misiunea educațională a teatrului. Proiectul FAST, aflat la cea de-a patra ediție, a demonstrat deja că educația non-formală poate fi un instrument puternic pentru formarea unor cetățeni responsabili și informați și că parteneriatul dintre sistemul juridic și cel cultural este esențial în acest sens.\n\n”Această colaborare reprezintă o nouă oportunitate de a aduce educația juridică mai aproape de tineri, îmbinând arta teatrală cu dialogul despre drepturi, responsabilități și consecințele acțiunilor noastre. Prin intermediul teatrului, temele juridice capătă o dimensiune emoțională și devin mai accesibile publicului tânăr.” (avocat Teodora Calipetre, coordonator FAST Constanța)\n\nÎn acest context, cele două instituții organizează pe 2 februarie, la ora 19:00, la Sala Studio-BCR, primul eveniment din cadrul acestui proiect. Este vorba despre o reprezentație specială a spectacolului ”Jocuri în curtea din spate”, în regia Dianei Mititelu, la care vor lua parte elevi ai liceelor constănțene.\n\n„Jocuri în curtea din spate”, producție a Teatrului de Stat Constanța, este inspirat dintr-un caz real și explorează cu sensibilitate și profunzime tema consimțământului în contextul infracțiunilor asupra libertății și integrității sexuale, oferind o perspectivă profundă și aplicată asupra consecințelor juridice și sociale ale unor astfel de situații.\n\nPăstrând tradiția anilor trecuți, când spectacolul a prilejuit numeroase dezbateri ce au fost moderate de diverși avocați și psihologi, și de această dată reprezentația va fi urmată de o dezbatere interactivă. Aceasta va fi condusă de avocați din cadrul proiectului FAST, care vor analiza implicațiile tematicii abordate și vor răspunde întrebărilor publicului.\n\nSpectacolul ales pentru acest program este unul dintre cele mai valoroase ale Teatrului de Stat Constanța, nu doar prin prisma subiectului pe care îl supune discuției colective, ci și a parcursului său extraordinar. O primă dovadă a recunoașterii este Premiul UNITER pentru cel mai bun debut pe care Diana Mititelu l-a câștigat pentru regia acestui spectacol în anul 2021 și în urma căruia Teatrul de Stat Constanța a devenit o prezență constantă în cadrul galelor de decernare a celor mai importante premii din lumea teatrală românească. În plus, în cei cinci ani de când se joacă, de la premiera de pe 29 februarie 2020, Jocuri în curtea din spate a devenit una dintre cele mai longevive producții TSC și s-a bucurat de numeroase invitații la unele dintre cele mai importante festivaluri de teatru din țară.\n\nEdna Mazya nu doar că reface procesul unui eveniment extrem de violent din viața unor tineri, dar analizează și mecanismele psihologice care au permis producerea lui. „Jocuri în curtea din spate” este un spectacol despre cruzime, o radiografie a psihicului adolescentin, o poveste despre patru băieți și o fată care trăiesc ultima lor zi de libertate, de copilărie, de nevinovăție. Ultima zi fără consecințe! Piesa s-a bucurat de un succes enorm atât în Israel, cât și în alte țări în care a fost montată, mai ales pentru că transpune o poveste adevărată, a procesului agresorilor în cazul unui viol asupra unei adolescente de 14 ani, întâmplat într-o comunitate rurală din nordul țării. Cazul i-a șocat pe israelieni, iar achitarea inițială a făptașilor a declanșat proteste masive în toată țara. Publicitatea din jurul procesului a determinat mai multe femei să capete curaj și să raporteze diverse forme de agresiune ținute sub tăcere.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "La nivelul sistemului centralizat din municipiul Constanța se vor executa lucrări de conectare la rețeaua existentă a noilor conducte magistrale. Aceste operațiuni sunt prevăzute în cadrul contractului – CL 34 “Reabilitare conducte magistrale, tronson 3 – municipiul Constanța”, în valoare de aproximativ 38 milioane lei, derulat prin Programul Operațional Infrastructură Mare (POIM).\n\nAstfel, începând din noaptea de luni spre marți – 29 octombrie 2024, ora 00:00, până miercuri – 30 octombrie 2024, ora 16:00, se va sista furnizarea apei în următoarele zone:\n\nÎn aceeași perioadă, se va furniza apă cu presiune scăzută în zonele Badea Cârțan, Gară, Abator, Far și Km 4. În funcție de topografia rețelei și de consum, cu preponderență la etajele superioare ale imobilelor, se poate înregistra lipsa apei la robinete și în aceste sectoare.",
        "label": "Dobrogea"
    },
    {
        "title": "Primăria Negru Vodă：Anunț privind vânzarea prin licitație publică cu ofertă în plic închis",
        "text": "Adresa ta de email nu va fi publicată.",
        "label": "Dobrogea"
    },
    {
        "title": "Ședința ordinară a Consiliului Local Municipal Medgidia",
        "text": "Joi, 28 mai 2020, la Primăria Municipiului Medgidia s-a desfășurat ședința ordinară a Consiliului Local Municipal. Pe ordinea de zi au fost înscrise 11 proiecte de hotărâre, toate fiind aprobate.\n\nLa primul punct s-a aprobat metodologia pentru atestarea persoanelor fizice în vederea dobândirii calității de administrator de condominii. Atestarea persoanelor fizice în vederea dobândirii calităţii de administrator de condominii se face de către Primarul Municipiului Medgidia la propunerea compartimentului de specialitate, respectiv compartimentul relaţii cu asociaţiile de proprietari. Atestatul este valabil 4 (patru) ani de la data emiterii şi poate fi reînnoit în aceleaşi condiţii în care a fost emis.\n\nDe asemenea a fost aprobată rectificarea bugetului de venituri și cheltuieli al Clubului Sportiv “Medgidia”, pentru anul 2020, în vederea achiziționării unor lucrări de amenajare la baza sportivă.\n\nÎn ședința ordinară a lunii mai a fost aprobat contul anual de execuție a bugetului propriu al municipiului Medgidia, precum și al bugetelor instituțiilor publice finanțate din venituri proprii și subventii, precum și a situațiilor financiare inclusiv anexele la acestea, la 31.12.2019 , respectiv contul de execuție al bugetului propriu al municipiului Medgidia și al instituțiilor finanțate din venituri proprii și subvenții, precum și a situaţiilor financiare la 31.03.2020.\n\nConsilierii locali au aprobat și proiectele privind aprobare Plan Urbanistic Zonal – imobil teren – având număr cadastral 106309, situat ȋn intravilanul municipiului Medgidia, imobil cu o suprafață de 21.905 mp situat pe strada Lucian Grigorescu, precum și Planul Urbanistic Zonal – construire extindere corpuri C1 și C2 cu un corp P+2E Spaţiu Alimentaţie publică și Spaţiu Cazare, pentru imobilul de 767 mp situat în intravilanul municipiului Medgidia, strada Podgoriilor.\n\nUn alt proiect de hotărâre s-a referit la punerea la dispoziție, cu titlu gratuit, comunei Mircea-Vodă, Judeţul Constanța a unor suprafețe de teren aparținând municipiului Medgidia pentru realizarea obiectivului de investiţii “Ȋnființarea distribuţiei de gaze naturale ȋn comuna Mircea-Vodă, Judeţul Constanţa”. Cele trei suprafețe vor fi puse la dispoziție pe toată durata investiției.\n\nUltimul proiect pe ordinea de zi a vizat încheierea unui contract de asistare, consiliere și reprezentare juridică, pentru apărarea intereselor municipiului Medgidia și ale autorității publice locale deliberative.\n\nLa secțiunea diverse, consilierilor locali le-au fost aduse la cunoștință următoarele: raportul administratorului SC Apollo Ecoterm SRL sub nr. 8952/13.04.2020; plângerea prealabilă a doamnei Luminița Vlădescu înregistrată sub nr. 10788/12.05.2020; adresa CC INSOL S.P.U.R.L. înregistrată sub nr. 11139/15.05.2020.",
        "label": "Dobrogea"
    },
    {
        "title": "Investiții majore în infrastructura sportivă din Cernavodă: Proiectul de amenajare al Clubului Sportiv Axiopolis prinde contur",
        "text": "Administrația Publică Locală Cernavodă investește în infrastructura orașului, cu un proiect ambițios care vizează modernizarea Clubului Sportiv Axiopolis. Primarul orașului, Liviu Negoiță, subliniază că investițiile permanente în infrastructură sunt esențiale pentru comunitate. În acest context, se derulează lucrările pentru „Amenajare teren minibaschet, parcare auto și refacere alei carosabile din incinta Clubului Sportiv Axiopolis Cernavodă”.\n\nProiectul are o valoare totală de 1.357.213,68 lei, fondurile fiind alocate integral de la bugetul local. Prin această investiție, autoritățile locale își propun să îmbunătățească semnificativ condițiile pentru activități sportive, dar și să ofere locuri de parcare moderne și un sistem eficient de gestionare a apelor pluviale.\n\nUn obiectiv central al proiectului este amenajarea unui teren de minibaschet de 680 mp, acoperit cu tartan special, material ce asigură un grad înalt de protecție și durabilitate. Terenul va fi împrejmuit cu panouri de plasă zincată, sporind astfel siguranța celor care practică sporturi aici.\n\nAlături de terenul de baschet, se construiește o parcare modernă pentru autoturisme, cu o suprafață de 1660 mp și 18 locuri de parcare, dintre care două sunt destinate persoanelor cu dizabilități. Aceasta va contribui la reducerea aglomerației și la facilitarea accesului la bază sportivă, asigurând un spațiu bine organizat și sigur.\n\nPentru a preveni acumularea apei în jurul terenului de baschet și a parcării, lucrările includ un sistem eficient de dirijare a apelor pluviale. Apele vor fi colectate în rigole pietonale și carosabile prefabricate, amplasate strategic pentru a asigura un drenaj eficient și un spațiu sigur pentru activități.\n\nLucrările avansează rapid, iar până acum constructorul a trasat și a cofrat limitele terenului, a pregătit suprafața pentru asfaltare și a finalizat o parte din aleile pietonale, inclusiv montarea rigolelor pluviale. Aceste progrese subliniază angajamentul administrației de a finaliza proiectul la standarde înalte, pentru a transforma baza sportivă într-un loc accesibil și modern pentru locuitorii din Cernavodă.\n\nPrin această investiție, orașul Cernavodă dovedește că sprijină activitățile sportive și asigură o infrastructură care răspunde nevoilor comunității.",
        "label": "Dobrogea"
    },
    {
        "title": "OMD Mamaia Constanța: Destinația Mamaia Constanța, pe harta turismului Mondial! A doua participare la WTM Londra, 2024",
        "text": "Reprezentanții Organizației de Management al Destinației Mamaia Constanța participă pentru a doua oară la Târgul de Turism World Travel Market, eveniment care reunește la Londra, în capitala Marii Britanii, câțiva zeci de mii de vizitatori și expozanți din industria turismului la nivel global.\n\nParticiparea stațiunii Mamaia și a orașului Constanța la World Travel Market (WTM) Londra ediția 2024, reprezintă o oportunitate esențială pentru promovarea litoralului românesc pe piața turismului internațional.\n\n“Ne-am pregătit și pentru ediția târgului de turism de la Londra din acest an cu materiale noi de marketing – cataloage și o prezentare Power Point a destinației în limba engleză, memory stick-uri cu video-urile de promovare ale stațiunii Mamaia și ale orașului Constanța în limba engleză, hărți turistice, dar și mici suveniruri din partea organizației noastre care vor fi înmânate vizitatorilor și expozanților. Participarea destinației Mamaia Constanța se concentrează pe promovarea diversității activităților disponibile în destinația noastră, care are foarte multe de oferit turiștilor străini – festivalurile de muzică din stațiunea Mamaia și din orașul Constanța, cele mai frumoase atracții turistice din oraș și din afara lui, atrăgând astfel o gamă variată de potențiali vizitatori. Scopul primordial și în acest an sunt întâlnirile stabilite cu tour-operatorii din Europa. Prin întâlniri cu agențiile de turism, tour-operatori și jurnaliști, avem șansa de a încheia parteneriate strategice, de a discuta despre tendințele actuale și de a face schimb de experiențe, toate acestea contribuind la creșterea vizibilității destinației pe piața europeană și nu numai. Din 2025 destinația noastră va avea deja primele pachete turistice care vor fi vândute cu sprijinul tour-operatorilor străini”, a declaratGeorge Măndilă, Președinte Organizația de Management al destinației Mamaia Constanța.\n\nLitoralul românesc este reprezentat de o delegație formată din: Sebastian Ionuț Puznava, Vicepreședinte OMD Mamaia Constanța, George Măndilă – Președinte OMD Mamaia Constanța, Enache Bucovală – Președinte OMD Județul Constanța, Oana Silviana Crăciun din partea echipei de comunicare și relații publice a Organizației și Florin Petre – fotograf colaborator.\n\nParticiparea destinației Mamaia Constanța la WTM Londra se aliniază cu tendințele internaționale și cu nevoile moderne ale călătorilor, care caută experiențe autentice și conexiuni durabile, fiind un pas strategic în direcția dezvoltării durabile și competitive a turismului din stațiunea Mamaia, subliniind identitatea sa unică și farmecul deosebit pe care aceasta îl oferă vizitatorilor.\n\nWorld Travel Market Londra este unul dintre cele mai influente evenimente de călătorie și turism la nivel global, ce aduce inspirație, educație și evaluare pentru profesioniștii din turism, oferind în același timp expozanților un loc cu valori comune pentru a face business de calitate și pentru a-și prezenta serviciile presei internaționale. În 2023, WTM a primit peste 40.000 de profesioniști din 184 de țări.\n\nParticiparea asociației noastre la târgurile internaționale de turism face parte din activitățile OMD-ului pentru promovarea destinației Mamaia-Constanța. Înființată în primăvara anului trecut, asociația își propune să deruleze o campanie amplă, care să schimbe percepția românilor asupra experienței de vacanță pe care stațiunea o poate oferi pentru toate segmentele turismului de la Marea Neagră.",
        "label": "Dobrogea"
    },
    {
        "title": "Proiectele de importanță pentru Comuna Ciucurova, pe agenda noului Consiliu Local",
        "text": "Noul consiliul local al Comunei Ciucurova, proaspăt constituit la finalul lunii octombrie, are deja pe agendă aprobarea mai multor hotărâri referitoare la proiectele aflate în derulare în comună.\n\nDe mare importanță pentru comună – având în vedere problemele în alimentarea cu apă a satelor din comună întâmpinate pe parcursul anului 2024 și soluțiile identificate pentru ele – este hotărârea de consiliu privind aprobarea caracteristicilor principale și indicatorii tehnico-economici ai obiectivului de investiții „Extindere sistem de alimentare cu apă în localitățile Ciucurova și Fântâna Mare, comuna Ciucurova, județul Tulcea”.\n\nÎn același timp, noii aleși locali sunt chemați să se pronunțe asupra indicatorilor tehnico-economici pentru obiectivul de investiții „Realizare poduri în comuna Ciucurova, județul Tulcea” și să aprobe stadiul implementării proiectului ,,Modernizarea și creşterea eficienţei energetice a infrastructurii de iluminat public în comuna Ciucurova, Județul Tulcea”.\n\nPe ordinea de zi a Consiliului Local Ciucurova se mai află și rectificarea bugetului de venituri și cheltuieli al comunei.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețele de distribuție apă de la intersecția str. Petre Ispirescu cu Aron Vodă, din municipiul Constanța”.\n\nAstfel, marți – 02 aprilie 2024, în intervalul orar 08.00 – 18.00, se va sista furnizarea apei în următoarele zone:\n\nÎn același interval orar se va furniza apă cu presiune scăzută în cartierele: Inel II, ICIL, Gară, Coiciu, Far și Abator, iar în unele zone, în funcție de topografia rețelei și de consum, putându-se înregistra lipsa apei la robinete.",
        "label": "Dobrogea"
    },
    {
        "title": "Proiect pentru o investiție majoră în Negru Vodă: centru modern de colectare a deșeurilor",
        "text": "Petre Urziceanu, primarul orașului Negru Vodă din județul Constanța, a anunțat inițierea unui nou și important proiect de investiție pentru comunitate. Este vorba despre un nou centru de colectare a deșeurilor prin aport voluntar, finanțat prin Planul Național de Redresare și Reziliență (PNRR).\n\nProiectul ”Înființarea unui centru de colectare a deșeurilor prin aport voluntar” se desfășoară sub egida PNRR, Pilonul 1: Tranziția Verde, Componenta C3: Managementul Deșeurilor. Investiția I1 vizează dezvoltarea, modernizarea și completarea sistemelor de management integrat al deșeurilor municipale la nivel local.\n\nValoarea totală a investiției, fără TVA, este de 2.248.305,11 lei. Aceasta reflectă angajamentul autorităților locale de a îmbunătăți infrastructura de gestionare a deșeurilor în Negru Vodă.\n\nNoul centru de colectare va aduce multiple beneficii locuitorilor. „Este un pas important pentru un oraș mai curat și mai verde,” a declarat primarul Petre Urziceanu. „Locuitorii vor putea aduce voluntar deșeurile, contribuind la un mediu mai sănătos.”\n\nAceastă investiție demonstrează angajamentul primăriei față de dezvoltarea durabilă și protejarea mediului. Prin implementarea acestui proiect, Negru Vodă se aliniază la standardele europene de management al deșeurilor și la obiectivele de tranziție verde.\n\nPrimarul Petre Urziceanu asigură locuitorii că execuția lucrărilor va fi realizată conform standardelor de calitate și în termenele stabilite. „Suntem dedicați să oferim locuitorilor o infrastructură modernă și eficientă pentru colectarea deșeurilor,” a subliniat edilul.\n\nPrin această investiție, Negru Vodă face un pas decisiv către un viitor sustenabil, demonstrând că dezvoltarea și protejarea mediului pot merge mână în mână.",
        "label": "Dobrogea"
    },
    {
        "title": "Avarie RAJA - Lipsă apă în localitatea Mihail Kogălniceanu",
        "text": "Ca urmare a unei avarii survenite astăzi – 19 august 2024, pe conducta de alimentare cu apă, cu diametrul de 200 mm, de la intersecția str. Tudor Vladimirescu cu Mircea cel Bătrân din comuna Mihail Kogălniceanu, județul Constanța, a fost necesară sistarea furnizării apei potabile în întreaga localitate. Estimăm finalizarea lucrărilor în jurul orei 16.00.",
        "label": "Dobrogea"
    },
    {
        "title": "Cod galben de ceață la Constanța",
        "text": "Avertizarea meteorologică este valabilă până la ora 11:00. Centrul Meteorologic Regional Dobrogea informează că vizibilitatea este redusă sub 200 m și, izolat, sub 50 m.\n\nAstăzi, vremea se menține deosebit de caldă pentru această perioadă. Cerul va fi temporar noros, iar vântul va sufla slab până la moderat. Temperatura maximă, în scădere față de ziua precedentă, va fi de 13…14°C, iar cea minimă se va situa în jurul valorii de 6°C. Temporar, va fi ceață.\n\nRecomandare pentru șoferi: Circulați cu atenție sporită și adaptați viteza la condițiile de trafic!",
        "label": "Dobrogea"
    },
    {
        "title": "Mandatul de viceprimar al lui Ionuț Rusu depinde de auditul de la CSM",
        "text": "La mijlocul lunii decembrie a anului trecut, Consiliul Local Municipal Constanța se întrunea în ședință pentru a stabili cine vor fi cei doi viceprimari ai orașului.\n\nDacă în privința lui Răsăuțeanu lucrurile sunt clare și atribuțiile delegate, cu Ionuț Rusu este o problema. Nici până astăzi primarul Vegil Chițac nu i-a trasat vreo atribuție.\n\nL-am întrebat pe Chițac de ce Ionuț Rusu încă nu are stabilite îndatoririle de viceprimar.\n\nReamintim faptul că la Clubul Sportiv Municipal Constanța se desfășoară un audit, după ce Andrei Talpeș a fost demis din funcția de director.\n\nDin primele estimări, acesta a lăsat în urmă datorii de peste 16.000.000 lei, jucătorii neplătiți și multe probleme.\n\nCSM s-a aflat sub coordonarea directă a lui Ionuț Rusu și nu este prima dată când Vergil Chițac își exprimă nemulțumirea față de modul în care acesta a gestionat problemele de la Club.\n\nActualul director al CSM, Mihai Ochiuleț, spune că auditul se va termina, cel mai probabil, la sfârșitul lunii februarie sau începutul lunii martie, după care vine Curtea de Conturi.\n\nAșadar, în funcție de rezultatul controlului, vom afla dacă Ionuț Rusu va avea sau nu atribuții de viceprimar în acest mandat.",
        "label": "Dobrogea"
    },
    {
        "title": "Informare RAJA - Se oprește apa în localitatea Eforie Nord",
        "text": "La nivelul sistemului de distribuție apă potabilă din localitatea Eforie Nord, județul Constanța, se vor executa lucrări de racordare a noilor conducte la rețeaua existentă. Pentru realizarea acestor operațiuni, RAJA S.A. oprește apa în localitatea Eforie Nord, de marți – 19 martie 2024, ora 22.00, până miercuri – 20 martie 2024, ora 23.30.\n\nÎn aceeași perioadă, în Cartierul Moara din localitatea Agigea, se va furniza apă cu presiune scăzută, în unele zone, în funcție de topografia rețelei de apă, putându-se înregistra lipsa acesteia la robinete.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea. Reabilitare conducte de aducțiune GA Constanța-Sud-Lazu-Agigea-GA Eforie Nord.\n\nReabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Încep lucrările de reabilitare a Școlii Tătare din Cobadin și a căminului cultural din Viișoara",
        "text": "În data de 19 august, primarul Cristian Telehoi a semnat ordinul de începere a lucrărilor la Căminul Cultural din Viișoara. Lucrarea este finanțată prin Planul Național de Redresare și Reziliență (PNRR), Componenta C10 – Fondul local. Proiectul pe care a fost asigurată finanțarea pe fonduri europene este intitulat „Reabilitare moderată a clădirii publice Cămin Cultural Viișoara, Comuna Cobadin, Județul Constanța”, iar valoarea totală a contractului de execuție este de 2.697.023 lei.\n\nDeja au fost parcurs toate etapele inițiale ale fazei de execuție, respectiv procedura de selecție a executantului, predarea către acesta a amplasamentului și eliberarea ordinului de începere a lucrărilor. Termenul estimat pentru executarea lucrărilor este de 12 luni, căminul cultural urmând a fi gata în toamna anului viitor.\n\nReabilitare și la un corp al Școlii Tătare\n\nUna din problemele cu care se confruntă majoritatea comunelor din România este lipsa spațiilor de educație adecvate. Cele mai multe primării, chiar și la nivel de oraș și uneori și de municipiu, nu își permit să finanțeze construcția de noi școli. Iar la nivel guvernamental și european pur și simplu nu există programe care să asigure finanțarea măcar parțială a unor asemenea lucrări.\n\nPentru a suplini lipsa unor asemenea programe, trebuie multă muncă și inventivitate pentru fructificarea oricărei oportunități. În cazul Comunei Cobadin, primarul Cristian Telehoi a identificat o asemenea oportunitate în Componenta 5 din PNRR, sugestiv intitulată „Valul Renovării”. Pe această componentă, primăria Cobadin a aplicat și a câștigat o finanțare pe proiectul „Renovare integrată a clădirii publice corp C3 – Școala Tătară Cobadin”, valoare totală 1.595.277 lei.\n\nUrmează în cel mai scurt timp să fie eliberat ordinul de începere a lucrărilor și să fie predat amplasamentul către executant.\n\nPrimarul Telehoi ne-a declarat că soluția nu este una perfectă și că ar fi preferat să demareze în schimb construirea unei școli noi, dar a trebuit să fructifice orice oportunitate pentru prinderea finanțărilor existente.\n\nÎn felul acesta, în luna august, primăria Cobadin a bifat două programe prin PNRR: Reabilitarea Școlii Tătare din Cobadin și a căminului cultural din Viișoara.",
        "label": "Dobrogea"
    },
    {
        "title": "La Constanța, toate se rezolvă ”cât mai curând posibil”",
        "text": "Am citit cu mare atenție și deosebit interes ultima postare de pe Facebook a lui Vergil Chițac. Noroc cu rețelele de socializare, că așa mai descoperim și noi cu ce se ocupă primarul ales al municipiului Constanța. Din când în când ne mai anunță online că o să facă niște chestii.\n\nAflăm, așadar, că în Constanța se va deschide un incubator de afaceri. Nu știe nimeni exact ce înseamnă asta, dar sună bine. La fel de bine suna și pe vremea fostului primar, cel care a făcut proiectul și a și semnat contractul de finanțare. Detalii aici.\n\nBineînțeles, Chițac a uitat să precizeze că nu are niciun aport în toată povestea asta, că e proiectul lui Decebal Făgădău, dar ne-a anunțat victorios că ”au fost depuse nu mai puțin de patru oferte pentru execuția lucrărilor”.\n\nTrecem peste faptul că fără pic de jenă domnul primar se laudă cu munca altora, și vă spunem că până vor începe lucrările la incubatorul de afaceri – Casa Embiricos va mai trece multă vreme.\n\n”Pentru a putea demara lucrările cât mai repede, urmează ca aparatul de specialitate să se ocupe de evaluarea celor patru oferte și să o finalizeze, sperăm noi, cât mai curând posibil.”, spune edilul.\n\nCa de obicei, nu se specifică un termen, o dată aproximativă, nimic.\n\nNu-ți trebuie multă știință ca să înțelegi că urmează declararea firmei câștigătoare. După asta vin contestațiile din partea celor respinși. Procedura e una de durată. ”Cât mai curând posibil” poate însemna câțiva ani.\n\nDar astea sunt detalii tehnice, pe care omul nu se mai obosește să ni le spună.\n\nCe a făcut concret Chițac în proiectul ăsta? A așteptat să se depună oferte. Atât!\n\nCa o noutate, primarul a și răspuns la câteva din comentariile constănțenilor:\n\nÎn campanie se acordau și creșteau parcări în fiecare cartier.\n\n”Cu stațiile de autobuz în ce fază mai sunteți?”\n\nV. C. : ”Curând veți fi informați în legătura cu acest subiect.”\n\nMomentan n-are nicio informație, dar o să ne spună curând (ce o însemna asta) ce a decis. Și să știți că nici lui nu îi este ușor să-i vadă din mașină pe constănțenii plouați prin stațiile de autobuz, dar fiecare după posibilități.",
        "label": "Dobrogea"
    },
    {
        "title": "Primarul care a furat apa oamenilor VIDEOREPORTAJ",
        "text": "Am întâlnit multe situații revoltătoare în munca de jurnalist, dar ca aceasta cu primarul care a furat apa oamenilor… parcă nu a fost niciuna.\n\nȘtiți bancul despre spitalul de nebuni în care locatarii se distrau în fiecare zi la piscină și cărora conducerea le promisese că dacă sunt cuminți le va umple piscina cu… apă?\n\nCând am ajuns în satul Gura Dobrogei și am aflat povestea acestor oameni, mi-a venit în minte analogia cu situația absurdă din acel banc. Doar că sărmanii oamenii din acest sat nu sunt nebuni și nici nu poartă vreo vină că s-au născut aici.\n\nLa Gura Dobrogei, lucrările de alimentare cu apă au început abia în 2016, dar locanicii s-au bucurat, căci știți cum se spune, mai bine mai târziu decât niciodată. În 2021, sistemul de apă era gata, avea două puțuri săpate la 100 de metri adâncime, pompe, bazine de apă și instalație de clorinare. Ba chiar fuseseră trase și conducte pe străzi.\n\nMai departe, Primăria Cogealac trebuia să predea lucrarea unei firme specializate, care să ducă apa prin conducte în curțile oamenilor. Însă acest ultim pas nu a mai fost făcut.\n\nMai mult decât atât, primarul Cati Hristu a trimis anagajați ai primăriei să demonteze pompele de la Gura Dobrogei și să le ducă la Cogealac, satul de reședință al comunei omonime.\n\nȘi oamenii au rămas ca în bancul cu piscina, cu speranța că dacă sunt cuminți…\n\n„Primarului i se trimit documentele la sacoșă, la Constanța, ca să le semneze”\n\nLa Cogealac a fi cuminte înseamnă a-l vota pe primar. Asta ne-au spus toți oamenii pe care i-am întîlnit în Gura Dobrogei și la Cogealac. Toți s-au plâns că sunt persecutați pentru că nu l-au votat și că primarul nu prea trece pe la primărie nici măcar pentru a semna documente. Unii ne-au spus chiar că angajați ai primăriei îi trimit documentele la semnat „la sacoșă” sau prin curier, la Constanța, acolo unde locuiește de fapt.\n\nAm mers și noi la primărie într-o dimineață, să îl întrebăm pe primar de situația apei și de celelalte probleme din comună. Nu l-am găsit. Nici pe el, nici pe viceprimar, nici pe secretar. În schimb, ne-am întâlnit cu oameni nemulțumiți care ne-au vorbit despre problemele lor.\n\nProblemele nu se opresc doar la criza apei. Localnicii se plâng și de absența primarului, care, conform acuzațiilor, locuiește la Constanța și vine rar la serviciu. Un cetățean care avea nevoie de semnătura primarului s-a plâns că „primarul nu vine la serviciu să ne semneze. E lipsă totală. Stă la Constanța și trimite oameni care îi duc documentele cu sacoșa, să le semneze!”. În plus, nici viceprimarul nu ar avea drept de semnătură, ceea ce amplifică haosul administrativ.\n\nÎn primărie, „nu găsești pe nimeni. Toți fug, toți se ascund. Dacă te duci cu o problemă, te poartă de la o ușă la alta”, a relatat o femeie din comună. Aceasta a votat anterior pentru actualul primar, dar acum se simte trădată de promisiunile neîndeplinite, mai ales în ceea ce privește aprovizionarea cu apă.\n\nAm aflat, printre altele, că probleme cu apa sunt în toate satele comunei, pentru că firma consiliului local (SC Gospodărie, apă canal și salubritate SRL) ce administra sistemul de apă a intrat în insolvență.\n\n„Apa este de la Dumnezeu, deci e gratis pentru toată lumea”\n\nȘi asta pentru că primarul a decis cu de la sine putere să le dea oamenilor apă gratuit!\n\n„Apa gratis” este descrisă de cetățeni, dar și de un consilier local cu care am stat de vorbă, ca o „minciună electorală”, deoarece firma care asigură alimentarea cu apă nu mai are resursele financiare necesare pentru a funcționa.\n\nAcum, compania se află în reorganizare și plătește ea însăși prețul pentru „apa gratis”. „Apa este de la Dumnezeu, deci apa este gratis în comună”, ar fi spus primarul, conform afirmațiilor cetățenilor. Totuși, această abordare a lăsat firma fără fonduri, iar oamenii fără apă.\n\nAm mers apoi la Gura Dobrogei, să vedem cum arată stația de apă, însoțiți de consiliera Vasilica Ciobanu. Aceasta ne-a spus că „după recepția finală, domnul primar trebuia să predea sistemul unei firme specializate, pentru a branșa cetățenii. Doar că dezinteresul și nepăsarea dânsului a dus la această situație”. Potrivit consilierului, pompele și alte echipamente au fost mutate din Gura Dobrogei la Cogealac, lăsând instalațiile din primul sat într-o stare avansată de degradare.\n\nUn cetățean din Gura Dobrogei a povestit cum, la momentul recepției, „bazinul era plin cu apă. S-au făcut probe, totul funcționa perfect, trebuia să ne branșeze. Și nu ne-a mai branșat. Apa asta e aici de câțiva ani. Vă dați seama că a infectat bazinul ăsta?”. După aceea, au fost luate și pompele, la ordinul primarului, susține localnicul. „Primarul își bate joc de noi, deci se joacă cu noi, oamenii. Pur și simplu a luat primăria pe persoană fizică, e primărie privată”.\n\n„Este o iluzie că ai beneficii dacă ai votat primarul. În realitate, toți suferim”\n\nConsilierul local Vasilica Ciobanu a vorbit și despre alte probleme din comună, inclusiv despre favorizările politice. „Sunt multe alte lucruri care se întâmplă în comună, separatisme de genul, dacă ai votat primarul, ai anumite beneficii, dacă nu, nu. Doar că asta este o iluzie, pentru că toți suferim din asta, nu că suntem cu PNL sau PSD. Toți suferim, indiferent de situație”, a subliniat consilierul.\n\nLipsa de implicare a autorităților locale afectează toți locuitorii comunei Cogealac. „Există un dezinteres total pentru această comună. Noi, cetățenii avem de suferit foarte mult din cauza dezinteresului”, a adăugat Vasilica Ciobanu.",
        "label": "Dobrogea"
    },
    {
        "title": "Primăria Ceamurlia de Jos, sfaturi împotriva caniculei",
        "text": "Primăria Ceamurlia de Jos, sfaturi împotriva caniculei. Primăria îi informează pe cetățeni despre măsurile pe care trebuie să le ia pentru a limita efectele caniculei asupra sănătății.\n\nCăldura extremă este definită ca o perioadă de căldură intensă și umiditate ridicată, cu temperaturi ce depășesc 32.2°C pentru două-trei zile consecutive. Aceasta poate avea efecte devastatoare asupra sănătății publice și a mediului. Stresul termic, cauzat de variațiile extreme de temperatură, poate agrava afecțiuni cardiovasculare, diabetul, problemele mintale și astmul. De asemenea, crește riscul de accidente și de transmitere a unor boli infecțioase.\n\nPersoanele vârstnice, copiii, sugarii și cei cu afecțiuni cronice sunt cei mai vulnerabili la căldură. De asemenea, persoanele care muncesc în aer liber sau în spații neventilate sunt expuse riscurilor crescute, precum și persoanele fără adăpost sau cele care locuiesc în spații inadecvate.\n\nPentru a face față căldurii extreme, evitați expunerea prelungită la soare între orele 11-18 și folosiți creme de protecție solară. Activitățile în aer liber care necesită un consum mare de energie, precum sportul sau grădinăritul, ar trebui evitate în perioadele de temperaturi ridicate.\n\nCăutați umbra și petreceți 2-3 ore zilnic într-un loc răcoros. Păstrați legătura cu vecinii, rudele sau cunoștințele în vârstă pentru a vă asigura că sunt în siguranță. În locuință, țineți ferestrele închise când temperatura exterioară este mai mare decât cea interioară și folosiți jaluzele sau obloane pentru a bloca lumina directă a soarelui. Deschideți ferestrele după lăsarea întunericului pentru a răcori casa.\n\nVentilatoarele electrice sunt utile doar la temperaturi sub 40°C. La temperaturi mai mari, acestea pot încălzi corpul. Aerul condiționat ar trebui setat la 27°C și combinat cu un ventilator electric pentru a economisi până la 70% din factura de energie electrică pentru răcire.\n\nÎmbrăcați-vă în haine ușoare și lejere, din fibre naturale, de culori deschise. Purtând pălării de soare și ochelari de protecție, faceți dușuri răcoritoare și umeziți-vă pielea cu o cârpă umedă. Beți apă regulat, chiar dacă nu simțiți sete, pentru a vă menține hidratat. Evitați expunerea la soare în orele de vârf și consumați mai multe legume și fructe proaspete bogate în apă.\n\nCopiii și sugarii necesită măsuri speciale de protecție împotriva radiațiilor UV. Cei sub 6 luni nu ar trebui expuși direct la soare. Îmbrăcați-i în haine ușoare care acoperă brațele și picioarele, protejând capul, fața și gâtul cu pălării cu boruri largi. Pentru copiii de peste 6 luni, folosiți creme de protecție solară adecvate.",
        "label": "Dobrogea"
    },
    {
        "title": "RAJA - Update lucrare magistrala 600mm",
        "text": "În urma realizării săpăturilor la intersecția străzii Theodor D. Speranția cu Șoseaua Mangaliei, din municipiul Constanța, s-a constatat necesitatea înlocuirii unui tronson din magistrala avariată. În această situație, sistarea furnizării de apă se prelungește până astăzi, 06 septembrie 2024, ora 16.00.\n\nPentru executarea lucrărilor a fost necesară extinderea zonei afectate și în cartierele Anda și Viile Noi.\n\nRămân în continuare fără apă abonații din cartierele Km 4-5, Km 5, Veterani, Anda, Viile Noi și zona Constanța Sud.",
        "label": "Dobrogea"
    },
    {
        "title": "Constănțenii racordați la sistemul de termoficare rămân fără apă caldă și căldură",
        "text": "Termocentrale Constanța informează consumatorii că urmează să efectueze lucrări urgente la instalația de producere a energiei termice în CET PALAS.\n\nPentru efectuarea acestor lucrări, este necesară sistarea furnizării agentului termic către principalul său client, Termoficare Constanța, dar și către consumatorii racordați la sistemul de termoficare al municipiului Constanța.\n\nOprirea se va face în data de 29 ianuarie începând cu ora 04:00 dimineața, pentru o perioadă de aproximativ 36 de ore.\n\nDupă finalizarea lucrărilor se va proceda la umplerea instalațiilor din centrală și, ulterior, la încărcarea magistralelor de transport.\n\nMenționăm că aceste lucrări pot fi efectuate numai cu oprirea totală a instalațiilor de producere.\n\nOperatorul Termoficare Constanța a fost informat cu privire la programul de oprire.\n\nInformații suplimentare pot fi obținute, în regim non – stop, de la Dispeceratul Termocentrale Constanța, la numărul de telefon: 0241 585 300.",
        "label": "Dobrogea"
    },
    {
        "title": "Județul Tulcea va avea un spital județean la cele mai înalte standarde",
        "text": "În ședința extraordinară din 19 iunie 2024, consilierii județeni au aprobat proiectul privind ​reabilitarea, modernizarea și extinderea Spitalului Județean de Urgență Tulcea și a cheltuielilor legate de proiect​.\n\nConform referatului de aprobare anexat proiectului de hotărâre, la finalul anului 2023, proiectul aflat în derulare a fost propus în vederea etapizării prin preluarea etapei a II-a de implementare în perioada de programare 2021-2027.\n\n„În vederea finalizării integrale a proiectului la acest moment propunem depunerea unei noi cereri de finanțare în cadrul Programului Sănătate 2021-2027 precum și aprobarea proiectului și a cheltuielilor legate de proiect“, se arată în referatul de aprobare.\n\nPerioada de depunere a proiectelor în cadrul apelului este 3 iunie 2024-28 iunie 2024.\n\nConform celor declarate de președintele Consiliului Județean Tulcea, Horia Teodorescu, aripa nou construită a spitalului va găzdui săli de operație dotate cu aparatură nouă, iar într-un corp nou de clădire vor fi mutate anumite facilități, astfel încât corpul vechi să fie degrevat.\n\n„Se va renunța la saloanele cu multe paturi, urmând a avea doar saloane cu două trei paturi, cu toalete proprii, astfel încât tulcenii să beneficieze de servicii medicale într-un spital la cele mai înalte standarde. În plus, în afară de acest corp de clădire, în corpul vechi de clădire, care se reabilitează, avem și ambulatoriu, o altă investiție importantă pentru sistemul medical tulcean. Toate aceste proiecte vor da posibilitatea actului medical să se desfășoare în cele mai bune condiții. Vom avea un spital modern, cu aparatură modernă, de ultimă generație și cu o serie de facilități pe care le putem oferi medicilor, astfel încât ei să se îndrepte către Tulcea, ca variantă de practicare a actului medical“, spune președintele Horia Teodorescu.",
        "label": "Dobrogea"
    },
    {
        "title": "Proiectul „Zâmbet strălucitor: Educație pentru dinți sănătoși” a ajuns în comuna Pantelimon",
        "text": "Miercuri, 9 octombrie 2024, comuna Pantelimon a fost gazda proiectului educațional „Zâmbet strălucitor: Educație pentru dinți sănătoși”, un program dedicat sănătății dentare a copiilor, organizat la Căminul Cultural Pantelimon. Evenimentul, desfășurat cu sprijinul Consiliului Județean Constanța, a adus împreună copii și părinți pentru o activitate interactivă de conștientizare a importanței igienei orale.\n\nÎncepând cu ora 10:00, cei mici au asistat la un spectacol educativ, care a inclus și intervenția unui medic stomatolog, menită să le transmită informații esențiale despre îngrijirea dinților. De asemenea, Colegiul Medicilor Stomatologi a oferit materiale educative și produse pentru îngrijirea dentară, destinate exclusiv copiilor prezenți.\n\nPrimarul Costel Armășescu a subliniat importanța acestui tip de inițiative: „Educația pentru sănătate este esențială pentru viitorul copiilor noștri. Proiectul „Zâmbet strălucitor” este o oportunitate excelentă de a-i învăța pe cei mici cum să aibă grijă de sănătatea lor de la o vârstă fragedă. Ne bucurăm că am putut găzdui acest eveniment la Pantelimon și mulțumim Consiliului Județean Constanța pentru sprijinul acordat.”\n\nEvenimentul a fost bine organizat, copiii intrând în sală la ora 09:50, după ce s-au făcut toate pregătirile necesare pentru spectacol, inclusiv instalarea teatrului, luminilor și sunetului. Părinții au fost, de asemenea, invitați să participe, dar materialele educative au fost distribuite doar copiilor, în cadrul acestui proiect menit să aducă un zâmbet sănătos pe chipul fiecărui mic participant.",
        "label": "Dobrogea"
    },
    {
        "title": "E greva lor, e treaba lor!",
        "text": "Ca orice breaslă din lumea asta și cea a profesorilor are uscăturile ei. Parcă prea multe în ultima vreme. Nu sunt un mare fan al dascălilor din zilele noastre din diverse motive pe care n-am să le expun aici.\n\nÎn schimb, îmi place și mă înclin în fața determinării cu care își cer drepturile. Greva profesorilor ar fi trebuit să fie un exemplu și un impuls pentru toți românii.\n\nAlături de ei, în fața Guvernului ar fi trebuit să se afle părinții, elevii, artiștii, medicii, asistentele, șoferii de autobuze, mecanicii, taxatoarele, salvamarii, coafeze, manichiuriste, jurnaliști, preoți, jandarmi, polițiști, taximetriști… toată lumea.\n\nCurajul și determinarea lor ar fi trebuit să ne inspire pe toți și să ne scoată în stradă. Un protest cu sute de mii de oameni ar fi însemnat ceva. Le-ar fi arătat impostorilor care ne conduc că suntem mulți, că suntem uniți și puternici, că știm să ne cerem drepturile. O mișcare de stradă amplă i-ar fi speriat pe guvernanți și i-ar fi făcut să găsească soluții rapid, ca să nu-și piardă scaunele și privilegiile. O mulțime de oameni nemulțumiți poate schimba destine.\n\nÎn schimb, noi am ales să ne divizăm în tabere, pro sau contra grevei, să ne așezăm pe Facebook și să ne dăm cu părerea din fața calculatorului. Ca niște fini analiști ce suntem ne exprimăm punctele de vedere online, spărgând semințe și urmărind cu interes cum evoluează lucrurile.\n\nNu e greva noastră, a tuturor, e treaba profesorilor că sunt supărați, să se descurce! Ba chiar ne-au și încurcat grav, că nu mai dă Gigel bacul la timp, sau evaluarea națională, iar Ionel, care se calificase la Amicii isteți, are emoții că nu se mai ține faza pe regiune. Eu contez, eu și problemele mele personale, ce fac ceilalți nu e treaba mea.\n\nMișcarea asta a fost ocazia perfectă pentru noi să ne strigăm nemulțumirile, să ne arătăm forța, să le aducem aminte că suntem mulți, mai mulți decât ei și că putem oricând să-i biruim.\n\nDar am ales să acționăm românește, să-i lăsăm pe alții să lupte pentru noi, să stăm cuminței în băncile noastre, pentru că, nu-i așa, ”capul plecat sabia nu-l taie.”\n\nGuvernanții sunt liniștiți, au văzut cam care e puterea poporului, iar noi suntem mulțumiți că le-am zis vreo două pe Facebook și i-am aranjat.\n\nNe vedem de Ziua Națională, să dansăm înlăcrimați și plini de emoție ”Hora Unirii”, să cântăm cântece patriotice îmbrățișați și să ne lamentăm despre cât de rău merge țara asta, minunea asta de țară care ar fi putut fi…, dar n-ai cu cine.",
        "label": "Dobrogea"
    },
    {
        "title": "Intervenție RAJA la Stația de Pompare Călărași",
        "text": "Pentru executarea unor intervenții la nivelul sistemului de alimentare cu apă din incinta Stației de Pompare Călărași, municipiul Constanța, echipele RAJA sistează furnizare apei potabile astăzi – 18 iunie 2024, în intervalul orar 11.00 – 15.30.\n\nSunt afectați de lipsa apei consumatorii din zonele Tomis I și Tomis II, inclusiv Spitalul Județean Constanța.",
        "label": "Dobrogea"
    },
    {
        "title": "Plata datoriilor la bugetul local, fără penalități, o oportunitate pentru locuitorii comunei Pantelimon",
        "text": "Primăria comunei Pantelimon anunță o măsură benefică pentru locuitorii care au datorii restante la bugetul local. Până pe 25 noiembrie 2024, cetățenii pot depune cereri pentru anularea penalităților, beneficiind astfel de condiții avantajoase pentru plata restanțelor.\n\nConform unei hotărâri adoptate de Consiliul Local Pantelimon, persoanele fizice și juridice care la data de 31 august 2024 aveau datorii restante la bugetul local pot solicita anularea penalităților. Condiția este ca debitul principal să fie achitat integral în momentul depunerii cererii.\n\nCererile trebuie depuse la Serviciul Economic din cadrul primăriei Pantelimon, iar termenul limită este 25 noiembrie 2024. Cei care au ales plata eșalonată pot beneficia de aceeași facilitate, cu condiția să achite integral suma datorată până la sfârșitul lunii noiembrie.\n\n„Această măsură vine în sprijinul cetățenilor și agenților economici care doresc să își regularizeze situația fiscală fără povara penalităților. Este o oportunitate de a-și reduce costurile și de a contribui activ la bugetul local”, a transmis primarul Costel Armășescu.\n\nÎn plus față de anularea penalităților, persoanele fizice pot beneficia de reduceri semnificative ale debitelor restante, dacă acestea au fost acumulate până la data de 31 august 2024. Reducerile sunt următoarele:\n\n– 50% pentru datorii mai mici de 5000 lei;\n\n„Prin aceste facilități fiscale, dorim să ușurăm povara financiară a cetățenilor și, în același timp, să creștem rata de colectare a veniturilor la bugetul comunei”, a mai spus primarul.\n\nAceastă inițiativă este și o oportunitate pentru cetățeni de a-și regulariza situația fiscală într-un mod mai accesibil, profitând de condițiile avantajoase înainte de expirarea termenului.\n\n– Să depună cererea de anulare a penalităților până pe 25 noiembrie 2024;\n\n– Să achite integral debitul principal înainte de depunerea cererii;\n\n– În cazul reducerilor suplimentare, să achite toate restanțele până la aceeași dată.\n\nMăsura este valabilă atât pentru persoanele fizice, cât și pentru persoanele juridice, iar contribuabilii sunt încurajați să contacteze Serviciul Economic al primăriei pentru detalii suplimentare.",
        "label": "Dobrogea"
    },
    {
        "title": "VIDEO. Sărbătoarea câmpenească din satul Cataloi – eveniment special în peisajul cultural dobrogean",
        "text": "Duminică, 8 septembrie 2024, în satul Cataloi, Comuna Frecățeia fost sărbătorit hramul bisericii din localitate – „Sfânta Maria Mică” – și totodată a fost ziua satului Cataloi.\n\n„La noi în comună, prin hotărâre de consiliu local, am stabilit că nu sărbătorim Zilele Comunei, ci sărbătorim fiecare sat aparținător. Inițial am organizat aceste evenimente în cadru mai restrâns, la căminul cultural al fiecărui sat, iar aceasta este prima ediție a serbărilor câmpenești ce vor avea loc de acum încolo de zilele satelor din comună.” – a explicat primarul Comunei Frecăței, Naiman Marian.\n\n„Pe amplasamentul acesta de lângă biserică, pe vremea când eram copil, se organizau serbări câmpenești. Mă bucur că am putut pe această cale să reînviem această tradiție cu ocazia zilei satului Cataloi și mă bucur că, în ciuda dificultăților, am găsit oamenii care să mă sprijine în organizarea acestui frumos eveniment” a mai adăugat primarul Naiman Marian.\n\nLa serbările câmpenești din Cataloi au participat Ștefania Narenji, Trupa Nemuritorii, interpreta Daniela Condurache, Trupa Ciușcă, alături de ansambluri de dans din Frecăței, Cerna, Luncavița, Mahmudia, Nufăru, Vișina (Jurilovca) și Cumpăna (Jud. Constanța).",
        "label": "Dobrogea"
    },
    {
        "title": "Informare RAJA - Se oprește apa în Stațiunea Cap Aurora",
        "text": "Se oprește apa în Stațiunea Cap Aurora. Pentru executarea lucrărilor de racordare la sistemul centralizat a noilor conducte de alimentare cu apă din Stațiunea Cap Aurora (municipiul Mangalia), se va întrerupe furnizarea apei potabile miercuri – 06 martie 2024, în intervalul orar 07.00 – 18.00\n\nVor fi afectați de lipsa apei consumatorii din Stațiunea Cap Aurora, precum și cei de pe strada Aldea din Stațiunea Jupiter.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Informare RAJA - Se oprește apa în mai multe cartiere din municipiul Constanța",
        "text": "Marți – 12 martie 2024, se oprește apa în mai multe cartiere din municipiul Constanța, RAJA S.A. va întrerupe furnizarea apei potabile pentru lucrări de conectare la sistemul centralizat a rețelelor nou edificate, dar și pentru sectorizarea sistemului pe mai multe străzi din municipiul Constanța.\n\nPe timpul desfășurării lucrărilor, în intervalul orar 00.00 – 20.00, vor fi afectați de lipsa apei consumatorii din următoarele zone:\n• bd. 1 Mai – porțiunea aflată între str. Th. Burada și Pod Doraly, cu străzile adiacente;\n• cartier KM 4 – segmentul delimitat de bd. 1 Mai Vechi și str. Pajurei, cu străzile adiacente;\n\nTotodată, se va furniza apă cu presiune redusă în cartierul Poarta 6, la etajele superioare ale imobilelor putându-se înregistra lipsa totală a acesteia.\n\nInvestiția face parte din contractul derulat prin Programul Operațional Infrastructură Mare (POIM), CL34: “Reabilitare conducte magistrale tronson 3 – Municipiul Constanța”, în valoare totală de aproximativ 40 mil. lei. Lucrările vizează edificarea de cămine și montare vane, dar și cuplarea noilor conducte la sistemul centralizat de pe străzile Theodor Burada, Șos. Mangaliei și Iederei.",
        "label": "Dobrogea"
    },
    {
        "title": "Seceta prelungită afectează distribuția apei în Mihail Kogălniceanu",
        "text": "De mai bine de o lună, în mai multe localități din Dobrogea a fost afectat programul distribuirii apei în sistemul centralizat. Primele care s-au confruntat cu această problemă au fost satele din centrul Județului Tulcea, dar mai nou au apărut dificultăți și în Județul Constanța, unde seceta prelungită afectează distribuția apei în Mihail Kogălniceanu.\n\nÎncă de la începutul lunii iulie, RAJA SA a informat Primăria din Kogălniceanu că, urmare a fenomenului de secetă accentuată din ultima perioadă, s-a înregistrat o creştere a consumului de apă potabilă la nivelul sistemelor centralizate operate de RAJA S.A., cu precădere în zonele rurale.\n\nTotodată, la nivelul unor captări de apă subterană s-a constatat scăderea nivelelor hidrostatice şi hidrodinamice, precum si a debitelor de apă captate. În acest context, datorită cererii crescute de apă la nivelul zonelor de aprovizionare, dar și consumului excesiv datorat creșterii cantității de apă utilizată în irigații, au apărut probleme în acumulare în rezervoarele de stocare a unei cantități de apă suficientă pentru a asigura fumizarea serviciului în regim continuu.\n\nRAJA a avertizat că, pentru a permite refacerea rezervei de apă înmagazinată în rezervoare s-ar putea impune sistarea periodică a fumizării de apă în rețeaua de distribuție. O astfel de situație a apărut la începutul lunii iulie, când în satul Palazu Mic apa a fost distribuită cu program, doar între orele 6 și 10, respectiv 17-22.\n\nÎn acest context, operatorii sistemului de distribuție și autoritățile locale au reamintit cetățenilor că folosirea apei în alte scopuri decât cel casnic duce la o creștere a consumurilor peste capacitatea maximă instalată a sistemelor de alimentare cu apă, ceea ce determină dificultății în asigurarea în regim continuu a apei pentru populație. De asemenea, au fost evidențiate prevederile legislative referitoare la prioritizarea utilizării apei potabile pentru satisfacerea cerințelor de apă ale populației: Având prioritate nevoile gospodărești ale populației, ale instituțiilor publice și operatorilor economici şi, în același timp, combaterea si stingerea incendiilor. Conform legii, utilizarea apei potabile în alte scopuri decât cele menționate anterior (stropitul străzilor și al spatiilor verzi, spălatul piețelor și al străzilor, spălarea periodică a sistemului de canalizare, spălarea autovehiculelor etc.) este permisă numai în măsura în care există disponibilități.",
        "label": "Dobrogea"
    },
    {
        "title": "Intervenție RAJA pe aleea Garofiței din orașul Constanța",
        "text": "Echipele RAJA intervin astăzi – 03 decembrie 2024, pentru înlocuirea unei vane și montarea unor debitmetre pe conducta de alimentare cu apă, cu diametrul de 300 mm, de pe ale. Garofitei, din municipiul Constanța.\n\nAstfel, în intervalul orar 08:30 – 18:30, se sistează furnizarea apei potabile în perimetrul delimitat de străzile: bd. 1 Decembrie 1918 – București – Avram Iancu – bd. I.C. Brătianu – bd. 1 Decembrie 1918, precum și în punctele termice din zonă.",
        "label": "Dobrogea"
    },
    {
        "title": "Primarul Neculae Dragomir își prezintă proiectele pentru comuna Ostrov",
        "text": "Primarul Neculae Dragomir își prezintă proiectele pentru comuna Ostrov în cadrul unui interviu pe care ni l-a acordat. Primarul Dragomir, a vorbit despre o serie de proiecte importante pentru dezvoltarea localității. Unul dintre acestea este cadastrul general, realizat în colaborare cu Agenția Națională de Publicitate Imobiliară.\n\nPrin acest proiect, toate imobilele din comună vor avea cărți funciare, iar fiecare cetățean va primi documentele corespunzătoare. De asemenea, se lucrează la infrastructura stradală, inclusiv la plombele de reparații pe anumite străzi și la extinderea rețelei de canalizare.\n\nTotodată, se construiește o capelă mortuară, iar digitalizarea serviciilor publice din primărie este în curs de implementare. Proiectul de digitalizare include achiziționarea de echipamente electronice, camere de luat vederi și stații de încărcare pentru mașinile electrice ale cetățenilor. Aceste inițiative sunt finanțate din bugetul local și din fonduri europene, având o valoare totală de peste un milion și jumătate de euro.\n\nPrimarul Dragomir a subliniat că proiectul de cadastru general este deja încheiat și că procesul verbal de finalizare a lucrărilor va fi semnat în zilele următoare. Astfel, toate imobilele existente pe teritoriul Comunei Ostrov vor avea cărți funciare, iar cetățenii vor primi documentele corespunzătoare.\n\nÎn ceea ce privește infrastructura stradală, primăria se concentrează pe reparații și extinderi. Plombele de reparații vor fi executate pe anumite străzi comunale care au suferit degradări, iar rețeaua de canalizare va fi extinsă acolo unde cetățenii nu au avut acces la aceste servicii.\n\nDe asemenea, se desfășoară lucrări pentru digitalizarea serviciilor publice. Primăria a achiziționat echipamente electronice, inclusiv calculatoare și imprimante, pentru a îmbunătăți eficiența administrativă. Tot în cadrul acestui proiect, au fost instalate camere de luat vederi în puncte strategice din comună.\n\nUn alt proiect important este construirea unei capele mortuare, care se află în curs de implementare. Aceasta va oferi un spațiu adecvat pentru serviciile funerare din localitate.\n\nToate aceste inițiative sunt finanțate din bugetul local și din fonduri europene, reprezentând un pas semnificativ în dezvoltarea comunei Ostrov. Primarul Dragomir a subliniat importanța acestor proiecte pentru comunitate și a exprimat speranța că ele vor contribui la îmbunătățirea calității vieții cetățenilor.",
        "label": "Dobrogea"
    },
    {
        "title": "Informare RAJA - Se oprește apa în localitățileNăvodari, Lumina, Sibioara, Corbu",
        "text": "Pentru executarea lucrărilor de racordare a conductei de aducțiune reabilitate, cu\n\ndiametrul de 600 mm OL, la magistrala de apă din zona localității Lumina, RAJA SA\n\neste nevoită să sisteze furnizarea apei timp de 24 de ore, de marți – 03 decembrie\n\n2024, ora 22.00, până miercuri – 04 decembrie 2024, ora 22.00.\n\nVor fi afectați de lipsa apei abonații din localitățile Năvodari, Lumina,\n\nSibioara, Corbu, precum și cei din Zona Industrială Midia.\n\nInvestiția face parte din contractul de lucrări – CL6 „Conducte de aducțiune,\n\nconducte magistrale și conducte de refulare Lumina, Năvodari, Mamaia Sat și Corbu”,\n\nîn valoare de aproximativ 80 milioane lei, derulat prin Programul Operațional\n\nInfrastructură Mare (POIM).",
        "label": "Dobrogea"
    },
    {
        "title": "Primăria Comana – Anunț privind posibilitatea închirierii de spații pentru cabinete medicale",
        "text": "Primăria comunei Comana, județul Constanța, anunță pe cei interesați privind posibilitatea închirierii spații pentru cabinete medicale pentru specialitățile stomatologie și pediatrie, amplasate în locația Dispensarului Uman din strada Primăverii, nr.23, comuna Comana, jud. Constanța.\n\nUnitatea Administrativ Teritorială Comana cu sediul administrativ în comuna Comana, str. Primăverii, nr.13, judetul Constanța, cod fiscal 7778337 , telefon/fax 0241.859.444, email: [email protected], persoană de contact: Barbu Enuța-Felicia.\n• cabinet stomatologic în suprafață de 20,50 mp, utilat complet, cu scaun pentru desfășurarea activității specifice.\n• cabinet pediatrie- ( cabinet + sală de tratamente) , în suprafață de 13,3 mp + 14,3 mp, total 27,6 mp .\n\nÎnchirierea se va face conform art.333, art.335 din O.U.G. 57/2019.",
        "label": "Dobrogea"
    },
    {
        "title": "UNTOLD participă la cea de-a 24-a ediție a Festivalului brazilor de Crăciun organizat de Salvați Copiii România",
        "text": "“Glimmers of Joy” este bradul conceput special pentru acest eveniment de echipa de creație a festivalului UNTOLD\n\nCreatorii magiei UNTOLD participă la cea de-a 24- a ediţie a Festivalului Brazilor de Crăciun de la Muzeul Naţional de Artă al României, organizat de Salvați Copiii România. Considerat evenimentul caritabil al anului, Festivalul Brazilor de Crăciun prezintă concepte creative unice, fiecare creație spune o poveste.\n\nPentru al patrulea an la rând, creatorii celei mai mari frumoase experiențe de festival, UNTOLD, eveniment care ocupă locul 3 la nivel internațional, participă la evenimentul organizat de Salvați Copiii la Muzeul Național de Artă al României, cu un brad realizat de echipa de creație UNTOLD, “GLIMMERS OF JOY”, un concept creativ care va spune povestea celor nouă ediții ale festivalului.\n\nUNTOLD celebrează 10 ani la Festivalul Brazilor de Crăciun cu un brad unic, simbol al celor 10 ani de poveste magică. Creat cu o viziune artistică aparte, bradul este o adevărată călătorie prin universul UNTOLD, cu 10 portaluri care reprezintă fiecare an al festivalului, un brad al magiei și al poveștilor. Fiecare portal evocă temele magice care au cucerit inimile milioanelor de festivalieri: de la misterul labirintului și curajul dragonului, până la puterea magicianului, strălucirea lunii, energia lupilor, înțelepciunea preotesei, secretele codexului și frumusețea Mamei Natură.\n\nÎn centrul acestei creații se află UNTOLD X, ediția aniversară care, în 2025, va celebra 10 ani de magie. Portalurile sunt oglindite și reflectă emoțiile, bucuria și energia fanilor care au transformat acest festival într-o legendă.\n\nLa gala din 2023 au fost expuși 22 de brazi concepuţi şi donaţi de designeri şi artişti celebri din România, care au fost licitați cu sume cuprinse între 10.000 şi 140.000 de euro de companii care şi-au asumat rolul de actori majori ai responsabilităţii sociale și care s-au alăturat misiunii ca educația să fie un drept al tuturor copiilor. În cadrul evenimentului a fost strânsă suma de peste 1 milion de euro.\n\n“În toți anii din urmă, oricât de grele ar fi fost vremurile, ceva a rămas constant: valoarea enormă pe care o au solidaritatea socială, generozitatea față de cei. vulnerabili și responsabilitatea companiilor și oamenilor care știu că binele care durează e cel la care ne aducem contribuția. Acesta e marele merit al Festivalului Brazilor de Crăciun: face ca oamenii de bine să se vadă, să fie în prim-plan, să ne aducă speranță. Suntem recunoscători tuturor celor care îi însoțesc pe copiii din medicii vulnerabile pe drumul care le deschide viitorul.”\n\n“METAMORPHOSIS”, bradul realizat de echipa UNTOLD, a fost cel mai licitat brad în cadrul celui mai mare eveniment caritabil al anului, Festivalul Brazilor de Crăciun, organizat de Salvați Copiii România. La gala care a avut loc la Muzeul Național de Artă al României, eveniment organizat de Salvați Copiii România, bradul realizat de echipa de creație a festivalului UNTOLD a fost licitat cu suma record de 140.000 de euro.\n\nPe data de 5 decembrie 2024, la Muzeul Național de Artă al României, vor fi expuși brazi unicat, concepuți și realizați special pentru această ocazie, de artiști și designeri cunoscuți, vor fi licitați de companii de succes și antreprenori, pentru ca educația să fie un drept garantat al fiecărui copil.",
        "label": "Dobrogea"
    },
    {
        "title": "La Tulcea se dă startul unui nou sezon turistic. Vezi ce obiectiv important va fi redeschis sâmbăta aceasta!",
        "text": "La Tulcea se dă startul unui nou sezon turistic, unde spectaculoasa fântână arteziană amplasată pe Faleza Ivan Patzaichin din municipiu va fi redeschisă, la finalul acestei săptămâni. Inaugurarea noului sezon de funcționare a unuia dintre principalele puncte de atracție din oraș va avea loc în cadrul unui eveniment organizat de Centrul Cultural „Jean Bart” și susținut de Consiliul Județean Tulcea. În întâmpinarea Zilei Internaționale a Dansului, sărbătorită pe 29 aprilie, va fi organizat și un moment artistic, cu sute de dansatori, care vor prezenta jocuri ale minorităților naționale și jocuri românești. Alături de inaugurarea unui nou scenariu de lumini și muzică pentru fântâna arteziană, organizatorii anunță și o serie de surprize pentru participanți.\n\nAstfel, tulcenii sunt invitați pe faleză, sâmbătă, 27 aprilie, începând cu ora 18:30, deschiderea fântânii fiind programată să înceapă la ora 20:00.\n\nÎn cadrul proiectului de modernizare a falezei orașului, Consiliul Județean a urmărit amenajarea unui spațiu de întâlnire pentru tulceni și pentru turiști, care să ofere nu doar opțiuni de plimbare, ci și un spectacol vizual și sonor, de care se pot bucura în egală măsură copiii și adulții. Cu jocuri de apă sincronizate pe ritmuri muzicale diverse, puse în valoare de lumini colorate, care se schimbă dinamic, fântâna arteziană a devenit rapid un punct de reper pentru locuitorii orașului și un loc preferat de petrecere a timpului liber, în serile sezonului cald.\n\n„Atunci când am început proiectul de reabilitare a falezei, mi-am dorit să creăm un loc pentru toți tulcenii, care să adune comunitatea laolaltă. După inaugurare, răspunsul oamenilor mi-a depășit așteptările și mă bucur că acest spațiu s-a transformat dintr-unul cu care ne era rușine, într-un reper al orașului. Mă bucur că reușim, o dată cu vremea caldă și cu vacanța de sărbători, să redeschidem și fântâna arteziană așa încât și noi, și turiștii care ne trec pragul în această perioadă, să avem parte de acest spectacol”, a declarat Horia Teodorescu, președintele Consiliului Județean Tulcea.\n\nRedeschiderea fântânii arteziene nu este singurul eveniment de care tulcenii se pot bucura în acest sfârșit de săptămână. Vineri, 26 aprilie, începând cu ora 10:00, Aeroportul Internațional „Delta Dunării” organizează evenimentul Ziua Porților Deschise, în cadrul căruia va avea loc un spectacol de acrobație aeriană, susținut de Șoimii României – Hawks of Romania, dar și expoziții de tehnică militară și automobile de epocă.",
        "label": "Dobrogea"
    },
    {
        "title": "Vlad Oprea, primarul orașului Sinaia, reținut de procurorii DNA",
        "text": "Procurorii din cadrul Direcției Naționale Anticorupție – Secția de combatere a infracțiunilor asimilate infracțiunilor de corupție au dispus efectuarea în continuare a urmăririi penale și reținerea pentru 24 de ore, începând cu data de 23 ianuarie 2025, față de suspectul OPREA VLAD GHEORGHE, primar al orașului Sinaia, județul Prahova, pentru săvârșirea infracțiunilor de:\n\n– efectuare de operaţiuni financiare, ca acte de comerţ, incompatibile cu funcţia, atribuţia sau însărcinarea pe care o îndeplineşte o persoană ori încheierea de tranzacţii financiare, utilizând informaţiile obţinute în virtutea funcţiei, atribuţiei sau însărcinării sale,\n\n– fals în declarațiile de avere, în formă continuată;\n\n– abuz în serviciu, dacă funcționarul a obținut pentru sine sau pentru altul un folos necuvenit;\n\n– folosirea influenței ori autorității de către o persoanei care îndeplinește o funcție de conducere într-un partid, în scopul obținerii pentru sine ori pentru altul de bani, bunuri sau alte foloase necuvenite;\n\n– executarea fără autorizație legală ori cu nerespectarea prevederilor autorizațiilor emise a lucrărilor de construire sau de desființare a unor imobile situate în orașul Sinaia.\n\nÎn ordonanța procurorilor se arată că, în cauză, există probe din care rezultă bănuiala rezonabilă cu privire la următoarea stare de fapt:\n\nÎn iulie 2021, suspectul Oprea Vlad Gheorghe, în calitate de primar al orașului Sinaia ar fi pretins de la reprezentantul unei societăți comerciale și ar fi primit indirect, în două tranșe, la datele de 22.12.2021 și 01.02.2022, suma totală de 238.000 euro, prin interpunerea în tranzacție a altor firme din grup și a societății comerciale administrate de mama suspectului, pentru a facilita obținerea de către reprezentantul societății comerciale a aprobării PUZ-ului necesar pentru construire hotel/aparthotel în orașul Sinaia, emiterea certificatului de urbanism și a autorizației de construire, precum și a celorlalte avize necesare realizării investiției.\n\nO parte din suma de 238.000 euro încasată de societatea mamei suspectului, ar fi fost folosită pentru achiziționarea de către acesta a unei stații de betoane din Turcia, în valoare de 133.800 euro.\n\nDin cercetările efectuate în cauză s-a stabilit faptul că primarul orașului Sinaia ar fi implicat și în administrarea de facto a acestei societăți comerciale la care este asociat mama sa, iar administrator este sora suspectului, luând decizii legate de patrimoniul acesteia și dispunând efectuarea de plăți din conturile firmei, precum și efectuarea de achiziții și de vânzări.\n\nPe de altă parte, veniturile obținute din activitățile de furnizare betoane de societatea mamei suspectului către diferiți parteneri comerciali și veniturile obținute din vânzarea stației de betoane, ar fi fost utilizate inclusiv pentru construirea, amenajarea și mobilarea unei vile situate în Sinaia, imobil deținut în fapt de primarul orașului Sinaia, însă pe numele societății.\n\nÎn perioada iulie 2019 – ianuarie 2024, suspectul Oprea Vlad Gheorghe, în calitate de primar al orașului Sinaia, ar fi permis desfășurarea activității neautorizate de prestare a serviciilor de alimentație publică, pentru un restaurant din Sinaia, cu încălcarea dispozițiilor O.G. nr 99/2000, în scopul obținerii de către societatea mamei suspectului, de foloase necuvenite, constând în prețul chiriei și al utilităților în baza contractului de chirie încheiat între această societate și o altă societate.\n\nSocietatea administrată de mama suspectului a deținut, până în septembrie 2023, o stație de betoane în orașul Sinaia și deține, în prezent, o pensiune situată în Sinaia și un restaurant vizavi de pensiune, care a fost închiriat inițial unei firme din Sinaia.\n\nSocietatea comercială care a închiriat locația respectivă și-a desfășurat activitatea principală de „restaurant” fără a avea autorizație de funcționare, primarul Oprea Vlad cunoscând această situație și acceptând ca societatea mamei sale să încaseze prețul chiriei și al utilităților de la această firmă.\n\nÎn cursul anului 2024, suspectul Oprea Vlad ar fi facilitat închirierea pensiunii și restaurantului către o altă societate, în scopul obținerii de profit.\n\nÎn perioada 2022-2023, suspectul Oprea Vlad Gheorghe ar fi ascuns și ar fi disimulat adevărata proveniență, circulaţie sau proprietate a bunurilor ori a drepturilor asupra sumelor de bani încasate de un apropiat al suspectului prin firmele pe care le administra, cunoscând că acestea provin din săvârşirea de infracţiuni de corupție, sume de bani ce ar fi fost utilizate pentru achiziționarea, restaurarea, reabilitarea și amenajarea castelului Lapouble din Orthez, Franța în hotel și pensiune și a hambarului în restaurant.\n\nÎn cauză, s-a mai reținut că, în calitate de primar al orașului Sinaia, suspectul Oprea Vlad Gheorghe, persoană obligată la depunerea declarațiilor de avere, ar fi atestat în cuprinsul acestora, aspecte necorespunzătoare adevărului, cum ar fi:\n\na) aspecte privind achiziționarea de la o persoană fizică în anul 2022 a unui imobil – teren situat în Sinaia;\n\nb) aspecte privind „dividendele repartizate” de la societatea la care este asociat cu 37,50%, în anii fiscali 2019, 2021, 2022, 2023;\n\nc) aspecte privind cadouri, servicii sau avantaje primite gratuit sau subvenționate față de valoarea de piață, de la persoane fizice și juridice pentru achiziționarea unui teren din Sinaia, precum și pentru construirea casei de locuit pe acest teren, în perioada 2021-2024, dar și pentru edificarea construcției casă de vacanță din Sinaia, jud Prahova.\n\nd) aspecte privind dobândirea sumei de 100.000 lei primită de la mama acestuia, în contul bancar personal, în anul 2022.\n\nSuspectului Oprea Vlad i s-a adus la cunoștință calitatea procesuală în conformitate cu prevederile 307 Cod de procedură penală.\n\nÎn cursul zilelor de 22 și 23 ianuarie 2025, ca urmare a obținerii autorizărilor legale de la instanța competentă, au fost demarate percheziții domiciliare în 33 (treizeci și trei) de locații, reprezentând sediile unor instituții publice și domiciliile unor persoane fizice.\n\nÎn cauză se desfășoară acte de urmărire penală și față de alte persoane.",
        "label": "Dobrogea"
    },
    {
        "title": "Evenimente de excepţie la Teatrul „Jean Bart“ din Tulcea, în onoarea Zilei Europei",
        "text": "Evenimente de excepţie la Teatrul „Jean Bart“ din Tulcea, în onoarea Zilei Europei. Consiliul Județean Tulcea și Centrul Cultural „Jean Bart” Tulcea organizează două evenimente pentru a marca Ziua Europei, celebrată anual pe data de 9 mai.\n\nMiercuri, 8 mai 2024, începând cu ora 18.00 va avea loc o serată specială, care aduce pe scena Teatrului „Jean Bart“ din municipiul Tulcea trei mari nume din industria muzicală românească: Corul Cantus Libera, Gabriel Dorobanţu și Ilie Caraș, vor oferi publicului un spectacol de excepţie, îmbinând armonios diversitatea culturală cu spiritul comunităţilor dobrogene.\n\nSub îndrumarea acordurilor muzicii, spectatorii vor avea privilegiul de a fi martorii unor interpretări emoţionante și captivante. Voci remarcabile precum cele ale lui Ilie Caraș și Gabriel Dorobanţu, alături de talentul incontestabil al Corului Cantus Libera, vă vor purta într-o călătorie sonoră plină de sensibilitate și emoţie.\n\nEvenimentul este deschis publicului și toți cei interesați sunt invitați de organizatori să se alăture acestei serate deosebite, în care muzica devine puntea ce unește inimi și culturi.\n\nJoi, 9 mai 2024, începând cu ora 19:00, „Eva Nostra“ se întoarce pe scena Teatrului „Jean Bart“.\n\nActorii teatrului tulcean vor readuce în fața publicului tulcean o captivantă comedie despre raporturile neobișnuite dintre ură și iubire. Centrul acțiunii îl constituie Eva (Irina NAUM), o femeie nefericită în căsnicie, care se lansează într-o relație amoroasă cu Bruno (Cristi NAUM). Atunci când ghinionul începe să-i umbrească existența lui Bruno, acesta descoperă că și el s-a îndrăgostit de Eva. Ceea ce pare a fi ,,fericirea” lor este pusă sub semnul întrebării de intervenția lui Mario (Radu NICULESCU), soțul Evei, un om aparent respectabil.\n\n,,Eva Nostra” este o poveste amuzantă despre un triunghi amoros, plină de întorsături de situație neașteptate, durere, dorință, lacrimi și râsete, transformând câștigătorul în învins și adversarul în cel mai bun prieten.\n\nPublicul este invitat să facă parte din această experiență teatrală memorabilă, care va încânta și va surprinde într-un mod plăcut.\n\nIntrarea la ambele evenimente este gratuită, pe baza invitației, în limita locurilor disponibile.\n\nMai multe informații se pot obține de la agenția de bilete a Teatrului „Jean Bart“ Tulcea (program 30 aprilie – 7,8,9 mai – orele 10:00 – 18:00).",
        "label": "Dobrogea"
    },
    {
        "title": "„Fascinația Orientului în arta contemporană”– un proiect care a unit lumea cultural-artistică românească cu cea turcă",
        "text": "Fascinația Orientului în arta contemporană: Muzeul de Artă Constanța organizează joi, 28 noiembrie 2024, ora 14.00, festivitatea de încheiere a Proiectului cultural „Fascinația Orientului în arta contemporană”.\n\nEvenimentul va debuta cu lansarea Catalogului proiectului, care va fi prezentat de directorul Muzeului de Artă Constanța, Lelia Pîrvan-Rus și managerul de proiect, educator muzeal Cristina Gelan-Olaru. Apărut la Eikon, Catalogul proiectului cultural „Fascinația Orientului în arta contemporană” prezintă, în peste 200 de pagini, o descriere a activităților realizate, în parteneriat, în cadrul proiectului. Sunt prezentate lucrările expoziției cu tema Motive orientale în arta contemporană, realizate de elevi de la Colegiul Național de Arte „Regina Maria” și de studenți de la Facultatea de Arte, din cadrul Universității „Ovidius” din Constanța, expoziție curatoriată de lect. univ. dr. Cristina Gelan, care a fost vernisată la data de 3 octombrie 2024, la Conacul Musurus Pașa din Istanbul și care a încântat publicul din metropola turcă, în perioada 3–10 octombrie 2024. De asemenea, Catalogul prezintă aspecte de la cele două ateliere de creație artistică, cu tema Motivul Pomul Vieții, realizate cu studenți de la Facultatea de Arte, din cadrul Universității „Mimar Sinan” din Istanbul, precum și lucrările care au rezultat și care au făcut obiectul primei expoziții deschise la data de 30 mai 2024, la Muzeul de Pictură și Sculptură Istanbul – Müze Akademi.\n\nÎn deschiderea evenimentului, publicul se va bucura de un moment muzical oferit de elevi de la Colegiul Național de Arte „Regina Maria” din Constanța și studenți ai Universității „Ovidius” din Constanța, Facultatea de Arte, specializarea Muzică. Alexia Luchian, elevă în clasa a VII-a, va încânta publicul cu Scenă pastorală română, de Petre Elinescu, profesor corepetitor Anca Simionescu și profesor coordonator Magdalena Ghilescu, iar Inya Cutova, elevă în clasa a IX-a, cu Studiul op. 10, nr. 4, de Frederic Chopin, profesor coordonator Ioan Caruțiu. Publicul se va bucura și de un repertoriu interpretat de Corul Facultății de Arte, de la Universitatea „Ovidius” din Constanța, pregătire muzicală lect. univ. dr. Mirela Voicu și asist. univ. dr. Titiana Miriță și de un recital vocal-instrumental, în interpretarea sopranei Mirela Voicu și a pianistei Natalia Gribinic.\n\nProiectul cultural „Fascinația Orientului în arta contemporană” a fost implementat de Muzeul de Artă Constanța, în parteneriat cu Institutul Cultural Român „Dimitrie Cantemir” din Istanbul, Universitatea de Arte Plastice „Mimar Sinan” din Istanbul, Muzeul de Pictură și Sculptură Istanbul – Müze Akademi, Universitatea „Ovidius” și Colegiul Național de Arte „Regina Maria” din Constanța, în perioada mai – decembrie 2024. Scopul proiectului a fost acela al cunoașterii reciproce și împărtășirii valorilor culturale și artistice între cele două state prietene, România și Republica Turcia, prin schimb de experiență și bune practici între specialiștii și artiștii români și turci, prin oportunități de educație și informare care să stimuleze dezvoltarea și inovarea în domeniul cultural, științific și academic.\n\nProiectul a fost finanțat din fonduri de la Consiliul Județean Constanța și a beneficiat de suport logistic acordat de Institutul Cultural Român „Dimitrie Cantemir” din Istanbul, Universitatea de Arte Plastice „Mimar Sinan” din Istanbul și Muzeul de Pictură și Sculptură Istanbul – Müze Akademi din Istanbul.",
        "label": "Dobrogea"
    },
    {
        "title": "La Cumpăna se desfăşoară Campionatul Naţional Şcolar de Şah “Elisabeta Polihroniade”",
        "text": "Primăria şi Consiliul Local Cumpãna, reprezentate prin primar Ec. Mariana Gâju, împreună cu Asociaţia Clubul Sportiv “Elisabeta Polihroniade”, Ministerul Educaţiei Naţionale, Federaţia Română de Şah, domnii profesori instructori de şah – doamna Georgeta Ercsei şi domnul Nicolae Alexandru Ercsei, au deosebita plăcere de a invita şcolarii claselor l-Xll (fete şi băieţi) din judeţul Constanţa să participe la Campionatul Naţional Şcolar de Şah\n\n “Elisabeta Polihroniade” – echipe mixte, ediţia 2013-2014.\n\nDe asemenea, sunt invitaţi preşedintele Asociaţiei Judeţene de Şah, profesor Claudiu Iordache şi vicepreşedintele Asociaţiei Judeţene de Şah, profesor Andrei Furcă.\n\n Competiţia se desfăşoară la Casa de Cultură din Cumpãna, judeţul Constanţa, în data de 29 martie 2014, incepand cu ora 9:00.\n\n-Unităţile de învăţământ pot participa cu o singură echipă (gimnazii) şi o singură echipă (licee) la Campionatul Naţional Şcolar de Şah “Elisabeta Polihroniade” – echipe mixte.\n\n-Echipa unei structuri şcolare va fi formată din 4 elevi titulari (din care cel puţin l elevă) şi maximum 2 rezerve (o fată şi un băiat). Pe masa a 4-a vajuca obligatoriu o fată.\n\n– Faza judeţeană (gimnazii) – sistem eleveţian pentru echipe, 5 runde (oraşele separate, comunele separate), urmate de o rundă în care se vor întâlni cele două câştigătoare, iar învingătoarea va fi desemnată campioană judeţeană;\n\n-Pentru faza naţională se califică echipele campioane de judeţ.\n\nTurneul se va juca în concordanţă cu sistemul elveţian de 5 runde în acord cu Legile Şahului FIDE. Împerecherile vor fi făcute cu ajutorul software-lui Swiss Manager. Timpul de joc este de 15 minute pentru fiecare jucător.\n\nDuminică 30 martie, se desfăşoară şi Concursul de şah pentru copii pânã la vârsta de 14 ani, “Cupa Primăverii”, Concurs organizat de către Primăria Cumpãna şi omologat la Federaţia Română de Şah, incepand cu ora 14:00, la Casa de Cultură din Cumpãna",
        "label": "Dobrogea"
    },
    {
        "title": "Consilierii locali ai municipiului Medgidia, convocați în ședință ordinară",
        "text": "Proiectul ordinii de zi – Anexă la Dispoziția nr. 164/12.02.2020 privind convocarea Consiliului Local al Municipiului Medgidia în ședință ordinară pentru data de 18 februarie 2020 ora 17 00\n\nProiectul de hotărâre nr. 12 privind aprobarea modificării poziției nr. 115 a Anexei nr. 3 la procesul-verbal de inventariere nr. 1466/12.03.2013 aprobat prin HCL nr. 31/2013– inițiator, Primarul Municipiului Medgidia; Aviz: Comisia A, B\n\nProiectul de hotărâre nr. 13 privind aprobarea modificării poziției nr. 269 a Anexei nr. 3 la procesul-verbal de inventariere nr. 1466/12.03.2013 aprobat prin HCL nr. 31/2013– inițiator, Primarul Municipiului Medgidia; Aviz: Comisia A, B\n\nProiectul de hotărâre nr. 14 privind aprobarea formulării unei solicitari de preluare a unui bun din domeniul public al județului și administrarea Consiliului Județean Constanța în domeniul public al municipiului Medgidia și admnistrarea Consiliului Local Medgidia– inițiator, Primarul Municipiului Medgidia; Aviz: Comisia A, B\n\nProiectul de hotărâre nr. 15 privind constituirea dreptului de superficie cu titlu gratuit asupra terenului în suprafață de 1188 mp situat în Medgidia, str. Viilor nr. 22+22A, identificat cadastral cu nr. 108271, înscris în carte funciară 108271, aflat în domeniul privat al municipiului Medgidia, în favoarea Bisericii Penticostale Betleem, în vederea construirii unui centru social și a unei case de rugăciuni– inițiator, Primarul Municipiului Medgidia; Aviz: Comisia A, B, C\n\nProiectul de hotărâre nr. 16 privind modificarea statului de funcții al Clubului Sportiv Medgidia– inițiator, Primarul Municipiului Medgidia; Aviz: Comisia C\n\nProiectul de hotarare nr. 17 privind modificarea Anexei 2 la HCL 100/2019 privind aprobarea Structurii Organizatorice și a statului de funcții din cadrul aparatului de specialitate al primarului– initiator, Primarul Municipiului Medgidia; Aviz: Comisia C\n\nProiectul de hotărâre nr. 18 privind aprobarea listei de priorități pentru repartizarea locuințelor tip A.N.L. în municipiul Medgidia în anul 2020– inițiator, Primarul Municipiului Medgidia; Aviz: Comisia D\n\nProiectul de hotărâre nr. 19 privind aprobarea bugetului local de venituri și cheltuieli al Municipiului Medgidia pentru anul 2020– inițiator, Primarul Municipiului Medgidia; Aviz: Comisia A\n\nProiectul de hotărâre nr. 20 privind aprobarea bugetului de venituri și cheltuieli al Clubului Sportiv Medgidia pentru anul 2020– inițiator, Primarul Municipiului Medgidia; Aviz: Comisia A",
        "label": "Dobrogea"
    },
    {
        "title": "Avarie RAJA - Lipsă apă în zona de Est a orașului Năvodari",
        "text": "Echipele RAJA sistează furnizarea apei potabile în zona de Est a orașului Năvodari astăzi – 03 iunie 2024, în intervalul orar 08.30 – 17.00, pentru remedierea unei avarii survenite pe conducta de aducțiune, cu diametrul de 800 mm, de la nivelul rezervoarelor de înmagazinare a apei potabile din cadrul Stației de Pompare Leonciuc.\n\nSunt afectați de lipsa apei consumatorii de pe străzile: Macului, Eternității, Apusului, Locomotivei, Liniștei, Recoltei, Prelungirea Recoltei, Sibioara, precum și cei de pe străzile adiacente.",
        "label": "Dobrogea"
    },
    {
        "title": "Se termină cu haosul și nepăsarea din Spitalul Județean Constanța?",
        "text": "Toată lumea care a ajuns la Spitalul Județean Constanța în ultimii 30 de ani știe cum stăteau lucrurile acolo. Cu toții am întâlnit liftiere „acre” care se poartă de parcă să apeși pe un buton e cea mai grea meserie din lume, asistente ce te privesc cu superioritate și indiferență până bagi mâna în portofel sau femei de serviciu care mimează că fac curățenie.\n\nDar și medici depășiți de volumul de muncă, care niciodată nu au chef să îți spună de ce suferi, ce trebuie să faci mai departe sau cum se traduce în limba română ce scrie în rețeta pe care o scriu.\n\nÎn același timp, în spital se fuma pe holuri, în unele cabinete ale medicilor sau ale asistentelor, personalul medical ieșea în hainele de spital până la chioșcurile din apropiere, riscând să ducă microbi în saloane. De fapt chiar îi duceau, de vreme ce mulți dintre noi au mers la spital pentru o afecțiune și s-au întors acasă cu o alta.\n\nAcum însă, ceva pare că se schimbă. Până acum despre aceste lucruri vorbeam doar noi, jurnaliștii și cei care își povesteau pe Facebook pățaniile din spita. E pentru prima dată când un oficial județean vorbește cu voce tare despre asta.\n\nȘi tot pentru prima dată când un președinte al Consiliului Județean Constanța face controale pe bune în Spitalul Județean. Sau în alte instituții sanitare din județ. Și merge în aceste controale în mod inopinat, la 6 dimineața, ca să vadă cu ochii lui ce se întâmplă.\n\nControalele lui Florin Mitroi au produs schimbări rapide și vizibile la Spitalul Județean Constanța, se arată într-un comunicat al Consiliului Județean. În doar două luni de mandat, au fost adoptate măsuri pentru asigurarea respectării fișei postului pentru fiecare angajat și au fost implementate soluții strategice care să îmbunătățească semnificativ serviciile medicale, spune sursa citată.\n\n🔹Reorganizarea personalului – Verificarea activității personalului auxiliar și intervenția rapidă în caz de nereguli.\n\n🔹 Condiții mai bune pentru pacienți – Renovarea spațiilor comune și îmbunătățirea accesului pacienților în diferite secții.\n\n🔹 Investiții strategice – Lansarea construcției Spitalului „Mama și copilul” și extinderea compartimentului de radiologie.\n\n\n\n📌Reînființarea laboratorului de analize\n\n🔹 Activitatea laboratorului pentru pacienții internați a fost reluată.\n\n🔹 S-a început recrutarea personalului medical necesar.\n\n📌Extinderea și modernizarea radiologiei\n\n🔹 Compartimentul de radiologie a fost extins și reorganizat pentru pacienții internați și cei din ambulatoriu.\n\n🔹 În cadrul Unității de Primiri Urgențe (UPU), au fost achiziționate două computere tomograf și un aparat X-ray, urmând recrutarea personalului specializat pentru operarea acestora.\n\n📌Extinderea programului ambulatoriului integrat\n\n🔹 Programul de consultații a fost prelungit la 12 ore pe zi, între orele 08:00 – 20:00, în conformitate cu cerințele legislative.\n\n📌Reabilitarea infrastructurii pentru pacienți și vizitatori\n\n🔹 Lucrările de renovare a spațiilor comune sunt în desfășurare.\n\n🔹 Casa scării a fost reabilitată în proporție de 50%, oferind condiții mai bune pentru pacienți și vizitatori.\n\n📌Identificarea și rezolvarea problemelor tehnice\n\n🔹 S-au remediat deficiențele tehnice care afectau circuitele interne ale spitalului.\n\n🔹 Au fost implementate măsuri de control al accesului și asigurarea securității.\n\n📌Reparații la Unitatea de Asistență Medico-Socială Agigea\n\n🔹 Lucrările de reparații au creat condiții optime pentru desfășurarea actului medical.\n\n📌Construcția Spitalului „Mama și copilul”\n\n🔹 Proiect major destinat să ofere servicii medicale de întraltă calitate.\n\nCum va arăta viitorul sistemului de sănătate din Constanța?\n\nCu toate aceste măsuri, Consiliul Județean Constanța dorește să creeze un model de parteneriat public-privat pentru sănătate. Președintele Florin Mitroi a subliniat că scopul său este de a reda încă o dată încrederea pacienților în sistemul public de sănătate. \n\n👉„Esențial este să construim un parteneriat echilibrat între mediul public și cel privat, orientat exclusiv spre binele comunității”, a spus Mitroi.",
        "label": "Dobrogea"
    },
    {
        "title": "Informare RAJA - Comandament pentru Situații de Urgență - situație ploi ora 07:00",
        "text": "În cursul nopții trecute, din cauza rafalelor de vânt, s-au înregistrat multiple fluctuații și întreruperi de tensiune, la nivelul mai multor stații de pompare și tratare apă potabilă. În această situație, abonații din localitățile Biruința, Topraisar, Pecineaga, Vânători, Costinești, Dulcești au rămas fără apă la robinete.\n\nȘi la Stația Tatlageac s-a înregistrat o cădere de tensiune în intervalul orar 03.00-5,25, și a fost sistată în această perioadă furnizarea apei către consumatorii din localitățile: Mangalia, 23 August, Cap Aurora, Jupiter, Olimp, Saturn,Venus și Neptun.\n\nÎn urma ploilor abundente, ce au depășit cu mult debitele de preluare ale sistemului de canalizare, într-un interval scurt de timp, la dispeceratul societății s-au înregistrat 106 reclamații. Cele mai multe au venit din municipiul Constanța – zonele stațiunea Mamaia, Delfinariu – Piața Chiliei, zona Dacia, b-dul 1 Mai, str. Șoseaua Mangaliei, cartierul Faleză Nord – Ion Rațiu, Km 4-5, cartier Coiciu și zona Gară. În restul județului, s-au înregistrat sesizări din localitățile Agigea, Cumpăna, Eforie Nord, Eforie Sud, Costinești, Tuzla, Mangalia și stațiuni. Echipele de intervenție s-au aflat permanent în teren și au răspuns la toate solicitările primite.\n\nLa nivelul municipiului Constanța, în continuare se asigură permanența cu 17 echipe de intervenție, iar în restul județului cu alte 31, dotate cu toate utilajele necesare.\n\nLa nivelul RAJA SA, activitatea comandamentul pentru situații de urgență și implicit asigurarea permanenței prin cele 48 de echipe de intervenție a fost prelungită până luni, 02 septembrie 2024, ora 08.00.\n\nRecomandăm abonaților care întâmpină probleme la sistemul de alimentare cu apă potabilă și canalizare să le sesizeze la dispeceratul societății, apelând numărul 0241.924, tasta 3, pentru a se putea interveni în cel mai scurt timp în remedierea situațiilor.\n\nTotodată, rugăm consumatorii să manifeste înțelegere, întrucât defecțiunile apărute în sistemul de alimentare cu energie electrică, cauzate de condițiile meteorologice actuale, nu sunt sub controlul echipelor noastre. Imediat ce situația va permite și alimentarea cu energie electrică va fi restabilită în zonele afectate, imediat se va relua și distribuția apei.",
        "label": "Dobrogea"
    },
    {
        "title": "Incendiu la Lipnița. Flăcările stinse în urma colaborării dintre primar, pompieri și comunitatea locală",
        "text": "Temperaturile de cod roșu aduse de luna lui Cuptor au fost unul din factorii agravanți ce au contribuit la aprinderea unui puternic incendiu de miriște și vegetație uscată, în satul Cuiugiuc din Comuna Lipnița. Flăcările au fost stinse în urma colaborării dintre primar, pompieri, localnici și agricultori, care și-au coordonat eforturile pentru a evita extinderea incendiului la culturile agricole și la clădirile din localitate.\n\nÎn urma incendiului, au ars circa 50 de hectare, în special miriște, pășune și vegetație uscată. Operațiunile de stingere au fost coordonate de primarul Dinu Nicolae-Florin. S-a intervenit cu cisterne, dar și cu pluguri, agricultorii din zonă aducând utilaje și efectuând brazde de pământ care să limiteze și să prevină extinderea incendiului.\n\nAcesta nu este primul astfel de incident, în comună. În urmă cu fix un an, o situație similară s-a petrecut lângă satul Canlia din comuna Lipnița. Atunci primarul și localnicii au intervenit pentru stingerea unui incendiu într-un lan de grâu, efectivele locale fiind ajutate de pompieri pentru localizarea și eliminarea focarelor care se extinseseră între timp într-o pădure din zonă.",
        "label": "Dobrogea"
    },
    {
        "title": "Se construiește un Centru Comunitar Integrat în comuna Mircea Vodă",
        "text": "Primarul comunei Mircea Vodă, George Ionașcu, a anunțat demararea procedurilor de licitație pentru construirea unui Centru Comunitar Integrat, un proiect de mare importanță pentru localitate. Această inițiativă va aduce beneficii majore pentru locuitori, în special în domeniile medical și social.\n\nÎn prima fază, proiectul se află la nivelul procedurilor de licitație. Construirea Centrului Comunitar Integrat include amenajarea cabinetelor medicale, a spațiilor pentru asistența socială și a altor servicii esențiale pentru comunitate. Conform primarului George Ionașcu, centrul va deservi nu doar nevoile medicale, dar și pe cele sociale, oferind sprijin pentru persoanele defavorizate din comună.\n\nAceastă investiție va contribui la îmbunătățirea accesului la servicii medicale de bază și la asistență socială pentru toți locuitorii comunei. De asemenea, va avea un impact pozitiv asupra calității vieții, prin oferirea unor facilități moderne și eficiente pentru cei aflați în dificultate.\n\nUn alt proiect important inițiat de primarul George Ionașcu este reabilitarea, extinderea și modernizarea Căminului Cultural din Satul Nou. Acest proiect va fi finanțat prin fonduri de la Compania Națională de Investiții (CNI). Căminul Cultural va deveni un centru modern, destinat evenimentelor culturale și sociale din localitate.\n\nInvestiția în modernizarea acestui cămin va aduce beneficii întregii comunități, oferind un spațiu adecvat pentru organizarea de evenimente, spectacole și alte activități culturale. Prin modernizarea acestuia, comuna Mircea Vodă își propune să încurajeze viața culturală locală și să creeze un loc de întâlnire pentru toți locuitorii.\n\nPrin aceste două proiecte majore – construirea Centrului Comunitar Integrat și modernizarea Căminului Cultural din Satul Nou – primarul George Ionașcu își demonstrează angajamentul pentru dezvoltarea comunei Mircea Vodă. Aceste investiții vin să răspundă nevoilor reale ale locuitorilor, fie că vorbim de sănătate, asistență socială sau cultură.\n\nCentrul Comunitar Integrat va avea un rol esențial în asigurarea unor servicii medicale și sociale de calitate, iar modernizarea Căminului Cultural va aduce un plus de valoare vieții culturale locale. Ambele proiecte reprezintă pași importanți în dezvoltarea infrastructurii și îmbunătățirea calității vieții în comuna Mircea Vodă.\n\nPrimăria comunei își propune, prin aceste inițiative, să sprijine întreaga comunitate, indiferent de vârstă sau statut social, și să creeze oportunități noi pentru implicarea locuitorilor în viața locală. Astfel, comuna Mircea Vodă va continua să crească și să se modernizeze, aducând beneficii directe tuturor celor care trăiesc aici.",
        "label": "Dobrogea"
    },
    {
        "title": "Neculae Dragomir mulțumește cetățenilor din Ostrov pentru sprijinul acordat VIDEO",
        "text": "Neculae Dragomir mulțumește cetățenilor din Ostrov pentru sprijinul acordat în cadrul alegerilor din 9 iunie, subliniind importanța respectului reciproc și a implicării civice. „Aș vrea să încep mai întâi prin a mulțumi cetățenilor comunei Ostrov, pentru că pe 9 iunie și-au exprimat votul. Și pentru acest lucru am câștigat următorul mandat de primar. Le mulțumesc în primul rând celor care m-au votat, dar și celor care nu m-au votat, pentru că sunt cetățeni ai comunei noastre și trebuie să îi respectăm”, a declarat primarul.\n\nDragomir a reflectat asupra dificultăților întâmpinate în campania recentă. El a subliniat că a fost „o campanie mai grea față de celelalte, având experiența anilor anteriori”. Cu toate acestea, echipa sa s-a mobilizat și a reușit să obțină o victorie semnificativă, deși nu la nivelul așteptărilor inițiale. „Diferența de vot a fost, să zicem, semnificativă, dar nu cea la care ne așteptam noi”, a adăugat el.\n\nNeculae Dragomir a reafirmat angajamentul său de a continua toate proiectele și programele propuse înainte de campanie. El a subliniat că investițiile planificate sunt în favoarea cetățenilor și urmăresc dezvoltarea comunității. „Vom continua programele și vom duce la bun sfârșit proiectele pe care ni le-am propus, pentru că tot ceea ce ne-am propus noi a fi realizat, investițiile pe care ni le-am propus, sunt în favoarea cetățenilor. Și tot ceea ce vrem să realizăm este numai pentru binele comunității”, a declarat primarul.\n\nPrimarul a subliniat importanța respectului reciproc în cadrul comunității, considerând că acesta este esențial pentru o conviețuire armonioasă. „Din punctul meu de vedere, într-o societate, într-o comunitate, toți trebuie să ne respectăm, să ne purtăm civilizat”, a concluzionat Neculae Dragomir.\n\nNeculae Dragomir mulțumește alegătorilor din Ostrov pentru sprijinul acordat și promite să continue munca pentru binele comunității. Prin această victorie, el speră să realizeze toate proiectele propuse, având în vedere nevoile și interesele cetățenilor.",
        "label": "Dobrogea"
    },
    {
        "title": "Muzeul de Artă Constanța oferă accesibilitate la informațiile despre patrimoniul său și în limba turcă!",
        "text": "Prin proiectul „Ghidul meu este limba turcă”, Muzeul de Artă Constanța va putea fi accesibil de acum și în limba turcă!\n\nDin 7 decembrie 2024, site-ul Muzeului de Artă Constanța se bucură de o versiune în limba turcă, iar informațiile care se găsesc în instituția de cultură constănțeană cu privire la anumite lucrări din patrimoniu, și la care accesul se realizează prin QR Code, pot fi accesibile și în limba turcă. Acestora li se vor adăuga traducerea unor texte de sală, precum și accesibilitatea în limba turcă la versiunea QR Code audio, care urmează să fie implementate în viitorul apropiat în muzeu. Acțiunea face parte din proiectul „Ghidul meu este limba turcă”, derulat în colaborare cu Ministerul Culturii din România și Institutul Yunus Emre.\n\nMuzeul de Artă Constanța limba turcă: Site-ul instituției de acum are și versiunea în limba turcă\n\nCeremonia de deschidere a proiectului a avut loc sâmbătă, 7 decembrie 2024, la Muzeul de Artă Constanța, în prezența domnului Mustafa Yıldiz, Director al Institutului Yunus Emre, cu participarea Consulului General al Republicii Turcia la Constanța, domnul Ozan Çakır, a doamnei Lelia Ioniță – Şef Serviciu, Secretariatul General al Guvernului, Serviciul pentru suport strategic şi cooperare cu mediul asociativ și a gazdei evenimentului, doamna Lelia Rus Pîrvan, managerul muzeului. O plachetă bilingvă, amplasată la intrarea în Muzeul de Artă Constanța, cu această ocazie specială, a marcat începutul acestei fructuoase colaborări.\n\nCu acest prilej a fost deschisă și expoziția de pictură „Culori din Balcani”, curatoriată de doamna Yıldız Ibram, cu lucrări ale artistului Akın Ekici, din Istanbul. Expoziția este deschisă pâna la data de 16 decembrie 2024, la parterul muzeului, în sala de secol XIX, perioadă în care publicul este invitat să admire lucrările expoziției.",
        "label": "Dobrogea"
    },
    {
        "title": "Luptătorii de la CS Medgidia impresionează la Campionatul Național",
        "text": "Sportivii secției de lupte de la CS Medgidia au strălucit la Campionatul Național de Under15 și Juniori4, desfășurat recent la Călărași, unde au demonstrat determinare și talent, plasându-se pe locul patru în clasamentul cluburilor.\n\nRezultate notabile pentru luptătorii de la CS Medgidia\n\nRezultatele obținute de tinerii luptători au reflectat munca și pasiunea investită în pregătire. Printre cele mai bune rezultate individuale se numără locurile doi și trei obținute de sportivi promițători. Oficialii CS Medgidia au subliniat că „fiecare dintre acești copii și-a adus contribuția la succesul general, demonstrând că dedicarea și antrenamentele constante duc la performanțe notabile.”\n\nLa competiție, locul al doilea a fost obținut de Tomescu Maria și Ștefania Voicu, sportivi care și-au arătat abilitățile în fața unor adversari redutabili. Pe locul al treilea s-au clasat Nedelcu Gabriela, Natalia Jaca și Maria Ion, confirmându-și potențialul de a deveni campioni naționali în viitor.\n\nSportivii care s-au clasat pe locul cinci au fost Jinga Gabriela, Rareș Moldovan, Ștefan Jianu și Georgiana Cozma, fiecare dintre ei pierzând la limită finala mică. „Acești tineri au avut un parcurs excelent, chiar dacă au fost la un pas de podium. Evoluția lor ne dă încredere pentru viitoarele competiții,” au declarat oficialii Clubului Sportiv Medgidia.\n\nDin păcate, nu toți sportivii au reușit să avanseze în fazele superioare ale competiției. Tănase Marian și Cantea Mario, care au concurat în recalificări, nu au reușit să obțină un loc pe podium. „Aceste experiențe ne ajută să ne cunoaștem limitele și ne motivează să devenim mai buni. Sportivii noștri vor reveni mai pregătiți în competițiile viitoare,” au explicat oficialii CS Medgidia.\n\nCu un loc patru obținut în clasamentul cluburilor și multiple performanțe individuale notabile, echipa de lupte a CS Medgidia și-a demonstrat valoarea în acest campionat național. Antrenorii și oficialii clubului sunt încrezători că acești tineri sportivi vor continua să progreseze și să aducă noi succese în palmaresul CS Medgidia.",
        "label": "Dobrogea"
    },
    {
        "title": "Contract pentru asfaltarea a încă două străzi, semnat la Cobadin",
        "text": "Luni, 28 octombrie, s-a semnat la Cobadin contractul pentru asfaltarea a încă două străzi din satul de reședință al comunei. Este vorba despre străzile Aluniș și Pelinului, prima fiind situată în nordul localității, de la Șoseaua Națională, iar cealaltă fiind una din străzile principale ce asigură circulația pe direcția est-vest, în partea de sud a Cobadinului.\n\nLucrare de 3 milioane cu termen de execuție 9 luni\n\nValoarea totală a contractului este de 3.575.244 lei, pentru această sumă firma constructoare trebuind să predea primăriei 1405,5 metri de șosea adusă la standarde moderne.\n\nInițial, lucrarea a mai fost scoasă la licitație, fără însă a atrage ofertanți. Acum, odată cu terminarea lucrărilor la giratoriul de la intersecția DN3 cu Șoseaua Constanței (care a fost realizat printr-o investiție privată), asfaltarea străzii Aluniș a fost prinsă la pachet cu cea a străzii Pelinului, iar pentru realizarea lucrării s-a înscris și a fost declarată câștigătoare o firmă cu experiență.\n\nOdată cu semnarea contractului, reprezentanții firmei au început demersurile pentru depunerea garanției de bună execuție. Următorul pas este semnarea ordinului de începere a lucrărilor. Durata de execuție prevăzută în contract este de 9 luni, iar primarul Cristian Telehoi speră ca lucrările să demareze înainte de sosirea sezonului rece – astfel încât ele să poată fi finalizate în timp util.",
        "label": "Dobrogea"
    },
    {
        "title": "14 steaguri de mari dimensiuni, arborate în intersecțiile din Constanța",
        "text": "Primăria Municipiului Constanța continuă să amplaseze steaguri în intersecțiile de pe principalele artere de circulație din orașul nostru.\n\nAstăzi, se amplasează catarge tricolore în intersecțiile :\n\nPână de Ziua Națională a României, steagurile vor fi montate și în următoarele locații:\n\nSteagurile sunt arborate la o înălțime de 12 metri și au dimensiuni de 4,5 metri lungime pe 3 metri înălțime.",
        "label": "Dobrogea"
    },
    {
        "title": "Ofertă educațională - Activitate artistică de grup la Muzeul de Artă",
        "text": "Activitate artistică la Muzeul de Artă: Muzeul de Artă Constanța întâmpină Școala altfel și Săptămâna verde cu ateliere de creație pentru elevii mari și mici.\n\nCălătoria în Muzeul de Artă reprezintă noi experiențe și noi descoperiri. Vă așteptăm să vă înscrieți la atelierele de creație care sunt concepute pentru a dezvolta atât cultura vizuală, gândirea critică, gustul estetic, cât și abilități practice și manuale. În cadrul atelierelor se vor desfășura activități artistice, care oferă viziuni inedite asupra operelor de artă ale marilor maeștri din patrimoniul cultural muzeal, acestea fiind prezentate într-o manieră diferită, potrivită fiecărei categorii de vârstă.\n\nDesen (subiect: natură statică, portret, crochiu). Studii ale formelor geometrice, găsire intersecții și centre de interes, direcții de citire a obiectului de artă.\n\nÎnsoțiți de îndrumători, participanții la atelier vor descoperi colecțiile Muzeului de Artă, într-un mod ludic. De la un obiect artistic la altul, printr-o diversitate de experiențe practice, participanții la atelier vor contempla și descoperi cu sensibilitate lucrări captivante din muzeu, din care se vor inspira pentru a crea propriile compoziții.\n\nParticipanții la atelier vor studia lucrări din patrimoniul muzeului pentru a descifra elemente de limbaj plastic pe care să le integreze în compoziții proprii, prin intermediul desenului și a exploatării materiei picturale. Studiul lucrărilor din muzeu le va conferi participanților la atelier ocazia de a înțelege și de a măsura cu ochiul liber cantitatea, calitatea, jocul culorilor, mânuit de fiecare artist în parte. Copiii vor fi încurajați să își descopere propria originalitate și creativitate, după studiul realizat asupra lucrărilor marilor maeștri. La finalul călătoriei muzeale, participanții la atelier vor realiza o lucrare proprie.\n\nCum? Unde? Când îngrijim spațiul? Atelierul presupune realizarea unor jocuri de autoexplorare și de explorare a mediului înconjurător, cu scopul de a recrea și a da sens unor lucruri care fac parte din practica uzuală. Vor fi studiate modalități de includere a obiectelor reciclabile în arta contemporană. Fiecare participant la atelier va veni la atelier cu un obiect reciclabil.\n\nStudiul imaginii. Imagine creată de om vs. imagine creată de natură, gol vs. plin, întunecat vs. luminat, urât vs. frumos, imagine reală vs. imagine virtuală. În cadrul unui tur ghidat în muzeu, participanții la activitate vor problematiza relația omului cu natura, identificând în lucrările expuse elemente care se regăsesc în natură și modalități de integrare plastică a acestora în compoziții elaborate. Atelierul se va încheia cu realizarea propriei compoziții de către fiecare participant.\n\nStudiul compoziției. Compoziție deschisă, închisă, statică, dinamică, figurativă, nonfigurativă. Participanții la atelier vor analiza, prin comparație, lucrările a doi artiști din patrimoniul muzeului, pentru a identifica tipuri diferite de compoziție, pe care apoi le vor integra în creații proprii.\n\nMozaic. Colaj. Culoare. Atelierul oferă ocazia participanților la această activitate de a descoperi paleta de culoare, semne, obiecte și simboluri folosite de marii maeștri, elemente pe care le vor integra, reinterpretându-le, într-o lucrare proprie de tip mozaic sau colaj.\n\nAtelier interdisciplinar. Performance interdisciplinar. Gest. Sunet. Culoare. Poem. Având ca punct de plecare lucrări din patrimoniul muzeului, participanții la atelier vor identifica în compoziții plastice (în materia picturală și în liniaritatea grafică) aspecte precum ritmul, sunetul culorii și structura formei, le vor asocia cu sunete din natură, pe care le vor reproduce și le vor integra, ludic, în interpretări artistice creative, care să vizeze procesarea emoțiilor și sincretismul.\n\nThe Box. Cubul. Construcție, reconstrucție, deconstrucție. Atelierul va debuta cu o serie de discuții cu privire la modalitatea în care cubul poate fi regăsit în experiența cotidiană. Apoi, utilizând forma cubică, definită de un ansamblu de linii ce relaționează într-o armonie geometrică stabilă, participanții la atelier vor construi forma geometrică, pe care ulterior o vor deforma și reconstrui într-o viziune proprie, păstrând armonia structurii.\n\nCorpul. Viața este numai o suflare. Activitatea artistică va avea ca punct de plecare studiul proporțiilor și conștientizarea propriului corp în funcție de cele trăite și simțite în experiența de viață. Transpunerea armonioasă a echilibrului interior – exterior se va obține în compoziția plastică prin materia picturii. Participanții vor fi îndrumați să observe și să identifice raporturile de valoare și tonalitate ale culorii, contrastul și perechile de culoare, relația închis – deschis, gol – plin, în lucrările de artă. Interpretarea după mari maeștri ai artei românești va crea un dialog între privitor și obiectul de artă, care îi va inspira pe participanți în realizarea lucrărilor proprii. La finalul activității plastice participanții vor prezenta în propria viziune corpul uman, atât tehnic, cât și expresiv.\n\nÎnscrierea la ateliere se face pe baza unei rezervări online, pe adresa de mail a muzeului: [email protected]. În titlu vă rugăm să scrieți ATELIER ȘCOALA ALTFEL LA MUZEU, iar în mesaj: numele profesorului îndrumător, numele școlii, orașul, numărul de elevi participanți, clasa de elevi, numărul atelierului la care doriți să participați, data și ora, un număr de telefon la care vă putem contacta.\n\nPentru înscriere vă rugăm să vă programați din timp, astfel încât să ne putem pregăti pentru dumneavoastră.",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru ultima săptămână a lunii octombrie 2024",
        "text": "Sfârșitul lunii octombrie aduce un calendar plin cu evenimente! Sportivii CSM Constanța sunt angrenați în competiții naționale și internaționale. Sunt reprezentanți la Campionatul Mondial de lupte, la Campionatul Balcanic de ciclism, precum și la Campionatele Naționale de Box și de Cros. Echipele CSM Constanța de baschet și handbal își continuă campaniile în Europa, dar și în ligile interne, alături de cele de volei și rugby. Juniorii sunt și ei în prim-plan, cu meciuri și turnee de debut de sezon, la volei, handbal și baschet.\n\nEtapa a 4-a din Campionatul Diviziei A1 de volei feminin programează un meci interesant în Sala Sporturilor “Simona Amânar” din Constanța. Se vor afla de o parte și de cealaltă a fileului, CSM Constanța și Volei Alba Blaj, formația CSM Constanța antrenată de Florin Voinea și Radu Began încercând să obțină a doua victorie din actualul campionat. Partida se va juca sâmbătă, 26 octombrie, de la ora 19.00, iar intrarea spectatorilor va fi gratuită. Meciul va putea fi urmărit în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV și pe FRV TV.\n\nÎn Sala Sporturilor “Simona Amânar” din Constanța se va disputa meciul contând pentru etapa a 2-a din Divizia A2 de volei feminin dintre CSM Constanța și Dinamo București. Echipa CSM Constanța, antrenată de Bianca Ioana Cojocaru și Alexandra Trică, vine după o victorie clară, 3-0 cu Știința București, și își dorește al doilea succes din campionat. Va fi meciul care va pune față în față două echipe ce vor avea în componența lor jucătoare care s-au luptat pentru titlul național U17 în sezonul precedent, la Blaj, atunci când CSM Constanța a cucerit pentru prima dată titlul de campioană națională în dauna celor de la Dinamo București, care au pierdut în ultimul meci cu Bega Timișoara în cadrul Turneului Final U17F de la Blaj. Partida are loc duminică, 27 octombrie, de la ora 14.00, iar intrarea spectatorilor va fi gratuită. Hai, Constanța! Meciul va putea fi urmărit în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV.\n\nTurneul inaugural din campionatul național de volei feminin U15 este programat vineri, 25 octombrie și sâmbătă, 26 octombrie în Sala “Tomis” (“Flămânda”) din Constanța. CSM Constanța este clubul organizator și va întâlni, în ordine, pe Flamingo Volleyball Club Constanța, vineri, de la ora 13.00. pe CSS1 Constanța A, tot vineri, de la ora 19.00, și pe CSS1 Constanța B, sâmbătă, de la ora 13.00. Formația noastră este antrenată de Alexandra Trică și Bianca Cojocaru.\n\nPrimul turneu din campionatul național de volei masculin U15 se va desfășura sâmbătă, 26 octombrie și duminică, 27 octombrie, în Sala “Tomis” (“Flămânda”) din Constanța. Pregătită de antrenorul Răzvan Parpală, echipa CSM Constanța este organizatoarea turneului. Formația CSM Constanța se va confrunta sâmbătă, de la ora 13.00 cu CTF Mihai I București, duminică, de la ora 11.00 cu Dinamo București și în aceeași zi, de la ora 15.00 cu CSS 1 Constanța.\n\nLiderul Diviziei Naționale de Seniori la rugby, CSM Constanța va susține în deplasare, cu CSM Galați, meciul contând pentru etapa a 15-a și vine după zece victorii consecutive. În tur, pe 19 mai, CSM Constanța a dispus clar de CSM Galați cu 69-23. Pe primul loc al clasamentului se află echipa CSM Constanța (antrenată de Alexandru Lupu) cu 61 de puncte, urmată de Politehnica Iași cu 56 de puncte. Partida de la Galați este programată sâmbătă, 26 octombrie, de la ora 11.00.\n\nCSM Constanța merge în Spania să își apere poziția de lider în Grupa D EHF European League! După ce a câștigat duelul de pe teren propriu cu Bidasoa, vicecampioana României va avea o misiune dificilă în fief-ul vicecampioanei Spaniei, “Polideportivo Municipal Artaleku” din Irun. Orice punct câștigat poate conta enorm pentru calificarea în faza principală a competiției. Cele patru echipe din Grupa D au același număr de puncte, fiind separate în acest moment doar de golaveraj! Marți, 29 octombrie, Chrobry Glogow – Ystads IF deschide etapa a 4-a, de la ora 19.45, urmat de Bidasoa Irun – CSM Constanța, de la ora 21.45. Meciul va putea fi urmărit în direct pe Digi Sport 4.\n\nHandbaliștii CSM Constanța evoluează în etapa a 6-a a Campionatului Național de Tineret cu gândul la cea de-a treia victorie din acest sezon. CSM Constanța întâlnește, în deplasare, ultima clasată din Seria B, CSM Vaslui, iar băieții antrenați de Enis Murtaza sunt hotărâți să își impună jocul. Duminică, 27 octombrie, de la ora 10.30.\n\nJuniorii 2 susțin cel de-al patrulea meci din acest sezon în Campionatul Național de Handbal Masculin J2. Liderii Seriei D, cu 3 victorii, handbaliștii antrenați de Ionuț Pușcașu vor să continue seria invincibilă și în deplasarea de la Greci, din etapa a 4-a. CSM Constanța joacă pe terenul lui Arrubium Măcin. Duminică, 27 octombrie, de la ora 11.00.\n\nÎn perioada 21-27 octombrie, la Câmpia Turzii, sunt programate întrecerile Campionatului Național de box pentru cadeți, competiție la care au participat și trei tineri pugiliști de la CSM Constanța, Suliman Giuniet la categoria 48 kg, Ianis Călin la categoria 50 kg și Abletz Zein la categoria 63 kg. Toți aflați la prima competiție oficială. La CSM Constanța, sportivii sunt pregătiți de antrenorii Mihai Constantin și Ionuț Bodilcu.\n\nCapitala Albaniei, Tirana, găzduiește în perioada 21-28 octombrie întrecerile Campionatului Mondial de lupte pentru seniori U23. Printre componenții lotului național al României care participă la competiția mondială se află și Daniel Sandu de la CSM Constanța, la categoria 65 kg. Luptătorul este pregătit la club de antrenorul Marian Oancea.\n\nCSM Constanța continuă campania din FIBA Europe Cup și joacă în deplasare cu Windrose Giants Antwerp, în etapa a 4-a din Grupa C a competiției. Echipa CSM Constanța are o misiune dificilă pe terenul vicecampioanei Belgiei, în fața căreia a cedat la Constanța. Meciul se va disputa în “Heylen Vastgoed Basketcampus” din Antwerp, miercuri, 30 octombrie, de la ora 21.00, și va fi transmis în direct pe canalul de youtube FIBA Europe Cup.\n\nBaschetbalistele CSM Constanța susțin, la Sala Sporturilor, un meci crucial pentru calificarea în faza următoare a FIBA EuroCup Women! Cu două victorii și un meci pierdut în Grupa F, CSM Constanța are nevoie de un succes în duelul de pe teren propriu cu vicecampioana Finlandei, Peli-Karhut pentru a rămâne în fruntea clasamentului, alături de echipa belgiană Castors Braine. Fetele antrenate de Alexandru Olteanu, Alina Șerban și Volha Tămîrgeanu mizează pe tribune pline! Miercuri, 30 octombrie, de la ora 20.00! Meciul va fi transmis în direct pe canalul de youtube FIBA EuroCup Women.\n\nÎnvingătoare în primele două etape din acest sezon, campioana României, CSM Constanța, vrea să continue șirul succeselor în Liga Națională de Baschet Feminin Getica 95! Baschetbalistele antrenate de Alexandru Olteanu, Alina Șerban și Volha Tămîrgeanu joacă în Sala Rapid din București și sunt cotate favorite la victorie. CS Rapid – CSM Constanța este programat vineri, 25 octombrie, de la ora 16.00, și va fi transmis în direct pe aplicația CSM Constanța (Google App & App Store), pe site-ul www.csmconstanta.ro, la secțiunea LIVE TV și pe FRB TV.\n\nCSM Constanța continuă seria meciurilor tari în Liga Națională de Baschet Masculin Getica 95. După ce a jucat pe teren propriu cu campioana U-BT Cluj-Napoca, CSM Constanța va întâlni, în deplasare, vicecampioana CSM CSU Oradea! Un nou meci dificil pentru băieții antrenați de Dan Fleșeriu și Octavian Boian, în fief-ul liderului la zi din LNBM, care are un parcurs perfect până acum, cu cinci victorii în cinci etape. Meciul va fi transmis în direct pe aplicația CSM Constanța (Google App & App Store), pe site-ul www.csmconstanta.ro, la secțiunea LIVE TV și pe FRB TV. Sâmbătă, 26 octombrie, de la ora 18.00.\n\nBaschetbalistele U13 încep un nou sezon în Campionatul Național! Fetele noastre, antrenate de Andreea Dragoș, participă la primul turneu, în Sala CSȘ1 Constanța. Duminică, 27 octombrie, CSM Constanța va juca, de la ora 10.00, cu LPS Galați, iar, de la ora 15.00, cu CSȘ1 Constanța. Cele trei echipe fac parte din Grupa a 4-a.\n\nCSM Constanța U17 debutează în Campionatul Național de Baschet Feminin cu un turneu în Capitală. Fetele CSM Constanța, antrenate de Alina Șerban și Andreea Dragoș, vor susține primele meciuri din Grupa C la Arena de Baschet București. Sâmbătă, 26 octombrie, de la ora 13.00, cu Sportul Studențesc Leii București, iar duminică, 27 octombrie, de la ora 13.00, cu ACS Dan Dacian București.\n\nBaschetbaliștii U17 au susținut primul meci din noul sezon al Campionatul Național. Vineri, 25 octombrie, CSM Constanța a învins cu 79-29 rivala locală CS Fly OC Constanța, la Sala Tomis, iar echipa antrenată de Norbert Kovasch a bifat primul succes. Primul turneu al Grupei a 6-a s-a redus la un singur meci, din cauza retragerii de ultim moment a echipei MC Ball Mangalia.\n\nCampionatul Național de cros este programat pe 26 și 27 octombrie la Băile Felix. De la CSM Constanța va participa Petronela Simiuc Burr, care își dorește o medalie în proba de 8 kilometri.\n\nMatei Paris face parte din lotul României pentru Campionatul Balcanic de Ciclism pe Pistă! Competiția se desfășoară în Bulgaria, pe velodromul din orașul Plovdiv, în perioada 22-28 octombrie, și este rezervată seniorilor, juniorilor și cadeților. Ciclistul de la CSM Constanța a fost vedeta concursului de cadeți la Campionatele Naționale pe Pistă, care au avut loc, în septembrie, tot la Plovdiv. Sportivul CSM Constanța, antrenat la CSM Constanța de Filip Grigorescu, luptă acum și pentru prezența pe podiumul competiției balcanice.",
        "label": "Dobrogea"
    },
    {
        "title": "PNL Constanța, un dezastru istoric",
        "text": "Ca în orice filială care se respectă, și în PNL Constanța s-au format câteva grupuri de interese. Vreo trei.\n\nDeși conducerea încearcă să ascundă disensiunile din partid, e deja de notorietate faptul că unii își fac planuri pentru alegerile viitoare, alții sunt supărați că nu le ies combinațiile așa cum sperau, iar o altă categorie e a celor care nici măcar nu mai dau pe la sediu de când au fost înscăunați, pentru că sunt convinși că au câștigat pe persoană fizică, nu cu sprijinul PNL.\n\nPrimul mare cutremur s-a produs când deputatul Bogdan Bola a părăsit echipa câștigătoare și s-a dus după Ludovic Orban. Liberalii n-au comentat public plecarea lui Bola, fiind ocupați cu taxa de pod de la Fetești. Nu că ar fi anulat-o, dar să aibă și ei o justificare a salariilor.\n\nAtitudinea edilului Chițac față de partidul care l-a făcut primar e o altă palmă puternică peste obrazul filialei locale. Dacă ne aducem aminte cum l-a umilit public pe senatorul Septimiu Bourceanu (star de youtube), când aceasta din urmă a promis că rezolvă problema Regulamentului din Zona Peninsulară, treaba este clară.\n\nNici liberalul Ionuț Rusu nu se simte prea confortabil în primărie. Numai echipă nu face cu Vergil Chițac și Felicia Ovanesian.\n\nIeri, o altă lovitură de imagine a zguduit PNL Constanța. Mihaela Scrieciu, președinte al Organizației Femeilor Liberale și consilier județean și-a dat demisia din partid.\n\nConducerea nu a comentat nici această plecare. De fapt, conducerea PNL Constanța nu comentează niciodată nimic.\n\nNu comentează nici situația dramatică de la Spitalul de Boli Infecțioase, nici dezastrul de pe Ștefan cel Mare, nici regulamentele aberante ale Primăriei Constanța, nici decăderea rușinoasă a orașului pe care se presupune că îl conduc.\n\nUltima conferință de presă a avut loc în seara alegerilor, când s-a deschis șampania și s-a sărbătorit victoria.\n\nDe atunci, liniște totală și jaluzelele trase. Bine că mai are cine să le tragă.",
        "label": "Dobrogea"
    },
    {
        "title": "Primăria Ciucurova - ANUNȚ PUBLIC privind decizia Etapei de încadrare",
        "text": "Comuna Ciucurova, titular al proiectului „CONSTRUIRE DISPENSAR UMAN SAT CIUCUROVA, JUDEȚUL TULCEA”, aduce la cunoștința publicului interesat asupra luării deciziei etapei de încadrare de către A.P.M. Tulcea, prin continuarea procedurii privind emiterea aprobării de dezvoltare în cadrul procedurii de evaluare a impactului asupra mediului pentru proiectul „CONSTRUIRE DISPENSAR UMAN SAT CIUCUROVA, JUDEȚUL TULCEA”, propus a fi amplasat în intravilanul satului Ciucurova, str. Principală, nr. 172, nr. cadastral 326, T30, P895, com. Ciucurova, județul Tulcea.\n\nProiectul deciziei de încadrare și motivele care o fundamentează pot fi consultate la sediul A.P.M. Tulcea, strada 14 Noiembrie, nr. 5, Tulcea, în zilele de luni până joi, între orele 08:00-16:30 și vineri între orele 08:00-14:00, precum și pe următoarea adresă de internet: www.apmtulcea.ro.\n\nPublicul interesat poate înainta comentarii/observații la proiectul deciziei de încadrare în termen de 10 zile de la data publicării anunțului pe pagina de internet a A.P.M. Tulcea.",
        "label": "Dobrogea"
    },
    {
        "title": "Spectacol la Ovidiu, cu ocazia inaugurării zonei de recreere din fața Liceului Tehnologic ”Ion Podaru”",
        "text": "Astăzi, 24 mai 2024, începând cu ora 20:00 vă așteptam la inaugurarea zonei de recreere din fața Liceului Tehnologic ”Ion Podaru” din orașul Ovidiu!\n\nEvenimentul va fi precedat de un spectacol artistic variat, susținut de cercurile de copii și artiști din cadrul Centrului Cultural Elena Roizen:",
        "label": "Dobrogea"
    },
    {
        "title": "Informare RAJA - S-a reluat furnizarea apei din Sursa Tatlageac",
        "text": "Echipele furnizorului de energie electrică au reusit să repună sub tensiune sistemul ce alimentează Stația de Tratare și pompare Tatlageac. Imediat, echipele RAJA au executat manevrele de vane și s-a reluat pomparea către abonații afectați. La ora actuală, se furnizează apă cu presiune normală în localitățile 23 August și Mangalia, precum și în stațiunile: Olimp, Neptun, Saturn, Venus, Jupiter, Cap Aurora.",
        "label": "Dobrogea"
    },
    {
        "title": "Primăria Lipnița – Anunț privind “Sistemul integrat de colectare și valorificare a gunoiului de grajd”",
        "text": "În conformitate cu prevederile Legii apelor nr. 107/1996 cu modificările și completările ulterioare, UAT COMUNA LIPNIȚA, cu sediul social în Localitatea Lipnița, Strada Morii, nr. 350, Județul Constanța, CUI: 4896001, telefon/fax: 0241.856.545, telefon mobil 0784.222.240., e-mail: [email protected], intentioneaza sa solicite de la ADMINISTRAŢIA BAZINALA DE APĂ „DOBROGEA LITORAL”, Avizului de gospodărire a apelor pentru proiectul: “SISTEM INTEGRAT DE COLECTARE ȘI VALORIFICARE A GUNOIULUI DE GRAJD ÎN COMUNA LIPNIȚA, JUDEŢUL CONSTANŢA “, propus a fi amplasat în intravilanul Comunei Lipnița, Satul Cuiugiuc, Judeţul Constanţa.\n\nAceasta investiție este nouă.\n\nPersoanele care doresc să obtină informații suplimentare cu privire la solicitarea avizului de gospodărire a apelor, pot contacta solicitantul de aviz la adresa sus menționată.\n\nPersoanele care doresc sa transmită observații, sugestii și recomandări se pot adresa solicitantului: UAT COMUNA LIPNIȚA, cu sediul social în Localitatea Lipnița, Strada Morii, nr. 350, Județul Constanța, tel/fax: telefon/fax: 0241.856.545, telefon mobil 0784.222.240., e-mail: [email protected], dupa data de 12.12.2024.",
        "label": "Dobrogea"
    },
    {
        "title": "Start Rowmania - Conferința punctelor gastronomice locale, la Satul Pescăresc din Tulcea",
        "text": "Administratorul public al județului Tulcea, Dumitru Mergeani, a participat, astăzi, începând cu ora 11.00, la deschiderea Conferinței Naționale a Punctelor Gastronomice Locale din România. Evenimentul este înscris în calendarul Festivalului Ivan Patzaichin – Rowmania, organizat de Asociația Ivan Patzaichin – Mila 23, cu sprijinul Consiliului Județean Tulcea.\n\n„Ideea punctelor gastronomice locale a plecat de la Tulcea, de la Ivan și membrii asociației Ivan Patzaichin.\n\nNu există loc mai potrivit, mai nimerit de unde să se lanseze aceste puncte gastronomice locale, pentru că Tulcea se mândrește cu o bogată istorie multiculturală, multietnică.\n\nFiecare dintre cele 16 etnii a adus în acest tezaur al Dobrogei tradiții, obiceiuri, dar și gastronomia proprie.\n\nNe mândrim, așadar, cu mâncarea lipovenească, grecească, turcească, tătărească, ucraineană, machedonească, bulgărească, un întreg mix de gusturi și arome ce dau autenticitate gastronomiei dobrogene.\n\nSalut, de asemenea, prezența Ministerului Antreprenoriatului, Economiei și Turismului, pentru că avem astăzi aici o adevărată platformă de networking, de schimb de idei. Fiecare dintre voi, cei care ați înființat puncte gastronomice, puteți veni cu experiența dumneavoastră și cu problematicile care apar și le puteți transmite direct spre Minister, permițând astfel ca legislația din domeniu să se armonizeze și mai bine cu realitățile din teren, și de ce nu, cu cererile turiștilor“, a declarat, în deschiderea evenimentului, Dumitru Mergeani, administrator public al județului Tulcea.\n\nDe asemenea, în cadrul evenimentului, administratorul public al județului Tulcea a precizat faptul că județul nostru are, la momentul de față, opt obiective turistice integrate în planul de promovare națională și internațională întocmit în cadrul Programului „România atractivă”, pentru aportul deosebit adus patrimoniului cultural.\n\nEste vorba de „Bucătăria Hercinică”, „Bucătăria Deltaică”, dar și Gospodăriile tradiționale din Jurilovca, Caraorman, Chilia Veche, Periprava, Cerna și Peceneaga (Acestea fac parte din trei rute, și anume „Traseul gastronomiei tradiționale românești”, „Refacerea peisajului cultural din Delta Dunării”, respectiv „Ruta satelor cu arhitectură tradițională“).",
        "label": "Dobrogea"
    },
    {
        "title": "Primăria Constanța - Amenajăm noi locuri de parcare pentru constănțeni",
        "text": "Primăria Municipiului Constanța continuă să eficientizeze utilizarea spațiului urban prin realizarea de noi parcări.\n\nAngajații SC Confort Urban SRL au finalizat ieri lucrările de asfaltare și de trasare a marcajelor rutiere în parcarea situată pe aleea Făt-Frumos din cartierul Tomis Nord. Paralel, s-a acționat pe aleea Arcașului din cartierul Faleză Sud.\n\nDe asemenea, noi locuri de parcare vor fi amenajate pe aleea Stânjeneilor din cartierul Abator, pe aleea Arcului din KM 4-5 și pe strada Lirei din cartierul Faleză Sud.\n\nSe facem apel către locuitorii orașului să nu își parcheze autoturismele în zona în care se realizează lucrări, pentru a nu îngreuna intervenția utilajelor.",
        "label": "Dobrogea"
    },
    {
        "title": "DLAF a confirmat legalitatea investițiilor Consiliului Județean Tulcea prin ITI Delta Dunării",
        "text": "DLAF a confirmat legalitatea investițiilor Consiliului Județean Tulcea prin ITI Delta Dunării. Investițiile realizate prin mecanismul ITI Delta Dunării au respectat toate condițiile legale. Corectitudinea acestora a fost confirmată de către Departamentul pentru Luptă Antifraudă (DLAF), care a clasat plângerea împotriva Consiliului Județean Tulcea. DLAF a precizat că, în urma verificărilor preliminare, „nu au fost identificate elemente care să ducă la declanșarea unei acțiuni de control“, motiv pentru care „lucrarea a fost clasată”.\n\nPreședintele Consiliului Județean Tulcea, Horia Teodorescu s-a exprimat vizavi de decizia DLAF declarând că:\n\n“Valoarea ITI Delta Dunării a depășit un miliard de euro, din care 350 de milioane de euro au fost investite doar în Podul peste Dunăre. Alte investiții au vizat Faleza Ivan Patzaichin, extinderea și modernizarea Aeroportului Internațional Delta Dunării, drumurile județene, cultura și sănătatea. Consiliul Județean Tulcea a beneficiat de ITI Delta Dunării, realizând 37 de proiecte, similar cu majoritatea primăriilor din județul Tulcea. Fondurile, pe care opoziția le-a acuzat că ar fi fost furate de Teodorescu, sunt vizibile în peste 1.400 de proiecte, atât în domeniul public, cât și în cel privat. Peste 1.000 de proiecte au fost accesate de întreprinderile mici și mijlocii, care s-au extins și au contribuit la creșterea economică a județului. DLAF a verificat și a confirmat că nu s-a încălcat legea în implementarea proiectelor Consiliului Județean prin mecanismul ITI. Nu există nicio anchetă în desfășurare din partea vreunei instituții naționale sau europene, contrar celor vehiculate.\n\nInvestițiile Teritoriale Integrate (ITI) reprezintă un mecanism pilot aplicat în județul Tulcea, care a fost o reușită majoră pentru județ și pentru Delta Dunării. Aproape toate proiectele majore de infrastructură, educație, sănătate, cultură și turism au fost inițiate și derulate de Consiliul Județean Tulcea.\n\nDacă acest proiect-pilot nu ar fi funcționat corect în România, nu s-ar discuta astăzi despre patru noi ITI-uri – Delta Dunării, Valea Jiului, Țara Făgărașului și Moții Țara de Piatră – și despre un nou apel de finanțare.\n\n„Este ușor să spui că Teodorescu a furat banii, mai ales în campania electorală când se fac acuzații nefondate. Opoziția trebuie să înceteze cu dezinformările și minciunile și să se concentreze pe proiectele realizate concret. Este simplu pentru cine este de bună credință să adune sumele din cele peste 1.400 de proiecte finanțate prin ITI Delta Dunării. În prezent, ADI ITI Delta Dunării face demersuri pentru continuarea acestui mecanism, noua cerere de finanțare a fost aprobată, astfel încât tulcenii să poată beneficia de o nouă rundă de proiecte”, a mai precizat Horia Teodorescu.",
        "label": "Dobrogea"
    },
    {
        "title": "Proiectele edilitare în comuna Ceamurlia de Jos: realizări și planuri de viitor",
        "text": "Proiectele edilitare în comuna Ceamurlia de Jos, cu satele sale, Ceamurlia de Jos și Lunca, au adus îmbunătățiri semnificative în infrastructură și calitatea vieții locuitorilor. Puteți vedea mai jos o listă cu proiectele realizate și planurile de viitor.\n\n4. Construire teren de sport multifuncțional: S-a construit un teren de sport pentru diverse activități.\n\n11. Sistem video supraveghere: S-a instalat un sistem video de supraveghere.\n\n1. Reabilitare dispensar: Dispensarul va fi reabilitat pentru a oferi servicii medicale mai bune.\n\n2. Dotare primărie cu generator 24 kW: Primăria a fost dotată cu un generator puternic.\n\n5. Dotare serviciu public administrativ: Serviciul public a primit un buldoexcavator și un sistem video de supraveghere.\n\n6. Dotare primărie cu autoutilitară Ford Transit: Primăria a fost dotată cu o nouă autoutilitară.\n\n3. Înființare centru de colectare a deșeurilor: Va fi înființat un centru pentru colectarea deșeurilor.\n\n4. Extindere primărie: Primăria va fi extinsă pentru a deservi mai bine comunitatea.\n\n8. Dotare generator pentru pompe de apă: Sistemul de apă va primi un generator nou.\n\nPrimarul Dumitru Stan a declarat: „Proiectele realizate reflectă angajamentul nostru față de comunitate. Continuăm să ne concentrăm pe îmbunătățirea infrastructurii și a calității vieții. Proiectele viitoare vor aduce și mai multe beneficii pentru locuitorii noștri. Este o prioritate să asigurăm un mediu sigur și modern pentru toți cetățenii comunei.”\n\nComuna Ceamurlia de Jos își continuă dezvoltarea prin investiții în infrastructură și servicii publice. Aceste proiecte sunt esențiale pentru creșterea calității vieții și pentru dezvoltarea durabilă a comunității.",
        "label": "Dobrogea"
    },
    {
        "title": "Primăria Negru Vodă：Anunț privind concesionarea prin licitație publică cu ofertă în plic închis",
        "text": "\n• Informații generale privind autoritatea contractantă, precum denumirea, codul fiscal, adresa, numărul de telefon, fax și/sau adresa de e-mail a persoanei de contact:Orașul Negru Vodă , cu sediul în orașul Negru Vodă, strada Şoseaua Mangaliei, nr. 13, telefon 0241780195, având cod fiscal 6398763, E-mail: .\n• Informații generale privind obiectul concesiunii, în special descrierea și identificarea bunului care urmează să fie concesionat:\n• Lot nr. 28, teren în suprafață de 6249 mp, situat în intravilanul orașului Negru Vodă, str.Aleea Platformei, nr. 1, județul Constanța, identificat cu nr. cadastral 102761;\n• Lot nr. 29, teren în suprafață de 1027 mp, situat în intravilanul orașului Negru Vodă, str.Aleea Platformei, nr. 1, județul Constanța, identificat cu nr. cadastral 102762;\n• Lot nr. 30, teren în suprafață de 1020 mp, situat în intravilanul orașului Negru Vodă, str.Aleea Platformei, nr. 1, județul Constanța, identificat cu nr. cadastral 102763;\n• Lot nr. 31, teren în suprafață de 1158 mp, situat în intravilanul orașului Negru Vodă, str.Aleea Platformei, nr. 1, județul Constanța, identificat cu nr. cadastral 102764.\n\nTerenurile aparțin domeniului privat al UAT Oraș Negru Vodă, iar concesionarea se va face conform O.UG. nr. 57/2019 și conform Hotărârii Consiliului Local nr. 47/10.09.2024.\n• Informații privind documentația de atribuire: Se regăsesc în Caietul de sarcini.\n• Modalitatea sau modalitățile prin care persoanele interesate pot intra în posesia unui exemplar al documentației de atribuire:solicitare scrisă, depusă la sediul Orașului Negru Vodă.\n• Denumirea și adresa serviciului/compartimentului din cadrul concedentului, de la care se poate obține un exemplar din documentația de atribuire: Secretar general, Orașul Negru Vodă orașul Negru Vodă, str. Șoseaua Mangaliei, nr. 13, jud. Constanța.\n• Costul și condițiile de plată pentru obținerea acestui exemplar, unde este cazul, potrivit prevederilor O.U.G. nr. 57/2019 privind Codul administrativ:50 lei ce se achită la casieria instituției Orașul Negru Vodă.\n• Informații privind ofertele:\n• Adresa la care se vor depune ofertele: Orașul Negru Vodă, orașul Negru Vodă, str. Șoseaua Mangaliei, nr. 13, județul Constanța.\n• Numărul de exemplare în care trebuie depusă fiecare ofertă: se depun într-un singur exemplar.\n• Data și locul la care se va desfășura ședința publică de deschidere a ofertelor: 05 noiembrie 2024, ora 10:00, la sediul Orașului Negru Vodă, Șoseaua Mangaliei, nr. 13, județ Constanța.\n• Denumirea, adresa, numărul de telefon/fax și adresa de e-mail a instanței competente în soluționarea litigiilor apărute și termenele pentru sesizarea instanței:Tribunalul Constanța, cu sediul în municipiul Constanța, Strada Traian, nr.3, cod poștal 900743, jud. Constanța, telefon: 0241-617183, fax: 0241-617413/ 0241-582563, E-mail: .\n• Data transmiterii anunțului de licitație către instituțiile abilitate, în vederea publicării: 11.10.2024",
        "label": "Dobrogea"
    },
    {
        "title": "„Au venit banii pentru asfaltare în Comana” - Primarul Ion Adam, declarații înainte de predarea mandatului",
        "text": "Fonduri pentru prima tranșă de asfaltare au ajuns în Comana, confirmă primarul Ion Adam, înainte de predarea mandatului către Osman Erdal, noul primar PNL al comunei Comana, județul Constanța. „Au venit banii pentru prima tranșă la asfaltare, 27 miliarde de lei vechi,” a declarat Ion Adam, arătând importanța acestor fonduri pentru continuarea lucrărilor.\n\n„Băieții, adică firma care lucrează la proiect, voiau să plece dacă nu luau banii ăștia, dar bine că au venit,” a adăugat primarul. Primirea acestei tranșe a fost esențială pentru a păstra contractorul implicat și a evita întârzieri semnificative. Investiția vizează modernizarea drumurilor, un obiectiv de mult timp necesar în zonă.\n\nIon Adam a anunțat că a depus cerere pentru o nouă finanțare de încă 20 de miliarde de lei vechi, ce urmează să sprijine extinderea lucrărilor de infrastructură. „Am terminat căminul de la Tătaru,” a mai adăugat acesta, subliniind finalizarea unui proiect esențial pentru comunitate. Cu toate acestea, mai sunt necesare fonduri pentru alte proiecte locale. „Ne mai trebuie niște bani pentru alt proiect, dar să vedem cum decid cei din guvern,” a spus primarul, semnalând importanța sprijinului guvernamental.\n\nProiectele recente demonstrează angajamentul administrației locale în modernizarea comunei. Deși se află la final de mandat, Ion Adam rămâne implicat în finalizarea investițiilor importante pentru comunitate.",
        "label": "Dobrogea"
    },
    {
        "title": "Începe modernizarea drumurilor din Comuna Stejaru",
        "text": "Finalul lunii septembrie nu este doar sezonul recoltei, ci și momentul fructificării finanțărilor obținute încă de la începutul anului. Cea mai bună dovadă – începe modernizarea drumurilor din Comuna Stejaru, proiect pentru care contractul de finanțare fusese semnat în luna ianuarie a acestui an.\n\nAvând finanțarea obținută încă din 30 ianuarie 2024, proiectul de modernizare a drumurilor din Comuna Stejaru vizează aducerea la standarde moderne a 7,5 km de drumuri, crearea a 3.5 km de trotuare, instalarea a 600 de metri de balustradă de protecție și construirea a patru poduri – unul la Stejaru și trei la Vasile Alecsandri.\n\nValoarea totala a proiectului este de 13.023.005 lei, finanțarea fiind obținută prin programul național de Investiții „Anghel Saligny”.\n\nToate străzile din comună vor fi asfaltate\n\nLucrările la drumurile din Comuna Stejaru au debutat săptămâna trecută, utilajele grele intervenind pentru a decoperta ulițele și pentru a pregăti patul de piatră peste care va fi turnat asfaltul.\n\nCei 7,5 kilometri de drumuri vor fi realizați după cum urmează:\n• se vor asfalta toate străzile (alei, ulițe) din satul Mina Altân Tepe, în total 2.425 de metri de șosea.\n• toate străzile neasfaltate (alei, ulițe) din satul Stejaru – 2.431 de metri.\n• Suplimentar, va fi realizat drumul de acces în Beipunar, de la drumul județean, la stația de pompare a apei, pe o lungime de 1.096 metri.\n\nLa finalul lucrărilor, vor fi asfaltate practic toate drumurile și aleile din Comuna Stejaru.",
        "label": "Dobrogea"
    },
    {
        "title": "Discuții pe tema accesării fondurilor europene, la sediul Consiliului Județean Tulcea",
        "text": "Președintele Consiliului Județean Tulcea, Horia Teodorescu, a primit, astăzi, vizita dr. Delia Dimitriu, specialist în cadrul Comisiei Europene, aflată într-o vizită de lucru la Tulcea, pentru a discuta aplicat despre domeniile de interes pentru atragerea de fonduri europene.\n\nLa ședința care a avut loc la sala Dobrogea a Consiliului Județean Tulcea au mai participat vicepreședinții Consiliului Județean Tulcea, Lavinia Vizauer și Iancu Naciadis, administratorul public al județului, Dumitru Mergeani, reprezentanți ai Executivului județean, dar și ai principalelor instituții implicate în implementarea unor proiecte menite să contribuie la dezvoltarea județului Tulcea.\n\nÎn cadrul întâlnirii, au fost purtate discuții referitoare la principalele domenii de interes ce pot fi finanțate cu fonduri europene pe termen scurt și mediu.\n\nÎn acest sens, dr. Delia Dimitriu a avansat propunerea creării unui hub pe logistica de transport, ce ar putea fi completat de proiecte axate pe domeniile strategice cercetare – inovare – implementare.\n\nAstfel, acest hub ar trebuie să dezvolte toate legăturile graniței estice: transport rutier, aerian, feroviar sau naval.\n\nUna dintre prioritățile asumate de Comisia Europeană, spune dr. Delia Dimitriu, este accentul deosebit pus pe investițiile în forță de muncă, în crearea de oportunități pentru tineri, care să activeze, așadar, și în comunitățile mai mici ale României, nu neapărat în marile centre urbane.\n\nDe asemenea, mai spune dr. Dimitriu, este deosebit de important ca eforturile autorităților județene să se concentreze și pe atragerea mediului privat în acest demers al dezvoltării la nivel european, eventual identificarea unor oportunități de afaceri pentru tinerii dornici să se implice în crearea unor start-up-uri.\n\nÎn acest sens, președintele Consiliului Județean Tulcea, Horia Teodorescu, a propus redactarea unei strategii care să identifice proiectele necesare la nivelul unităților administrativ-teritoriale din Tulcea, dar și la nivelul întregului județ și care să constituie un punct de plecare într-un dialog deschis cu reprezentanții Comisiei Europene, în vederea accesării de fonduri europene menite să ducă la creșterea calității vieții în spațiul nord-dobrogean.",
        "label": "Dobrogea"
    },
    {
        "title": "Primăria anunță: Constanța este pregătită de iarnă! Utilajele sunt gata oricând să intervină pentru deszăpezirea orașului!",
        "text": "Autorităţile locale dispun în acest an de un număr mai mare de utilaje pentru activitatea de deszăpezire față de anii anteriori.\n\nUna din principalele noutăţi constă în achiziţionarea unor utilaje speciale, de mici dimensiuni, care vor fi folosite pentru curăţarea trotuarelor și a spațiilor greu accesibile. Așadar, în sezonul de iarnă 2019 – 2020, se va acționa simultan pe marile bulevarde, pe strazile și aleile înguste și pe trotuare.\n\nAu fost achizionate peste 16.000 de tone de material antiderapant, pentru a se acționa prompt atunci când situația o va impune.\n\nPersoanele afectate de fenomenele meteorologice periculoase au la dispoziție peste 100 de locuri de cazare în incinta a 3 unități de învățământ :\n\nDe asemenea, Direcția Generală de Asistență Socială va asigura spațiile necesare de cazare pentru persoanele fără adăpost.\n\nToți locuitorii orașului, agenții economici și asociațiile de proprietari pot semnala permanent orice problemă la următoarele numere de telefon:\n\nDispecerat Serviciul Protecţie Civilă, Securitate, Sănătate în Muncă şi Situaţii de Urgenţă – 0737552271.",
        "label": "Dobrogea"
    },
    {
        "title": "De Crăciun și în fiecare zi îmi doresc ca oamenii să fie fericiți",
        "text": "Dacă e ceva ce îmi doresc, nu doar de Crăciun, ci în fiecare zi a vieții mele, este ca oamenii să fie fericiți. Toți. Pentru că mă gândesc că dacă sunt fericiți sunt mai buni și mai puțin preocupați de viețile altora. Și-o trăiesc pe a lor și se bucură de ea.\n\nAm cunoscut mulți oameni în ultimii ani. Unii mă inspiră, alții mă îngrozesc. N-am crezut niciodată că în spatele cuvintelor pline de miere se pot ascunde cele mai josnice caractere. În naivitatea mea, am considerat mereu că toată lumea e ca mine, ca ai mei. Tocmai de asta am vorbit sincer, deschis, fără să mă gândesc vreo clipă că asta mă va costa scump. Și pentru că mie nu au prea avut ce să-mi facă, s-au răzbunat pe copil. Persoane mature, cu vorbe alese, cu complimentele la ei, ”oameni frumoși” în care colcăie ura.\n\nNu e nicio nenorocire, e un fapt. Constat cu amărăciune, acum în prag de sfântă sărbătoare, că unii dintre noi sunt o rușine pentru specia umană. Dorința de a parveni, de a ieși în față, de a aduna lauri și laude îi transformă în monștri. Pe cei mai buni ca ei îi sabotează, le dau în cap. Așa înțeleg ei succesul.\n\nMă gândesc că dacă ar fi fericiți cu viețile lor nu s-ar mai chinui să demonstreze nimic, nu le-ar mai face rău semenilor, ci s-ar bucura de ceea ce au. De asta vreau ca toată lumea să fie fericită și să aibă parte de liniște. Pentru că cei care știu să se bucure de cât le-a oferit viața sunt deștepți. Iar oamenii deștepți sunt buni. Răutatea e apanajul prostului trist, care vrea să arate cine e el.\n\nAșadar, îmi doresc să fim relaxați. Să acceptăm faptul că nu le putem avea pe toate, să înțelegem că nu pe toți ne bucură același lucruri, să ne tolerăm și să nu ne judecăm. Fiecare e liber să trăiască cum vrea, să aleagă ce vrea, pentru că viața e scurtă.\n\nPe cei mai capabili decât noi trebuie să-i admirăm și să-i apreciem. Să învățăm de la ei, nu să le facem rău. Asta nu demonstrează decât frustrare, neîmplinire, ratare. Iar uneltirile noastre sunt sortite eșecului. Pentru că, așa cum spunem, sunt mai deștepți ca noi.\n\nPoate acum, în prag de Crăciun, e timpul să luăm o pauză și să ne facem o analiză. Nimeni nu e perfect, știu asta. Dar avem datoria să încercăm să fim mai buni. Nu doar pentru că societatea și condiția noastră umană ne cere asta, ci pentru că tot răul pe care îl facem se întoarce la noi ca un bumerang.\n\nDacă v-ați întrebat de ce n-aveți noroc în viață, luați în calcul și faptele voastre.",
        "label": "Dobrogea"
    },
    {
        "title": "Investiții majore în infrastructura educațională și culturală din comuna Comana",
        "text": "Primarul comunei Comana, Ion Adam, continuă să se implice activ în dezvoltarea infrastructurii educaționale și culturale din localitate. Sub conducerea sa, au fost realizate multiple proiecte importante care vizează îmbunătățirea condițiilor pentru copii și comunitate. Printre acestea se numără renovarea grădinițelor, mutarea temporară a unităților de învățământ și reabilitarea spațiilor culturale.\n\nIon Adam a anunțat cu satisfacție că grădinița de la Comana a fost renovată din nou, oferind astfel un mediu educațional adecvat și sigur pentru copiii din localitate. Aceste lucrări de renovare sunt parte dintr-un efort mai larg de modernizare a infrastructurii educaționale, esențială pentru dezvoltarea armonioasă a celor mici.\n\nMutarea grădiniței de la Tătaru la after school\n\nÎn contextul construcției noi a școlii din Tătaru, primarul Ion Adam a luat măsuri prompte pentru a asigura continuitatea educației. Grădinița de la Tătaru a fost mutată temporar în clădirea after school-ului, unde activitățile educaționale pot continua în condiții optime. Această mutare a fost necesară deoarece, odată cu demararea construcției la școala din Tătaru, clădirea nu mai putea găzdui nicio activitate.\n\nÎn plus față de investițiile în infrastructura educațională, primarul Ion Adam a reparat terenul de sport de la școala din Comana, deteriorat de-a lungul timpului. Acest proiect a fost esențial pentru a oferi elevilor un spațiu adecvat pentru activitățile fizice și recreative. De asemenea, căminul cultural din Tătaru a beneficiat de renovări exterioare, iar începând cu 2 septembrie, lucrările vor continua la interior, asigurând astfel un spațiu modern și funcțional pentru evenimentele comunității.\n\nPe lângă eforturile de modernizare a unităților educaționale și culturale, proiectele de reabilitare a drumurilor din Carcaliu continuă fără întrerupere. Ion Adam a subliniat că aceste lucrări sunt esențiale pentru îmbunătățirea accesibilității și pentru crearea unui mediu sigur și plăcut pentru toți locuitorii comunei.\n\nPrimarul Ion Adam demonstrează prin aceste proiecte un angajament ferm față de dezvoltarea comunității comunei Comana. Prin renovarea grădinițelor, reabilitarea terenului de sport și a căminului cultural, precum și prin proiectele de infrastructură rutieră, administrația locală își propune să îmbunătățească calitatea vieții locuitorilor și să asigure un viitor mai bun pentru generațiile viitoare. Aceste măsuri reflectă o strategie clară de dezvoltare durabilă și o preocupare constantă pentru bunăstarea comunității.",
        "label": "Dobrogea"
    },
    {
        "title": "Se oprește apa în localitatea Cumpăna și în mai multe zone din municipiul Constanța",
        "text": "Pentru executarea unor lucrări de investiții, RAJA SA va întrerupe furnizarea apei potabile începând de miercuri seara – 18 decembrie 2024, ora 22.00, până joi – 19 decembrie 2024, ora 14.00.\n\nPe timpul desfășurării intervențiilor, vor fi afectați de lipsa apei consumatorii din localitatea Cumpăna, dar și abonații din următoarele zone din municipiul Constanța:\n\nReluarea furnizării apei potabile se va realiza progresiv, în fiecare zonă afectată, cu precizarea că la capetele de coloană și la etajele superioare pot să apară abateri de la acest program.\n\nÎn perioada sistării furnizării apei, echipele de intervenție vor efectua lucrările de cuplare a conductei cu diametrul de 500 mm la sistemul centralizat. Din cauza vechimii, de peste 60 ani, s-a impus înlocuirea unui segment pe o lungime de aproximativ 50 metri, în zona intersecției bd. Aurel Vlaicu cu str. Industrială. Totodată, se va înlocui și sistemul de vane de legătură cu conducta DN 600, ce asigură o mare parte din necesarul de apă pentru Stația de pompare și tratare Constanța Sud (Bifurcație Cumpăna). Lucrările au fost demarate în urmă cu mai bine de două săptămâni, perioadă în care s-a realizat pozarea conductei în teren, s-au montat vanele pe noul tronson, urmând să fie realizată doar partea de cuplare/sudură și montare debitmetre pentru reglarea presiunii. Înlocuirea acestor secțiuni din conductele principale, DN 500 și DN 600, s-a realizat în regim de urgență, existând riscul major ca acestea să cedeze și o mare parte a consumatorilor să sufere de lipsa apei potabile pe o perioadă nedeterminată.",
        "label": "Dobrogea"
    },
    {
        "title": "Președintele Consiliului Județean Tulcea, Horia Teodorescu: Vă urez un An Nou fericit, sănătate, belșug și La Mulți Ani!",
        "text": "Adresa ta de email nu va fi publicată.",
        "label": "Dobrogea"
    },
    {
        "title": "O zi Altfel în cadrul Programului Național Școala Altfel la RAJA S.A.",
        "text": "Compania RAJA S.A. a avut astăzi – 15 aprilie 2024, rolul de gazdă, în cadrul Programului Național Școala Altfel, pentru elevii constănțeni de la Școala Gimnazială nr. 7 “Remus Opreanu” din Constanța.\n\nDeși treceau pentru prima oară pragul “casei” noastre, la sediul central din Constanța, am fost surprinși de entuziasmul și dorința lor de a descoperi activitatea companiei, care a pregătit la rândul ei o mulțime de surprize educative pentru cei mici.\n\nElevii de clasa I au avut oportunitatea să afle mai multe despre circuitul apei în natură, despre cât de importante sunt acțiunile de protejare a mediului înconjurător, în special a surselor de apă dulce. Cei mici au aflat și despre serviciile oferite de RAJA SA, despre parcursul apei din mediul ei natural până la robinete și înapoi în emisar, după ce este tratată și curățată.\n\nEvenimentul a debutat cu partea teoretică, în care copiilor le-a fost prezentat un filmuleț captivant care a evidențiat cele mai importante obiective ale companiei RAJA, în calitate de lider regional pe piața serviciilor de alimentare cu apă. Au aflat astfel că RAJA depune eforturi constante pentru a furniza comunității apă potabilă de calitate și servicii de canalizare eficiente într-o arie extinsă de operare.\n\nLa finalul vizitei, elevii au avut ocazia să descopere un obiectiv important – Stația de pompare apă potabilă din incinta sediului central al companiei, care deservește partea centrală a municipiului Constanța.\n\nCuriozitatea lor a fost stimulată de procesul tehnologic al apei, adresând o mulțime de întrebări despre modul în care apa ajunge la robinet, despre potabilitatea acesteia, dar și despre etapele transformării apei uzate și redarea ei circuitului natural. Astfel, au plecat spre case mai documentați, dar și cu broșuri informative care le dezvăluie pe înțelesul tuturor povestea apei de-a lungul întregului său parcurs.\n\nPrin organizarea acestei activități instructiv-educative, elevii au înțeles cât de important este ca fiecare dintre ei să păstreze apa curată, să nu o risipească și să o folosească cu chibzuință.",
        "label": "Dobrogea"
    },
    {
        "title": "Marian Turbatu, denunțătorul lui Nicușor Constantinescu: „Nu a vrut să emită anumite acte”",
        "text": "Denunțătorul președintelui Consiliului Județean Constanța, Nicușor Constantinescu, a explicat în exclusivitate pentru postul B1 TV care sunt motivele pentru care l-a reclamat pe acesta procurorilor DNA.\n\nMarian Turbatu, președintele Asociației Eoliene Române, a declarat că problemele pe care le-a avut cu Nicușor Constantinescu au fost unele legale, el cerând niște acte CJ, iar instituția nu le-a emis.\n\n„Eu am solicitat niște acte CJ, instituția nu le-a emis, a refuzat anumite lucru, apoi am mers în instanță să cer emiterea acelor acte, care sunt executoare de drept. Instanța l-a obligat pe domnul Constantinescu să le emită în 30 de zile, și nu a făcut acest lucru. Solicitarea de acte legale pe care nu a vrut să le emită. Am mers și pe cale executorie. Și nu a vrut, iar asta constituie infracțiune”, a spus Marian Turbatu.\n\n„Prin aceste hotărâri a fost obligat și la plata unor amenzi civile, care trebuiau colectate de Fisc, dar Fiscul refuză să le colecteze. Până în acest moment, s-au adunat la peste 2 milioane de lei”, a mai spus Marian Turbatu.\n\nÎntrebat de ce nu a dorit Nicușor Constantinescu să emită actele respective, Marian Turbatu a menționat că motivul era „promovarea altor societăți”.\n\nPreşedintele Consiliului Judeţean Constanţa, Nicuşor Constantinescu, a fost arestat preventiv în urma percheziţiilor făcute la locuinţa sa şi la sediile Consiliului Judeţean şi Regiei Judeţene de Drumuri şi Poduri Constanţa, într-un dosar privind fapte de corupţie.\n\nÎnainte de a fi reținut el a declarat: „Am fost reţinut în urma unor acuzaţii ale unui escroc – Turbatu Marian, care a înşelat Consiliul Judeţean Constanţa şi mi-a făcut plângere„.(B1.ro)",
        "label": "Dobrogea"
    },
    {
        "title": "RAJA S.A. execută lucrări de întreținere a rezervoarelor din Năvodari, Sibioara și Corbu de Sus",
        "text": "Pentru a asigura un serviciu de alimentare cu apă potabilă de calitate, RAJA S.A. efectuează în această perioadă lucrări de mentenanță pentru sistemele de înmagazinare a apei aflate în exploatare.\n\nAstfel, luni – 29 aprilie 2024, în intervalul orar 08.00 – 20.00, sunt programate operațiuni de întreținere la nivelul rezervoarelor din orașul Năvodari, dar și din localitățile Sibioara (comuna Lumina) și Corbu de Sus (comuna Corbu), județul Constanța.\n\nVor fi afectați de lipsa apei consumatorii de pe străzile Eternității, Liniștei, Macului, Recoltei, Prelungirea Recoltei, Apusului, Locomotivei și Sibioarei, din Orașul Năvodari, precum și abonații din satul Sibioara și cei din localitatea Corbu de Sus.",
        "label": "Dobrogea"
    },
    {
        "title": "Calendarul competițiilor sportive ale CSM Constanța pentru a treia săptămână a lunii octombrie 2024",
        "text": "Săptămână bogată în evenimente pentru CSM Constanța! Au fost și urmează meciuri importante la baschet și handbal, cu cele trei echipe implicate în cupele europene și în ligile naționale, dar și dueluri tari în competițiile interne de volei și rugby. Urmează un weekend plin la Sala Sporturilor, care începe vineri după-amiază și se încheie duminică, dar și un program atractiv la Sala Tomis, cu echipele de juniori în prim-plan. Sportivii CSM Constanța se bat pentru medalii naționale la haltere, scrimă, judo și gimnastică aerobică, iar prezența în competițiile internaționale este, ca de obicei, notabilă. După Elena Zaharia la Europenele de tenis de masă, este rândul lui Carol Popa să ne rețină atenția cu participarea sa la Campionatul Mondial de Triatlon!\n\nEtapa a 3-a din Divizia A1 de volei feminin, programează sâmbătă în Sala Sporturilor „Simona Amânar” o partidă extrem de interesantă. Se vor afla de o parte și de cealaltă a fileului, CSM Constanța și Corona Brașov, formații care au înregistrat în acest debut de campionat câte o victorie și o înfrângere. Echipa CSM Constanța antrenată de Florin Voinea și Radu Began își dorește să obțină a doua victorie, după ce în etapa inaugurală a dispus pe teren propriu de Universitatea Cluj cu 3-1 și apoi a cedat la București, 0-3 cu Rapid. Meciul începe la ora 20.00 (intrarea spectatorilor va fi gratuită) și va putea fi urmărit în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV și pe FRV TV.\n\n\n\nVolei junioare U19\n\n\n\nÎn perioada 18-20 octombrie, la Constanța, în Sala Tomis („Flămânda”) se vor disputa meciurile din cadrul primului turneu de volei junioare U19 organizat de ACS Laguna Constanța. Formația CSM Constanța antrenată de Bianca Ioana Cojocaru și Alexandra Trică va susține trei partide după următorul program: vineri, 18 octombrie de la ora 11.00 cu Top Volei 05 CSS 1 Constanța , sâmbătă, 19 octombrie de la ora 13.00 cu CSS Galați și duminică, 20 octombrie de la ora 15.00 cu Laguna Constanța.\n\nVolei juniori U19\n\n\n\nTot în Sala Tomis („Flămânda”) sunt programate în weekend meciurile turneului inaugural de volei juniori U19 organizat de CSM Constanța. Echipa CSM Constanța antrenată de Viorel Prejbeanu le va avea ca adversare, în ordine pe CSS 1 Constanța, vineri, 18 octombrie de la ora 13.00, pe Arcada Galați, sâmbătă, 19 octombrie de la ora 11.00 și pe Ex 4 București, duminică, 20 octombrie de la ora 11.00.\n\n\n\nRugby\n\n\n\nLiderul Diviziei Naționale de Seniori la rugby, CSM Constanța va susține meciul contând pentru etapa a 14-a și își dorește să obțină a zecea victorie consecutivă. Formația CSM Constanța antrenată de Alexandru Lupu, vine după un succes clar, 55-5 pe teren propriu cu RC Bârlad. Meciul CSU Alba Iulia – CSM Constanța se va juca sâmbătă, 19 octombrie, de la ora 11.00 la Oarda. CSM Constanța se află pe primul loc cu 56 de puncte, urmată de Politehnica Iași cu 51 de puncte.\n\n\n\nHandbal seniori EHF EL\n\n\n\nCSM Constanța a jucat marți în Grupa D EHF European League, în Polonia, cu Chrobry Glogow, pe terenul căreia a cedat, scor 33-37. Echipa CSM Constanța este obligată să câștige următorul meci pentru a păstra șanse la calificarea în faza principală a competiției. Marți, 22 octombrie, de la 19.45, cu echipa spaniolă Bidasoa Irun, care s-a impus în Suedia, 29-23 cu Ystads IF.\n\n\n\nHandbal seniori\n\n\n\nHandbaliștii CSM Constanța au revenit în Sala Sporturilor pentru un nou meci din Liga Zimbrilor, între două partide din EHF European League. Pentru a evita o deplasare lungă și obositoare, clubul CSM Constanța a solicitat să facă o ”rocadă” a meciurilor cu CSU Suceava. Primul, din etapa a 8-a, programat pe terenul bucovinenilor, s-a jucat, astfel, la Constanța, iar returul, care urma să aibă loc la malul mării, va fi în Moldova. CSM Constanța a încheiat la egalitate cu CSU Suceava, 30-30. Vineri, 18 octombrie, de la ora 17.00!\n\n\n\nHandbal juniori\n\n\n\nJuniorii 3 susțin cel de-al doilea meci din acest sezon în Campionatul Național de Handbal Masculin J3, Seria F. După debutul cu victorie de pe teren propriu, băieții antrenați de Denis Ali joacă în deplasare cu CSȘ Călărași. Sâmbătă, 19 octombrie, de la ora 10.30. \n\n\n\nHandbal tineret\n\n\n\nHandbaliștii evoluează, pe teren propriu, în etapa a 5-a a Campionatului Național de Tineret – Seria B. CSM Constanța joacă în Sala Sporturilor cu CSM Focșani 2007, un meci în care băieții antrenați de Enis Murtaza speră să bifeze cel de-al doilea succes stagional. Duminică, 20 octombrie, de la ora 14.00.\n\nBaschet feminin FIBA\n\n\n\nCSM Constanța s-a instalat pe primul loc în Grupa F din FIBA EuroCup Women după ce a câștigat, joi, la Sala Sporturilor, meciul cu vicecampioana Germaniei, Rutronik Stars Keltern, scor 87-72! Baschetbalistele CSM Constanța au două victorii în tot atâtea meciuri disputate în grupă și merg cu un moral excelent în Belgia, unde vor juca împotriva celor de la Castors Braine. Miercuri, 23 octombrie, de la ora 21.00. CSM Constanța este liderul Grupei F, cu 4 puncte, urmată de Peli-Karhut 3p, Castors Braine 3p și Rutronik Keltern 2p.\n\n\n\nBaschet masculin FIBA\n\n\n\nCSM Constanța a continuat campania din FIBA Europe Cup, miercuri, pe terenul campioanei Elveției, Fribourg Olympic. Echipa CSM Constanța a cedat, scor 76-103 (48-52), după o primă repriză foarte bună, în care s-a aflat timp de 19 minute la conducere. Meciul următor, de pe terenul liderului Grupei C, Cholet Basket, devine decisiv pentru calificarea în faza următoare. Marți, 23 octombrie, de la ora 21.30.\n\n\n\nBaschet feminin LNBF\n\n\n\nDupă ce a debutat cu o victorie la scor în etapa de debut a noului sezon al Ligii Naționale de Baschet Feminin Getica 95, CSM Constanța este favorită și în duelul cu CS Agronomia București. Campioana României joacă pe teren propriu și nu ia în calcul decât victoria. Fetele antrenate de Alexandru Olteanu, Alina Șerban și Volha Tămîrgeanu sunt favorite și vor să sărbătorească alături de cât mai mulți suporteri fiecare meci astfel că iubitorii baschetului sunt așteptați la Sala Sporturilor! Sâmbătă, 19 octombrie, de la ora 14.00, în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV și pe youtube-ul FRB TV. \n\n\n\nBaschet masculin LNBM\n\n\n\nBaschetbaliștii CSM Constanța revin la Sala Sporturilor, după două partide jucate în deplasare. CSM Constanța joacă, în etapa a 5-a din Liga Națională de Baschet Masculin Getica 95, contra campioanei României, U-BT Cluj-Napoca. Un nou meci dificil pentru băieții antrenați de Dan Fleșeriu și Octavian Boian, care au nevoie de susținere mai mult ca oricând. Sâmbătă, 19 octombrie, de la ora 17.00, la Sala Sporturilor! Meciul va fi în direct pe aplicația CSM Constanța (Google App & App Store), pe site-ul www.csmconstanta.ro la secțiunea LIVE TV și pe youtube-ul FRB TV. \n\n\n\nBaschet masculin U16\n\n\n\nEchipa de baschet masculin U16 CSM Constanța joacă, pe teren propriu, în etapa a treia a Campionatului Național – Faza Zonală 1, Grupa a 3-a. După victoria din deplasare, cu ASBC Fan Baschet Otopeni, 42-25, băieții antrenați de Bogdan Ivanovici și Norbert Kovasch îi înfruntă pe cei de la CSȘ nr.4 CSU ASE București. Duminică, 20 octombrie, de la ora 17.00, în Sala Tomis din Complexul Sportiv Flămânda.\n\n\n\nHaltere\n\n\n\nÎn perioada 14-17 octombrie la Bascov sunt programate întrecerile Campionatului Național de haltere pentru juniori 3 și U15. De la CSM Constanța participă patru sportivi (două fete și doi băieți). Halterofilii de la CSM Constanța sunt pregătiți de antrenorul Aurel Tătaru.\n\nScrimă\n\n\n\nMicii scrimeri ai CSM Constanța participă la Cupa României la Spadă pentru juniori și cadeți. Competiția se desfășoară, în perioada 16-20 octombrie, la Craiova. CSM Constanța este reprezentat de Andrei Cazacu, în vârstă de 18 ani, care concurează la juniori, și de două fete, Victoria Meleacă și Maria Cazacencu, ambele în vârstă de 13 ani, care luptă atât la cadete, cât și la junioare. Sportivii sunt antrenați de Mihaela Ion.\n\n\n\nJudo\n\n\n\nJudoka de la CSM Constanța luptă pentru medalii la Campionatele Naționale U21 pe echipe și Ne Waza (luptă la sol), în weekend, la Izvorani. Darius Ionescu, la categoria 73kg, Alexandru Tănase 81kg, Laurențiu David Gliga 90kg, Victor Sandu și Matei Plosceanu +90kg sunt cei cinci sporitvi de la CSM Constanța care vor concura atât în competiția masculină pe echipe cât și în cea individuală de Ne Waza. La Ne Waza, CSM Constanța va fi reprezentat și de Daria Kraus, la 63kg. Antrenori sunt Gheorghe Lozovanu și Radu Florin Luca.\n\n\n\nTenis de masă\n\n\n\nElena Zaharia participă la Campionatele Europene Individuale de Tenis de Masă de la Linz! Sportiva de la CSM Constanța a obținut două victorii în Grupa a 5-a, reușind să câștige meciurile cu jucătoarea germană Elisa Nguyen, scor 3-0, și norvegianca Martine Toftaker, scor 3-1. Victorii care i-au adus calificarea în 32-mile de finală, unde reprezentanta CSM Constanța a cedat în fața unei alte jucătoare germane, Annett Kaufmann, scor 0-4. Vicecampionă mondială de junioare și campioană europeană de tineret, Elena Zaharia este componentă a lotului național de senioare al României, alături de Bernadette Szocs, Eliza Samara, Andreea Dragoman, Adina Diaconu și Ioana Sângeorzan.\n\n\n\nTriatlon\n\n\n\nCarol Popa participă la Campionatul Mondial de Triatlon, competiție care se desfășoară, între 16 și 20 octombrie, la Torremolinos, pe coasta mediteraneeană a regiunii spaniole Andaluzia! În vârstă de 18 ani, sportivul de la CSM Constanța va concura în proba de sprint, juniori, alături de cei mai valoroși triatloniști ai lumii la categoria sa de vârstă! Vor fi 71 de competitori, de pe toate continentele, din Europa, dar și din SUA, Mexic, Brazilia, Argentina, China, Japonia, Noua Zeelandă, Australia sau Africa de Sud! Federația română a mai trimis un singur sportiv la Torremolinos, pe Felix Duchampt. Sportivul care ne-a reprezentat la Jocurile Olimpice de la Paris va concura la categoria Elite. \n\n\n\nGimnastică aerobică\n\n\n\nSala Polivalentă din Arad va găzdui vineri, 18 octombrie și sâmbătă, 19 octombrie întrecerile Campionatelor Naționale de gimnastică aerobică pentru seniori. CSM Constanța va fi reprezentată de cei mai valoroși trei sportivi, de la care se așteaptă medalii cât mai multe: Daria Mihaiu, Antonio Surdu și Mădălin Boldea. Antrenoarea sportivilor la CSM Constanța este Maria Fumea.",
        "label": "Dobrogea"
    },
    {
        "title": "Avarie RAJA pe strada Năvodari din localitatea Lumina",
        "text": "Astăzi – 29 octombrie 2024, conducta de alimentare cu apă, cu diametrul de 600 mm, de pe strada Năvodari din localitatea Lumina, a înregistrat o avarie.\n\nPentru remedierea acesteia, în intervalul orar 13.40 – 21.30, se reduce presiunea apei în localitatea Lumina și în orașul Năvodari. Această situație va conduce la lipsa totală a apei în anumite zone, cu preponderență la etajele imobilelor, în funcție de topografia rețelei și de consumul înregistrat în perioada menționată.",
        "label": "Dobrogea"
    },
    {
        "title": "VIDEO Ziua Comunei Ceamurlia de Jos: O sărbătoare devenită tradiție",
        "text": "Primăria a organizat și în acest an Ziua Comunei Ceamurlia de Jos, duminică, 13 octombrie, o sărbătoare care a coincis cu hramul bisericii, Sfânta Parascheva, celebrată a doua zi, pe 14 octombrie. Evenimentul a avut loc pe stadionul comunal și a adunat locuitorii comunei pentru un spectacol artistic deosebit, având ca invitați artiști de renume și ansambluri folclorice.\n\nEvenimentul a fost un prilej de bucurie și reunire pentru comunitate, iar pe scena amenajată au urcat nume cunoscute precum Emira, Ion Paladi și Mariana Ionescu Căpitănescu. Alături de aceștia, au performat și ansambluri folclorice precum „Dobrogeanca”, Ansamblul Folcloric „Golovița” și Ansamblul „Asiga” din Lunca. Publicul a fost impresionat și de evoluțiile altor artiști, cum ar fi Ghena Andra-Ilia, Adelina Poenaru și Bianca-Nicola Rotaru, alături de „Academic Grup” din Constanța și Ansamblul „Sfitilina” din Vișina.\n\nPrimarul comunei, Dumitru Stan, a deschis evenimentul cu un discurs emoționant, în care a mulțumit cetățenilor pentru sprijinul acordat de-a lungul timpului: „Bună ziua, Ceamurlia! Bună ziua, dragii mei concetățeni, mă bucur să mă aflu din nou în fața dumneavoastră. Mă bucur că sunteți în număr așa de mare. Mulțumesc celor care m-au votat și celor care nu m-au votat, pentru că cei care nu ne-au votat ne țin cu picioarele pe pământ”.\n\nLa eveniment a fost prezent și Horia Teodorescu, președintele Consiliului Județean Tulcea, care a apreciat eforturile comunității de a menține tradiția vie: „Mulțumesc cetățenilor din comuna Ceamurlia de Jos pentru susținerea lor. Ceea ce faceți aici este rezultatul imboldului pe care oamenii îl dau primarului și echipei sale pentru ca acest eveniment să se desfășoare an de an. Nu sunt multe momente în care întreaga comunitate se poate reuni, dar aici, la Ceamurlia, reușiți să adunați suflarea localității într-un singur loc”.\n\nDe asemenea, la sărbătoare a participat și primarul comunei Jurilovca, Ion Eugen, care a subliniat legăturile de prietenie dintre cele două comune: „Vreau să îi mulțumesc lui Nea Mitică (Dumitru Stan), pentru că de fiecare dată nu ne uită și pe noi, vecinii, și ne invită. Aceste evenimente sunt organizate pentru dumneavoastră, cetățenii, și vă încurajez să veniți într-un număr cât mai mare, pentru că ele sunt ale voastre”.\n\nZiua Comunei Ceamurlia de Jos a fost o oportunitate pentru locuitori să se bucure de muzică, dans și voie bună, în compania artiștilor locali și naționali. Stadionul comunal a devenit un loc de întâlnire pentru toți cei care prețuiesc tradiția și unitatea comunității, iar evenimentul a fost un succes, reunind oameni din toate generațiile.",
        "label": "Dobrogea"
    },
    {
        "title": "Consiliul Județean Constanța: Modernizarea sistemului de sănătate din județ - măsuri concrete și progrese rapide",
        "text": "Sub conducerea președintelui Florin Mitroi, Consiliul Județean Constanța a inițiat o serie de măsuri concrete pentru modernizarea și eficientizarea sistemului de sănătate din județ, răspunzând prompt nevoilor cetățenilor și problemelor identificate. Într-un timp record – doar două luni de la preluarea mandatului și o lună de la numirea noului manager – Spitalul Județean Constanța beneficiază deja de primele îmbunătățiri esențiale.\n• Extinderea și modernizarea radiologiei\n• Compartimentul de radiologie a fost reorganizat și extins pentru a răspunde nevoilor pacienților internați și celor din ambulatorii.\n• Serviciul de radiologie din cadrul Unității de Primiri Urgențe (UPU) a fost echipat cu două computere tomograf și un aparat X-ray, demarându-se recrutarea personalului specializat pentru operarea acestora.\n• Extinderea programului ambulatoriului integrat\n• Programul de consultații a fost extins la 12 ore pe zi, în intervalul 08:00 – 20:00, conform cerințelor legislative.\n• Reabilitarea infrastructurii pentru pacienți și vizitatori\n• Lucrările de renovare a spațiilor comune sunt în plină desfășurare. Casa scării a fost deja reabilitată în proporție de 50%, oferind condiții mai bune pentru pacienți și vizitatori.\n• Analiza și rezolvarea problemelor tehnice\n• Au fost identificate și remediate deficiențele tehnice care afectau circuitele interne ale spitalului, implementându-se măsuri pentru controlul accesului și asigurarea securității.\n• Reparații esențiale la Unitatea de Asistență Medico-Socială Agigea\n• Lucrările de reparații au creat un mediu optim pentru desfășurarea actului medical în această unitate.\n• Demararea construcției Spitalului „Mama și copilul”\n• Un proiect major pentru sănătatea județului, menit să ofere servicii medicale specializate, la cele mai înalte standarde.\n\n„Modernizarea Spitalului Județean și a infrastructurii medicale este o prioritate absolută pentru noi. Aceste măsuri sunt doar începutul unui amplu program de investiții menite să ofere cetățenilor acces la servicii medicale de calitate. Împreună cu personalul medical dedicat și cu sprijinul Facultății de Medicină Constanța, sunt convins că putem reda încrederea pacienților în sistemul public de sănătate. Esențial este să construim un parteneriat echilibrat între mediul public și cel privat, orientat exclusiv spre binele comunității.”\n\nConsiliul Județean Constanța își reafirmă angajamentul de a prioritiza sănătatea cetățenilor, asigurând investiții durabile și implementarea unor soluții moderne în domeniul medical.",
        "label": "Dobrogea"
    },
    {
        "title": "Festivalul Iernii 2019 își deschide, vineri, porțile!",
        "text": "Copii, părinți și bunici, primarul Municipiului Constanța, domnul Decebal Făgădău vă invită vineri, 6 decembrie, la ora 18:00, în Parcul Tăbăcărie, pentru a participa la festivitatea de deschidere a Festivalului Iernii 2019.\n\nAmfitrionii evenimentului finanțat de Primăria Municipiului Constanța și organizat de Asociația Culturală pentru Tineret și Copii „Art Theatre“ vor fi Făt-Frumos și Ileana Cosânzeana.\n\nÎncepând cu ora 16:00, personajele de poveste vor străbate bulevardele Constanței la bordul unui autobuz supraetajat pentru a-i invita în pași de dans pe cei mici și cei mari în Ţara Piticilor.\n\nSurpriza absolută a serii magice va fi concertul extraordinar pe care trupa PROCONSUL îl va susține pe scena Palatului Fermecat, moment urmat de un spectaculos foc de artificii ce va da startul sărbătorii copiilor.\n\nPublicul va putea vizita Atelierele Moşului până la ora 20:00, pentru a afla la ce cursuri sunt aşteptaţi cei mici şi pentru a se întâlni cu zâne, spiriduși, elfi, magicieni sau eroi fantastici.\n\nPână pe 12 ianuarie 2020, vor fi organizate zilnic evenimente culturale, educative și distractive. Moş Crăciun va fi prezent și el la Festivalul Iernii, din 8 decembrie până pe 27 decembrie iar primirea lui va fi una de poveste.\n\nPatru căsuțe, decorate în spiritul sărbătorilor de iarnă, vor găzdui atelierele lui Moș Crăciun: Căsuța lui Moș Crăciun, Atelierul de Artă, Atelierul de Magie și Căsuța cu Basme Românești.\n\nLa Căsuța lui Moş Crăciun, copiii vor avea parte de o mulțime de activități, în funcție de zilele săptămânii: dans, muzică, animație, jocuri, filme, colinde. Turta dulce va fi ingredientul-vedetă al zilelor de miercuri.\n\nLa Atelierul de Artă, prichindeii vor picta, vor confecţiona globuri, clopoței, coșulețe, ghirlande, păpuși și multe altele iar la Atelierul de Magie, copiii vor învăța de la maestrul Magician să folosească bagheta magică și să facă diverse trucuri, cu care să-şi impresioneze familia şi prietenii.\n\nLa Căsuța cu Basme Românești, cei mici vor asculta poveștile lui Ion Creangă la pick-up și vor bea ceai cald. Atelierul va fi amenajat în stil tradițional românesc.\n\nPalatul Fermecat, o scenă de 48 mp ce va fi acoperită în întregime, va găzdui spectacole în fiecare weekend: vineri, sâmbătă și duminică, între orele 18:00-20:00.\n\nPersonajele de poveste, precum Harap Alb, Prâslea cel Voinic, Ileana Cosânzeana, Fata Babei, Elsa, Olaf, Cenușăreasa, Albă ca Zăpada, Frumoasa și Bestia, Jack Sparrow, Harry Potter vor fi prezente în parc în fiecare seară, între orele 16:00 și 20:00, și în weekend, între orele 12:00 și 20:00.\n\nHărțile amplasate la intrările din Parcul Piticilor îi vor ghida pe copii și pe părinți.\n\nPentru a fi la curent cu surprizele pe care le-au pregătit organizatorii Festivalului Iernii 2019, accesați pagina de Facebook a evenimentului.",
        "label": "Dobrogea"
    },
    {
        "title": "Ce rezultate a obținut CS Medgidia la evenimentele sportive de 1 Decembrie",
        "text": "Ziua Națională a României a fost sărbătorită prin sport de către CS Medgidia. Aceștia au participat la competiții de prestigiu, obținând rezultate impresionante și încheind anul competițional 2023 cu succes.\n\n📍 Participanți: Peste 1.300 de sportivi.\n\n🏅 Rezultate remarcabile pentru CS Medgidia:\n• Cristea Ionuț – locul 10 general și locul 4 la categoria sa în proba de semimaraton (21 km). La doar câteva secunde de podium, el a fost unul dintre cei mai rapizi sportivi.\n• Dinu George, Dinu Adriana, Miron Nicolae și Daniș Răzvan – performanțe solide la semimaraton și la cursa de 11 km.\n\nDe ce să te implici și tu în astfel de evenimente?\n• ✅ Beneficii fizice și mentale: Participarea la competiții sportive îmbunătățește sănătatea și oferă un sentiment de realizare personală.\n• ✅ Sprijinirea comunității sportive: Fiecare înscriere contribuie la promovarea sportului în România.\n\nSportivii Clubului Sportiv Medgidia au încheiat anul 2023 cu rezultate remarcabile, demonstrând că sportul este nu doar un stil de viață sănătos, ci și o modalitate de a sărbători momentele importante din viața comunității.",
        "label": "Dobrogea"
    },
    {
        "title": "Informare RAJA - Se execută lucrări de întreținere a rezervoarelor de apă în mai multe localități",
        "text": "În perioada 01 – 05 aprilie 2024, în intervalul orar 08.00 – 13.00, RAJA S.A. va sista furnizarea apei potabile în mai multe localități din județ pentru că se execută lucrări de întreținere a rezervoarelor de apă . Această întrerupere temporară a furnizării apei este necesară pentru desfășurarea operațiunilor periodice de întreținere a rezervoarelor destinate înmagazinării apei potabile.",
        "label": "Dobrogea"
    },
    {
        "title": "Se oprește apa în mai multe zone din municipiul Constanța și în localitățile Cumpăna, Lazu, Agigea și Eforie Nord",
        "text": "În perioada 18 – 20 septembrie 2024, la nivelul Stației de Tratare și Pompare Palas din municipiul Constanța, se vor executa lucrări de înlocuire a unor vane de legătură și a mai multor tronsoane din conductele degradate. Pentru realizarea acestora, RAJA S.A. va întrerupe furnizarea apei potabile timp de 30 de ore, în intervalul 18 septembrie 2024, ora 22.00 – 20 septembrie 2024, ora 04.00.\n\nInvestițiile sunt prevăzute în Contractul de lucrări CL34: “Reabilitare conducte magistrale tronson 3 – Municipiul Constanța”, în valoare totală de aproximativ 38 mil. lei., derulat prin Programul Operațional Infrastructură Mare (POIM).\n\nPe timpul desfășurării lucrărilor, vor fi afectați de lipsa apei consumatorii din următoarele zone:\n\nÎn vederea reducerii timpului de execuție a intervenției, ținând cont de complexitatea lucrărilor, echipele RAJA au demarat în urmă cu peste două săptămâni activitățile pregătitoare, astfel încât totul să se desfășoare în timp operativ.\n\nPe lângă complexitatea lucrărilor, intervalul de sistare a alimentării cu apă este determinat și de lungimea instalațiilor, a diametrului acestora, dar și a debitului de apă. Timpul necesar pentru golirea și umplerea rețelei de distribuție din zonele afectate poate varia de la 6 până la 9 ore. Prin urmare, reluarea furnizării apei potabile se va realiza în mod progresiv în fiecare zonă afectată, pe măsură ce sistemul va intra în presiune și în funcție de topografia rețelei.",
        "label": "Dobrogea"
    },
    {
        "title": "Opt primării tulcene sunt beneficiare ale Programului multianual privind elaborarea și/sau actualizarea PUG-urilor",
        "text": "Președintele Consiliului Județean Tulcea, Horia Teodorescu, a participat joi, 20 iunie 2024, la semnarea protocoalelor cu opt primării tulcene beneficiare ale Programului multianual privind elaborarea și/sau actualizarea planurilor urbanistice generale ale localităților și a regulamentelor locale de urbanism derulat în perioada 2024-2027.\n\nAcțiunea a avut loc ca urmare a semnării de către ministrul Dezvoltării, Lucrărilor Publice și Administrației și președintele Consiliului Județean Tulcea a contractului de finanțare pentru programul multianual pentru realizarea PUG-urilor pentru opt beneficiari finali.\n\nEste vorba de primăriile Dăeni, Frecăței, Greci, Izvoarele, Mahmudia, Sfântu Gheorghe, Slava Cercheză și Tulcea, care au primit o alocație totală de la bugetul de stat de 6,1 milioane lei, prin beneficiarul intermediar Consiliul Județean Tulcea.\n\nÎn baza protocoalelor semnate, primăriile beneficiare vor putea face solicitări de decontare pe măsură ce primesc procese verbale de predare a documentațiilor și facturi din partea elaboratorilor planurilor urbanistice generale ale localităților.\n\nMinisterul Dezvoltării a făcut o mișcare deșteaptă și a transformat finanțarea PUG-urilor dintr-un program anual într-un program multianual legat de contractele de proiectare. Drept urmare a alocat toată suma pentru toate solicitările dumneavoastră până la finalizarea contractului. Deci în acest moment avem asigurate sumele, iar pe măsură ce primiți procese verbale și facturi din partea elaboratorilor, se pot face solicitări de decontare.",
        "label": "Dobrogea"
    },
    {
        "title": "Anunţ– Cursuri de calificare organizate de Primăria Techirghiol",
        "text": "Societatea COREX C&B S.R.L. este beneficiarul contractului de finantare cu numarul POSDRU ll25l5.1./51133980 pentru realizarea proiectului „Servicii integrate de informare, consiliere si formare profesionala a persoanelor fara loc de munca, in meserii din domeniile turismului, alimentatiei publice si artizanatului”, ce va fi implementat din Fondul Social European prin Programul Operational Sectorial Dezvoltarea Resurselor Umane 2007 – 2013, Axa prioritara 5 „Promovarea masurilor active de ocupare”, Domeniul Major de Interventie 5.l. „Dezvoltarea si implementarea masurilor active de ocupare”.\n\nPentru a veni in sprijinul persoanelor interesate din Orasul Techirghiol, d-nul Primar Adrian Stan, a aprobat colaborarea cu beneficiarul acestui proiect si pe aceasta cale a desemnat doua persoane din cadrul primariei, respectiv d-na Axan Mioara si d-na Luzinschi Stefania pentru a realiza o baza de date cu persoane interesate si a tine in permanenta legatura cu reprezentati ai beneficiarului in vederea realizarii dosarelor pentru inscrierea la cursurile de calificare sau perfectionare.\n\nAstfel in perioada urmatoare va rugam sa va adresati Primariei Orasului pentru intocmirea dosarelor si stabilirea de intalniri cu reprezentati ai beneficiarului proiectului pentru inscrieri.\n\nProiectul urmareste dezvoltarea de servicii integrate ce includ informare, consiliere prin dobandirea unei calificari sau dobandirea de competente, in urmatoarele domenii din turism, alimentatie si in domeniul artizanal:.\n\nParticipantilor li se vor asigura costurile de transport si masa precum si o subventie care se va acorda fiecaruia in momentul absolvirii cursurilor.",
        "label": "Dobrogea"
    },
    {
        "title": "RAJA S.A. anunță încheierea înscrierilor la concursul Apa este Viață",
        "text": "AJA S.A. anunță înscrierilor la concursul Apa este Viață!, derulat cu ocazia Zilei Mondiale a Apei. Începând de astăzi se dă START VOT!\n\n„Răspunsul semnificativ al copiilor la provocarea de a ilustra rolul apei în menținerea păcii pe pământ ne-a surprins. A fost și pentru noi și pentru participanți o perioadă încărcată, având în vedere sutele de solicitări de înscriere în concurs, cu lucrări care mai de care mai creative și captivante. Chiar dacă unele creații transmise nu îndeplineau în totalitate cerințele anunțate inițial, am decis înscrierea lor pentru a nu-i dezamăgi pe copiii care au dedicat timp și au depus efort pentru a transmite mesajul și îngrijorarea lor în privința viitorului apei.\n\nCu aproape 400 de desene și participanți entuziaști, maratonul voturilor pe pagina de facebook https://www.facebook.com/scRAJAsa începe astăzi și se va încheia duminică – 17 martie 2024. Ținând cont de numărul mare de creații minunate, anticipăm un proces dificil de votare, cu multe emoții.\n\nReamintim tuturor că la numărătoarea voturilor se va lua în calcul doar utilizarea butoanelor „Like” sau „Love” pentru aprecierea desenelor.\n\nLa sfârșitul perioadei de vot pe pagina de facebook, cele mai apreciate 25 de lucrări pentru fiecare categorie de vârstă, vor fi evaluate de către o comisie de jurizare, organizată la nivelul societății. Aceasta va ține cont de respectarea cât mai fidelă a conceptului propus în acest an de Organizația Națiunilor Unite – Apa pentru Pace, dar și de celelalte condiții stipulate în Regulamentul de concurs.",
        "label": "Dobrogea"
    },
    {
        "title": "Primăria Cerna anunță cetățenii interesați asupra ajutoarelor pentru încălzire",
        "text": "Începând cu data de 10 octombrie și până în 20 noiembrie, cetățenii din Comuna Cerna se pot adresa primăriei pentru acordarea ajutorului de încălzire pentru sezonul rece 2024-2025. Solicitanții trebuie să depună o cerere și o declarație pe proprie răspundere privind componența familiei și veniturile realizate, precum și o serie de documente doveditoare, după caz.\n\nAnunțul privind ajutoarele de încălzire a fost publicat de Primăria Cerna la începutul lunii octombrie, autoritățile locale fiind însărcinate de legea 226/2021 să asiste cetățenii în vederea obținerii acestei facilități.\n\nConform legii, beneficiază de acest ajutor familiile ale căror venituri lunare de persoană nu depășesc 1386 de lei, respectiv 2.053 lei pentru persoanele singure.",
        "label": "Dobrogea"
    },
    {
        "title": "Avarie RAJA la intersecția str. Baba Novac cu Bogdan Vasile",
        "text": "În această seară, la intersecția străzilor Baba Novac cu Bogdan Vasile din municipiul Constanța, a avut loc o avarie din cauza vechimii infrastructurii, care a dus la cedarea legăturii dintre conducta de alimentare cu apă de 250 mm și magistrala de 800 mm. Pentru a remedia situația, este necesară înlocuirea a două tronsoane din conducta avariată, ceea ce va prelungi durata intervenției.\n\nDin acest motiv, echipele de intervenție au fost nevoite să oprească furnizarea apei potabile în această seară, începând cu ora 19:30, până mâine dimineață, 20 august 2024, ora 09:00.\n\nVor fi afectați de lipsa apei consumatorii din perimetrul delimitat de străzile: Baba Novac – Soveja – Izvor – Venus – Horia Grigorescu – Baba Novac.",
        "label": "Dobrogea"
    },
    {
        "title": "Investiție de 18 Milioane de Euro în Zootehnie: Primarul din Negru Vodă anunță construirea unei ferme de reproducție suine",
        "text": "Petre Urziceanu, primarul orașului Negru Vodă, a dezvăluit că în curând va avea loc în localitate o investiție privată în valoare de 18 milioane de euro! Această inițiativă va conduce la înființarea unei ferme de reproducție suine și creștere a tineretului porcin.\n\nCu o impresionantă capacitate de 3000 de scroafe, această fermă va juca un rol esențial în avansarea economiei locale. Se estimează că anual vor fi produse aproximativ 150.000 de purcei, consolidând astfel poziția orașului în industria porcină.\n\nDatele disponibile indică faptul că aceasta reprezintă cea mai mare investiție în zootehnie din județul Constanța, confirmând direcția pozitivă în dezvoltarea comunității din Negru Vodă.\n\nImpactul economic și social al acestui proiect este semnificativ pentru comunitatea orașului Negru Vodă. În plus față de creșterea producției și consolidarea economiei locale, acest proiect va genera între 30 și 35 de locuri de muncă permanente. Astfel, nu numai că va fi îmbunătățită calitatea vieții din punct de vedere economic, dar vor fi oferite și oportunități de angajare și stabilitate pentru locuitorii orașului.",
        "label": "Dobrogea"
    },
    {
        "title": "CS Medgidia câștigă la Iași și avansează spre podium",
        "text": "Handbaliștii de la CS Medgidia au obținut o victorie importantă în deplasare, în etapa a 10-a a Seriei B din Divizia A. Echipa pregătită de Adrian Georgescu și Ionuț Deli-Iorga s-a impus pe terenul Politehnicii Iași cu 29-21, consolidându-și șansele pentru podium și pentru calificarea la turneul de promovare în Liga Națională.\n\nPrima repriză a fost una echilibrată, în ciuda faptului că CS Medgidia a condus pe tot parcursul. Oaspeții nu au reușit să se distanțeze, iar la pauză aveau un avantaj minim, 12-11. După reluare, jocul s-a schimbat complet.\n\n„În a doua repriză, băieții noștri au arătat ce pot. Au preluat complet controlul jocului și au marcat 4 goluri consecutive, luând un avantaj decisiv”, au declarat oficialii clubului.\n\nFinalul partidei a fost dominat categoric de echipa din Medgidia, care a încheiat meciul cu 29-21, un succes clar care îi menține în lupta pentru promovare.\n\nVictoria de la Iași demonstrează progresul echipei pregătite de Georgescu și Deli-Iorga. Jocul defensiv solid, combinat cu eficiența în atac, a fost cheia succesului. Oficialii clubului au adăugat: „Acest rezultat ne arată că suntem pe drumul cel bun. Continuăm să muncim pentru a ne atinge obiectivele”.\n\nDupă această victorie, CS Medgidia își consolidează poziția în clasament, făcând un pas important spre turneul de promovare. Cu fiecare etapă, echipa demonstrează că este pregătită să lupte pentru un loc în Liga Națională.\n\nUrmătoarele meciuri vor fi decisive pentru echipă. „Fiecare punct contează. Vom aborda toate partidele cu aceeași determinare”, au declarat oficialii CS Medgidia.",
        "label": "Dobrogea"
    },
    {
        "title": "Stadiul proiectelor din comuna Ostrov - capela mortuară și digitalizarea unor servicii publice VIDEO",
        "text": "Stadiul proiectelor din comuna Ostrov a fost subiectul unui interviu pe care l-am realizat cu primarul comunei Ostrov, județul Constanța, Niculae Dragomir. Două dintre proiectele prezentate au fost capela mortuară și digitalizarea unor servicii publice ale primăriei.\n\nCapela mortuarădin localitatea Ostrov este un proiect finanțat din bugetul local, realizat în procent de 80 – 90 %. „Sperăm ca în maxim o lună de zile să semnăm deja procesul verbal de terminare a lucrărilor. În felul acesta, ne atingem unul din obiectivele pe care ni le-am propus la începutul mandatului de primar 2020 2024”, a spus primarul Dragomir.\n\nProiectul de digitalizare a serviciilor publice de la nivelul compartimentelor Financiare și Economico- sociale din cadrul primăriei este finanțat prin Programul Național de Redresare și Reziliență și la această oră se află în diferite stadii de implementare.\n\nCuprinde mai multe componente. Prima componentă se referă la achiziționarea de echipamente electronice necesare compartimentelor primăriei. A doua componentă este aceea de achiziționare a 17 camere de luat vederi, care au fost deja instalate săptămâna trecută, în puncte strategice din comună.\n\n„O altă componentă este aceea de achiziționare a softurilor pentru implementarea proiectului și, nu în ultimul rând, de achiziționare și instalare a două stații de încărcare electrice pentru mașinile electrice și microbuzele ce vor fi achiziționate pentru elevii din comună.\n\nStațiile electrice ce vor fi folosite și de către cetățenii din comună, cei care au mașini. Acesta este un program ce are o importanță deosebită pentru comunitate, este finanțat prin Programul Național de Redresare și Reziliență, în valoare de peste un milion și jumătate de euro.\n\nAcum, pentru că ne apropiem de sărbătorile Pascale, aș vrea să urez cetățenilor comunei Ostrov multă sănătate, sărbători Pascale în liniște și pace și să ne vedem sănătoși în continuare, pentru realizarea celorlalte programe, proiecte, pe care ni le-am propus a fi desfășurate pe teritoriul comunei Ostrov. La mulți ani și multă sănătate”, a transmis primarul Niculae Dragomir.",
        "label": "Dobrogea"
    },
    {
        "title": "Investiții majore în educația din Agigea",
        "text": "Anul acesta, primarul comunei Agigea, Cristian Cîrjaliu, a anunțat noi investiții majore în educația din Agigea Școlile și grădinițele din comună au beneficiat de dotări moderne, inclusiv echipamente digitale de ultimă generație, un pas important în sprijinirea procesului educațional.„Anul acesta, cu emoție și mândrie, am fost alături de comunitatea noastră la deschiderea noului an școlar atât la Școala Ion Borcea, cât și la cele trei grădinițe,” a declarat Cristian Cîrjaliu. În cadrul programului „Ghiozdanul Meu”, ghiozdanele pline cu rechizite au fost oferite din nou elevilor. Mai mult decât atât, școlile și grădinițele au fost echipate cu table inteligente, laptopuri, multifunctionale, camere de video-conferință și sisteme audio.\n\nPrimarul a subliniat importanța colaborării între părinți, profesori și autoritățile locale: „Dragi părinți și profesori, vă invit să fim în continuare uniți în efortul educațional, pentru ca generațiile formate în instituțiile noastre de învățământ să fie un prilej de mândrie și satisfacție pentru fiecare dintre noi.”În plus, Cristian Cîrjaliu a participat la deschiderea oficială a activităților la Creșa „Alba ca Zăpada”. Într-un spațiu sigur și colorat, copiii beneficiază de o echipă de educatori dedicați, care pun accent atât pe dezvoltarea cognitivă, cât și pe cea emoțională și socială.\n\n„Investiția în educația timpurie este o investiție în viitorul comunității noastre,” a declarat edilul, subliniind astfel angajamentul autorităților locale față de educație.Aceste măsuri demonstrează că Agigea este un model de urmat în ceea ce privește dezvoltarea educațională, oferind copiilor un mediu modern și sigur în care să se dezvolte.",
        "label": "Dobrogea"
    },
    {
        "title": "Discuții pe tema accesării fondurilor europene, la sediul Consiliului Județean Tulcea",
        "text": "Președintele Consiliului Județean Tulcea, Horia Teodorescu, a primit, astăzi, vizita dr. Delia Dimitriu, specialist în cadrul Comisiei Europene, aflată într-o vizită de lucru la Tulcea, pentru a discuta aplicat despre domeniile de interes pentru atragerea de fonduri europene.\n\nLa ședința care a avut loc la sala Dobrogea a Consiliului Județean Tulcea au mai participat vicepreședinții Consiliului Județean Tulcea, Lavinia Vizauer și Iancu Naciadis, administratorul public al județului, Dumitru Mergeani, reprezentanți ai Executivului județean, dar și ai principalelor instituții implicate în implementarea unor proiecte menite să contribuie la dezvoltarea județului Tulcea.\n\nÎn cadrul întâlnirii, au fost purtate discuții referitoare la principalele domenii de interes ce pot fi finanțate cu fonduri europene pe termen scurt și mediu.\n\nÎn acest sens, dr. Delia Dimitriu a avansat propunerea creării unui hub pe logistica de transport, ce ar putea fi completat de proiecte axate pe domeniile strategice cercetare – inovare – implementare.\n\nAstfel, acest hub ar trebuie să dezvolte toate legăturile graniței estice: transport rutier, aerian, feroviar sau naval.\n\nUna dintre prioritățile asumate de Comisia Europeană, spune dr. Delia Dimitriu, este accentul deosebit pus pe investițiile în forță de muncă, în crearea de oportunități pentru tineri, care să activeze, așadar, și în comunitățile mai mici ale României, nu neapărat în marile centre urbane.\n\nDe asemenea, mai spune dr. Dimitriu, este deosebit de important ca eforturile autorităților județene să se concentreze și pe atragerea mediului privat în acest demers al dezvoltării la nivel european, eventual identificarea unor oportunități de afaceri pentru tinerii dornici să se implice în crearea unor start-up-uri.\n\nÎn acest sens, președintele Consiliului Județean Tulcea, Horia Teodorescu, a propus redactarea unei strategii care să identifice proiectele necesare la nivelul unităților administrativ-teritoriale din Tulcea, dar și la nivelul întregului județ și care să constituie un punct de plecare într-un dialog deschis cu reprezentanții Comisiei Europene, în vederea accesării de fonduri europene menite să ducă la creșterea calității vieții în spațiul nord-dobrogean.",
        "label": "Dobrogea"
    },
    {
        "title": "Patronul cafenelelor Filicori s-a spânzurat",
        "text": "Un echipaj SMURD se află în aceste momente la complexul Arena Regia din zona Mamaia nord acolo unde a fost descoperit un bărbat în vârstă de 46 de ani care s-a spânzurat.\n\nEste vorba despre Dumitrache Economu, proprietarul lanţului de cafenele Filicori din Constanţa.\n\nMedicii de pe ambulanţă au declarat decesul bărbatului.\n\nSe pare că acesta divorţase de curând de soţia sa.",
        "label": "Dobrogea"
    },
    {
        "title": "Administrația Publică Locală din Cernavodă investește permanent în infrastructura orașului",
        "text": "Lucrările de execuție la obiectivul de investiții “Modernizare Drum de Centură între str. Canalului și Dj 223” se desfășoară conform graficului de eșalonare și avansează în mod alert.\n\nAcest obiectiv implică lucrări de mare anvergură precum: modernizarea părții carosabile pentru trafic greu, realizarea trotuarelor, amenajarea intersecțiilor și racordurilor cu străzile laterale, montarea rigolelor pentru preluarea apelor precum și realizarea semnalizării rutiere permanente prin montarea de indicatoare rutiere și efectuarea marcajelor longitudinale și transversale.\n\nFinanțarea acestor lucrări de investiții este asigurată din bani de la bugetul local iar valoarea totală este de 6.609.124,45 lei.\n\nDe asemenea, în această perioadă se execută lucrări de execuție în vederea realizării obiectivului de investiții “Amenajare str. Pelicanului, Corbului și Treierișului (rigolă pluvială, trotuare și asfaltare)”.\n\nAcest obiectiv de investiții este unul de anvergură întrucât pe cele 3 străzi se execută lucrări de infrastructură şi suprastructură la partea carosabilă a străzilor, se amenajează trotuarele pietonale și se\n\nrealizează rețeaua de canalizare pluvială.\n\nRealizarea rețelei de canalizare se face prin montarea de geigere carosabile cu rolul de a capta apa pluvială ce ulterior este redirecționată în rețeaua existenta de pe str. I. D. Chirescu.\n\nAceste lucrări vin în continuarea investițiilor ce au fost făcute deja pe aceste străzi respectiv realizarea rețelei de canalizare menajeră.\n\nValoarea totală a acestei investiții este de 2.458.314,67 lei, bani alocați în totalitate de la bugetul local al orașului Cernavodă.",
        "label": "Dobrogea"
    },
    {
        "title": "Se oprește apa în stațiunea Saturn",
        "text": "În vederea executării lucrărilor de racordare la sistemul centralizat a noilor conducte de alimentare cu apă se oprește apa în stațiunea Saturn, miercuri – 22 mai 2024, timp de 16 de ore, în intervalul orar 08.00 – 24.00.\n\nVor fi afectați de lipsa apei toți consumatorii din stațiunea Saturn.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "Pentru executarea unor lucrări de investiții, RAJA SA va întrerupe furnizarea apei potabile începând de luni seara – 16 decembrie 2024, ora 22.00 și până marți dimineața – 17 decembrie 2024, ora 06.00.\n\nPe timpul desfășurării intervențiilor, vor fi afectați de lipsa apei consumatorii din următoarele zone:\n\nReluarea furnizării apei potabile se va realiza progresiv, în fiecare zonă afectată, cu precizarea că la capetele de coloană și la etajele superioare pot să apară abateri de la acest program.\n\nÎn perioada sistării furnizării de apă, echipele de intervenție vor efectua lucrările de cuplare a conductei cu diametrul de 500 mm la sistemul centralizat. Din cauza vechimii, de peste 60 ani, s-a impus înlocuirea unui tronson pe o lungime de aproximativ 50 metri, în zona intersecției bd. Aurel Vlaicu cu str. Industrială. Lucrările au fost demarate în urmă cu aproape două săptămâni, perioadă în care s-a realizat pozarea conductei în teren, s-au montat vanele pe noul tronson, urmând să fie realizată doar partea de cuplare/sudură. Înlocuirea acestui segment din conducta principală s-a realizat în regim de urgență, existând riscul major ca acest tronson să cedeze și o mare parte a constănțenilor să sufere de lipsa apei potabile, pe o perioadă nedeterminată.",
        "label": "Dobrogea"
    },
    {
        "title": "A fost lansat aftermovie-ul UNTOLD 2024",
        "text": "Emoțiile și bucuria trăite de cei peste 427.000 de fani veniți din peste 100 de țări ale lumii, care au ajuns la festivalul UNTOLD în 2024 în cele patru zile și patru nopți magice, au fost comprimate în 10 minute de amintiri frumoase. Universul magic UNTOLD, personajele sale fantastice, fanii care au trăit cu entuziasm fiecare moment al festivalului, show-urile extraordinare ale artiștilor români și internaționali au fost surprinse pentru a oferi magia autentică a festivalului care ocupă locul 3 la nivel internațional.\n\nNoutatea acestui aftermovie constă în integrarea artiștilor în povestea naturală a festivalului. Mai mult decât o simplă retrospectivă a ediției curente, filmul explorează trecutul UNTOLD, evocând emoțiile puternice trăite de fani și artiști de-a lungul anilor. Este o călătorie emoțională care celebrează nu doar magia ediției din 2024, ci și legătura profundă dintre festival și comunitatea sa globală.\n\nCreatorii UNTOLD pregătesc pentru 2025 o ediție legendară, care va depăși tot ceea ce fanii au experimentat în cele nouă ediții de până acum. Pentru ediția de anul viitor au fost vândute deja peste 50.000 de abonamente.\n\nCea de-a 10-a ediție UNTOLD va avea loc în perioada 7-10 august 2025, iar organizatorii vor anunța în curând primele nume confirmate pentru UNTOLD X. Abonamentele sunt disponibile pe untold.com.\n\nAftermovie-ul UNTOLD 2024 a fost lansat oficial și este disponibil pe canalul de YouTube al festivalului.",
        "label": "Dobrogea"
    },
    {
        "title": "Modernizarea bisericii din Runcu, comuna Pantelimon, a fost terminată",
        "text": "Modernizarea bisericii din Runcu, comuna Pantelimon a ajuns la final. Primarul Costel Armășescu a oferit o declarație privind aceste lucrări importante, menite să îmbunătățească atât aspectul cât și funcționalitatea lăcașului de cult.\n\n„Avem bucuria de a vă anunța faptul că am finalizat un proiect important pentru comunitatea noastră – renovarea Bisericii Sfântul Nicolae din sat Runcu, comuna Pantelimon.\n\nAcest lăcaș de cult, cu o istorie îndelungată și o valoare spirituală de neprețuit a avut nevoie de sprijinul nostru pentru a putea fi restaurată și păstrată pentru generațiile viitoare”, a spus Costel Armășescu.\n• Verificarea acoperișului și înlocuirea foilor de tablă: Echipa de specialiști a verificat acoperișul bisericii și a înlocuit foile de tablă deteriorate. De asemenea, au fost reparate jgheaburile și burlanele lipsă.\n• Vopsirea paziei cu vopsea albă: Pazia bisericii a fost vopsită cu o vopsea albă, conferind un aspect proaspăt și curat.\n• Hidroizolație și glafuri albe la ferestrele turlelor: Pentru a preveni infiltrarea apei, s-a aplicat hidroizolație la ferestrele turlelor. De asemenea, au fost montate glafuri albe pentru un finisaj estetic.\n• Montarea tavanelor de gips-carton în interiorul turlelor: Pentru a îmbunătăți acustica și aspectul interior, s-au montat tavane de gips-carton în turle.\n• Reparații și zugrăveli în interiorul turlelor: Spațiul interior al turlelor a fost renovat, iar zugrăveala a fost refăcută.\n• Reparații și tencuieli decorative la soclu: Soclul bisericii, al centralei termice și al grupului sanitar a fost reparat și a primit o tencuială decorativă.\n• Refacerea soclului gardului deteriorat și vopsirea gardului, a porții de intrare și a clopotniței: Gardul bisericii a fost restaurat, iar elementele de acces au fost vopsite.\n• Extinderea trotuarului din beton în jurul bisericii: Pentru a asigura acces facil și sigur, s-a extins trotuarul din beton în jurul bisericii.\n• Montarea bordurilor trotuarului perimetral al clădirii bisericii: Bordurile au fost montate pentru a delimita trotuarul și a oferi un aspect ordonat.\n• Trotuar din pavele cu borduri între clădirea bisericii și grupul sanitar: Pentru o estetică plăcută, s-a amenajat un trotuar din pavele.\n• Refacerea pavajului în curtea bisericii, a aleii către scări și a pavajului scărilor și intrării în biserică: Spațiile exterioare au fost reabilitate, iar pavajul a fost refăcut.\n\nPrimarul Costel Armășescu a subliniat importanța acestor lucrări și a mulțumit comunității pentru sprijinul acordat. Biserica din Runcu va continua să fie un loc de rugăciune și comuniune pentru toți credincioșii.",
        "label": "Dobrogea"
    },
    {
        "title": "Update - Avarie RAJA la intersecția străzilor București cu Avram Iancu din Constanța",
        "text": "Ca urmare a unor dificultăţi de ordin tehnic, suntem nevoiți să prelungim durata de executare a intervenției de la nivelul conductei cu diametrul de 500 mm, de la intersecția străzilor București cu Avram Iancu din municipiul Constanța, până în jurul orei 21.00.\n\nSunt în continuare afectați de lipsa apei consumatorii din perimetrul delimitat de străzile: bd. Alexandru Lăpușneanu – Avram Iancu – I.G. Duca – bd. Alexandru Lăpușneanu, cu străzile adiacente și punctele termice din zonă.",
        "label": "Dobrogea"
    },
    {
        "title": "Ziua Națională a României, marcată la Tulcea",
        "text": "Sute de tulceni au sărbătorit Ziua Națională în Piața Civică din municipiul Tulcea, la un spectacol organizat de Consiliul Județean Tulcea și Primăria Municipiului Tulcea.\n\nDuminică, 1 decembrie 2024, începând cu ora 11.30, pe scena din Piața Civică au urcat grupurile vocale „Fetițele din Dobrogea“ și „Pandelașul“ ale Liceului de Arte „George Georgescu“ din Tulcea.\n\nAtmosfera de sărbătoare a fost animată de tinerii artiști ai Ansamblului Artistic „Danubius“ din cadrul Centrului Cultural „Jean Bart“, care au oferit publicului spectator un adevărat spectacol de muzică și dans popular.\n\nSpectacolul s-a încheiat cu un senzațional recital oferit de Raluk&Band.\n\nÎncepând cu ora 9.00, Ștefan Coman, consilier al președintelui Consiliului Județean Tulcea, Horia Teodorescu, a participat la ceremonialul militar și religios organizat de Instituția Prefectului – Județul Tulcea și Garnizoana Tulcea, la Cimitirul Eroilor din municipiu, pentru a marca Ziua Națională a României.\n\n„Este o zi mare pentru România și pentru românii de pretutindeni: marcăm, astăzi, împlinirea a 106 ani de la cel mai mare eveniment istoric care a marcat existența statului național, unitar, suveran român. La data de 1 decembrie 1918, în cadrul Adunării Naționale de la Alba Iulia, s-a dat citire rezoluției de unire a tuturor românilor sub granițele României Mari.\n\n«Adunarea Națională a tuturor românilor din Transilvania, Banat și Țara Ungurească, adunați prin reprezentanții lor îndreptățiți la Alba Iulia în ziua de 1 decembrie 1918, decretează unirea acelor români și a tuturor teritoriilor locuite de dânșii cu România».\n\nProcesul înfăptuirii României Mari a fost unul de lungă durată: un prim pas esențial a fost înfăptuit în anul 1859, prin unirea Moldovei cu Țara Românească. A urmat, după aceea, în anul 1878, alipirea Dobrogei, revenirea ei la Patria Mamă. Toate acestea au fost elementele care au contribuit decisiv la momentul istoric 1 decembrie 1918.\n\nAvem, astăzi, privilegiul de a ne bucura de o țară liberă, o țară independentă, puternică și unită, iar pentru acest drept trebuie să ne amintim, cu respect, de toți cei care s-au jertfit și au pornit în luptă pentru apărarea României!\n\nÎn zi de mare sărbătoare pentru toți românii, transmit tuturor tulcenilor cele mai călduroase felicitări și urări de sănătate, bunăstare, prosperitate și succes!“, a transmis, în cadrul evenimentului, Ștefan Coman.",
        "label": "Dobrogea"
    },
    {
        "title": "Ce faci în toamna aceasta? Vino la Sărbătoarea Recoltei și a Vinului Dobrogean!",
        "text": "Ca în fiecare an, pe lângă produsele specifice sezonului pe care le puteți degusta și cumpăra, veți avea parte și de momente artistice susținute de nume mari ale scenei românești.\n\nTimp de patru zile, constănțenii sunt așteptați să participe la o petrecere câmpenească alături de artiști celebri ce vor urca pe scena din incinta Pavilionului Expozițional Constanța după următorul program:",
        "label": "Dobrogea"
    },
    {
        "title": "Informare RAJA - În perioada 19 august – 08 septembrie 2024, traficul rutier va fi blocat pe strada Baba Novac",
        "text": "În prezent, RAJA SA derulează la nivelul municipiului Constanța, în cadrul Programului Operațional Infrastructură Mare (POIM) 18 contracte de lucrări, cu o valoare totală de peste 652 milioane lei.\n\nInvestițiile privind extinderea și modernizarea infrastructurii de apă și apă uzată vor avea ca finalitate peste 76 km de rețele noi de apă și de canalizare pe 264 de străzi din municipiu.\n\nMare parte dintre aceste investiții au drept scop reabilitarea aducțiunilor și magistralelor de alimentare cu apă, precum și refulările ce asigură transportul apelor uzate către stațiile de epurare.\n\nToate lucrările vizează sistemele de mari dimensiuni (diametrele conductelor de aducțiune sunt cuprinse între 300 și 1000 mm), realizate pe lungimi extinse, la adâncimi cuprinse între 2 și 8 metri.\n\nÎnlocuirea conductelor îmbătrânite, unele cu o vechime de peste 70 ani, ai căror parametri tehnologici sunt depășiți, va conduce la creșterea siguranței în funcționare a sistemului de alimentare cu apă prin reducerea pierderilor, asigurarea serviciului fără discontinuități și menținerea calității apei potabile, în timp ce sistemul de canalizare va fi mai ușor de întreținut și va putea prelua un debit mai mare de apă uzată. Totodată, noile magistrale și conducte de aducțiune sunt dimensionate pentru a face față noilor cerințe de dezvoltare urbană a municipiului Constanța.\n\nÎn prezent, se desfășoară intervenții majore și pe strada Baba Novac, unde se execută lucrări de reabilitare a magistralelor de apă, cu diametrul de 800 mm, respectiv 560 mm.\n\nAcestea fac parte din contractul CL 33, “Reabilitare conducte de aducțiune și magistrale, stații de pompare și refulări aferente în municipiul Constanța”, în valoare de 82,38 milioane lei.\n\nCele două conducte existente, ce asigură transportul de apă potabilă de la stația Palas către o mare parte a municipiului Constanța, au o vechime de peste 50 de ani și se află pe proprietăți private, ceea ce îngreunează mult intervenția în cazul apariției unor avarii.\n\nDeoarece noile sisteme sunt pozate la o adâncime de aproximativ 4 metri și având în vedere riscurile și implicit respectarea normelor privind securitatea muncii, montarea conductelor se va face prin săpătură deschisă.\n\nÎn această situație, pentru realizarea investițiilor, este necesară oprirea în totalitate a traficului rutier în zona de intervenție.\n\nAstfel, în perioada 19 august – 08 septembrie 2024, pentru buna desfășurare a lucrărilor, suntem nevoiți să restricționăm total traficul auto pe strada Baba Novac, pe tronsonul delimitat de intersecțiile cu străzile Bogdan Vasile și Alexandru Dimitrie Xenopol.\n\nPentru a respecta termenul preconizat, echipele constructorului vor lucra permanent în 3 schimburi. În această perioadă, se va asigura accesul doar echipajelor pentru intervenții rapide în situații de urgență (pompieri, ambulanță, SMURD, poliție, etc). Pentru a limita cât mai mult disconfortul cauzat de blocarea în totalitate a acestei artere intens circulate, activitățile de montare a noilor conducte se vor desfășura pe tronsoane de câte 200 metri, după care trama stradală va fi adusă la starea inițială, inclusiv asfaltarea.\n\nDecizia de efectuare a lucrărilor în această perioadă a fost luată având în vedere începutul anului școlar la data de 09 septembrie 2024, moment în care se înregistrează un vârf al traficului în această zonă. Astfel, echipele care vor lucra non-stop pe șantier vor face tot posibilul ca, începând cu data de 09 septembrie 2024, traficul auto să fie reluat parțial pe toată lungimea străzii Baba Novac, circulația urmând să se desfășoare pe un singur sens.\n\nÎn această perioadă traficul rutier, inclusiv traseul autobuzelor CT BUS va fi deviat astfel: str. Soveja (stația Academia Navală) – str. Ștefăniță Vodă – bd. Aurel Vlaicu până la sensul giratoriu de pe b-dul Aurel Vlaicu, intersecție cu str.Baba Novac, și retur.\n\nReprezentanții RAJA SA vor urmări desfășurarea activităților pentru respectarea termenelor stabilite și vor monitoriza cu atenție activitățile, astfel încât disconfortul creat de lucrările derulate să fie cât mai redus pentru cetățenii municipiului Constanța. În acest sens, se vor lua toate măsurile pentru degajarea pământului excavat din zona intervențiilor și pentru eliminarea prafului rezultat.\n\nÎn vederea desfășurării lucrărilor, zona va fi împrejmuită și semnalizată corespunzător. Pentru fluidizarea traficului a fost anunțată și Poliția Locală, iar activitățile sunt avizate de către Poliția Rutieră. Ne cerem scuze participanților la trafic din zona respectivă, pe care îi asigurăm că echipele constructorilor fac eforturi pentru ca durata de intervenție să fie cât mai redusă, astfel încât zona afectată să poată fi redată circulației în cel mai scurt timp și în cele mai bune condiții.",
        "label": "Dobrogea"
    },
    {
        "title": "Energie verde pentru comuna Adamclisi",
        "text": "Energie verde pentru comuna Adamclisi, așa ar putea fi rezumată în câteva cuvinte strategia prin care administrația locală de la Adamclisi a înțeles să protejeze mediul dar să facă și economii substanțiale la bugetul local.\n\nViceprimarul Ion Dumitru ne-a vorbit despre importanța folosirii energiei verzi prin construirea unui parc fotovoltaic pentru consum propriu și folosirea iluminatului inteligent, pe led. De asemenea, primăria va construi și stații de încărcare pentru vehiculele electrice. Acestea vor veni în sprijinul cetățenilor dar și al turiștilor, Adamclisi având un potențial deosebit pentru dezvoltarea turismului cultural și natural.\n\n„Parcul fotovoltaic va fi amplasat undeva spre mijlocul localității Adamclisi, unde înainte era o derea. Am nivelat locul și acolo o să punem panourile. Iar energia produsă de acestea va merge în sistemul național, iar de acolo vom prelua pe echivalență.\n\nȘi va asigura iluminatul public. Becurile, plus instituțiile publice, primăria, căminele culturale. Deja iluminatul public este unul inteligent, pe led și este prezent în fiecare sat al comunei”, a relatat viceprimarul Ion Dumitru.\n\nÎn afară de protejarea mediului, în acest fel se realizează și o importantă economie la bugetul local, mai ales în contextul creșterii semnificative a prețului la eneregie.\n\n„Ne-am gândit că dacă au existat aceste oportunități, de ce să nu le folosim? Instalăm trei stații de încărcare electrică, pentru viitor, pentru mașinile electrice. Suntem împreună într-un program al Consiliului Județean, unde avem aprobat un microbuz electric pentru transportul elevilor.\n\nDeci pregătim infrastructura încă din timp, adică stațiile de încărcare. Una va fi amplasată în parcarea Căminului Cultural din Adamclisi. Una în parcarea Primăriei și a treia stație va fi amplasată în parcarea microbuzelor de la primărie. Și acestea sunt proiecte europene, bani europeni”, a mai spus Ion Dumitru.",
        "label": "Dobrogea"
    },
    {
        "title": "Tulcea - Panouri fotovoltaice pentru imobile ale Direcției de Asistență Socială și Protecția Copilului",
        "text": "În cadrul ședinței extraordinare, consilierii județeni au aprobat proiectul, Studiul de fezabilitate şi indicatorii tehnico-economici pentru obiectivul de investiţii „Instalarea sistemelor de panouri fotovoltaice pentru producerea de energie electrică, în vederea acoperirii necesarului de consum și livrării surplusului în rețeaua națională pentru Direcția Generală de Asistenţă Socială şi Protecţia Copilului Tulcea, capacitate 200 kw”.\n\nAvând în vedere oportunitatea oferită de acest program, pentru realizarea acestui deziderat a fost elaborat Studiul de fezabilitate prin care s-a urmărit reducerea costurilor cu energia electrică.\n\nAstfel, se dorește finanţarea achiziţionării şi instalării sistemelor de panouri fotovoltaice care folosesc sursele de energie regenerabilă, nepoluante, în vederea producerii energiei electrice şi utilizării acesteia de către consumatorii racordaţi la reţeaua naţională de distribuţie a energiei electrice.\n\nScopul programului îl reprezintă creşterea eficienţei energetice, îmbunătăţirea calităţii aerului şi reducerea emisiilor de gaze cu efect de seră.\n\nIndicatorul de performanţă al programului îl reprezintă cantitatea totală de gaze cu efect de seră redusă, prin instalarea sistemelor de panouri fotovoltaice, calculată pe toată perioada de monitorizare a proiectului.",
        "label": "Dobrogea"
    },
    {
        "title": "Activități importante desfășurate în comuna Tuzla în prima lună a acestui an",
        "text": "Câinii fără stăpân prezintă un real pericol pentru comunitate. Din acest motiv, Primăria Tuzla organizează în data de 29 ianuarie 2025 o activitate de capturare a acestor patrupede. Autoritățile locale fac apel la cetățeni să respecte obligația legală de a steriliza animalele de companie pentru a preveni creșterea numărului de câini fără stăpân.\n• Deșeurile voluminoase vor fi ridicate în zilele de 3 și 4 februarie 2025, în intervalul orar 08:00-16:00, direct de la poarta cetățenilor.\n• Deșeurile textile vor fi colectate pe 14 februarie 2025, în același interval orar.\n\nCetățenii sunt îndemnați să se pregătească din timp și să respecte programul stabilit pentru colectare.\n\nPentru eficiența procesului de salubrizare și evitarea problemelor legate de neridicarea pubelelor, Primăria Tuzla reamintește regulile de colectare separată:\n• Sacii galbeni de 80 L sunt pentru deșeuri de plastic și metal.\n\nPentru detalii suplimentare, locuitorii pot consulta „Ghidul de colectare separată a deșeurilor” disponibil la primărie, pe site-ul oficial sau pe rețelele de socializare.\n\nPe 24 ianuarie 2025, locuitorii comunei Tuzla au beneficiat de consultații oftalmologice gratuite oferite de SC Eric Optic Activ SRL. Evenimentul a avut loc la Centrul pentru Tineret „Ion Creangă”, în sala de socializare.\n\nAutoritățile locale i-au încurajat pe cetățeni să participe la această oportunitate importantă pentru sănătatea ochilor lor.",
        "label": "Dobrogea"
    },
    {
        "title": "Comandament pentru Situații de Urgență - situație ploi ora 10:00 - raportare RAJA",
        "text": "La nivelul județului Constanța s-au emis mai multe avertizări de coduri de vreme severă. Fenomenele vizate sunt averse torențiale care au depășit 50-60 l/mp în cele mai multe zone și chiar 200 litri/mp în sudul litoralului, descărcări electrice, intensificări de scurtă durată ale vântului cu aspect de vijelii. Având în vedere acest aspect, la nivelul mai multor surse și stații tratare/pompare s-au înregistrat fluctuații și căderi de tensiune ce au afectat alimentarea cu apă în unele localități din județul Constanța.\n\nÎn această situație, astăzi – 31 august 2024, ora 10.00, este întreruptă furnizarea apei potabile în localitățile: Pecineaga, Vânători, Dulcești și Vârtop.\n\nImediat cum s-a reușit alimentarea cu energie electrică, echipele RAJA au repus în funcțiune sistemul și s-a reluat furnizarea apei potabile în localitățile Biruința, Topraisar, Costinești, Albești, 23 August, Mangalia, Cap Aurora, Jupiter, Olimp, Saturn, Venus și Neptun.\n\nÎn urma ploilor abundente, ce au depășit cu mult debitele de preluare ale sistemului de canalizare, într-un interval scurt de timp, la dispeceratul societății s-au înregistrat 183 de reclamații. Pe municipiul Constanța și stațiunea Mamaia, s-au semnalat 49 de sesizări, iar peste 50 de reclamanții au venit din Agigea, Tuzla, Techirghiol, Costinesti, Eforie Nord, Eforie Sud, Cumpăna, Valu lui Traian și Năvodari. Deși volumul de apă a fost mult peste capacitatea normală de gestionare, sistemul și-a îndeplinit treptat rolul, facilitând evacuarea apei acumulate și reducând impactul inundatiilor. Cele mai multe sesizări, 80 s-au primit de la nivelul municipiului Mangalia și stațiunile din sudul litoralului, unde s-au înregistrat averse care au depășit o cantitate record de peste 200 de l/mp, prin acumulare. Sistemul stradal de colectare și evacuare a apelor meteorice este proiectat conform reglementărilor tehnice în vigoare, pentru preluarea cantităților de apă calculate conform unor date standardizate, pentru ploi de intensitate, durată și frecvență medii și nu sunt dimensionate pentru a face față evenimentelor de precipitatii extreme, care sunt niște situații excepționale. Echipele de intervenție RAJA sunt mobilizate pe teren pentru a reduce efectele inundațiilor cauzate de ploile torențiale și răspund cu promptitudine la toate solicitările primite și în acest moment, majoritatea situațiilor sunt în curs de rezolvare. Sistemul de canalizare funcționează la parametrii optimi, iar în cele mai multe zone apa acumulată aproape s-a retras deja, reducând semnificativ riscul de inundații sau alte probleme asociate precipitațiilor abundente.\n\nLa nivelul RAJA SA, activitatea comandamentului pentru situații de urgență și implicit asigurarea permanenței prin cele 48 de echipe de intervenție a fost prelungită până luni, 02 septembrie 2024, ora 08.00.",
        "label": "Dobrogea"
    },
    {
        "title": "Consiliul Județean Constanța finanțează 12 proiecte culturale pentru activităţi nonprofit de interes general",
        "text": "În urma evaluării proiectelor sau evenimentelor culturale de interes public general, regional sau judeţean, depuse în vederea atribuirii contractelor de finanţare nerambursabilă din fonduri publice alocate pentru activităţi nonprofit de interes general pe anul 2024, un număr de 12 proiecte au îndeplinit criteriile de calificare, astfel cum au fost solicitate în Ghidul solicitantului privind regimul finanţărilor nerambursabile din fondul bugetului judeţului Constanţa.\n\n“Doisprezece proiecte inovatoare și captivante, selectate cu atenție dintr-un număr semnificativ de propuneri, promit să aducă o nouă viață și strălucire peisajului cultural al județului Constanța! Astăzi, am semnat contractele de finanțare conform Legii 350/2005, oferindu-le suportul necesar organizațiilor non-guvernamentale din domeniul cultural care au demonstrat inovație, viziune și capacitatea de a crea evenimente și proiecte ce vor marca identitatea culturală a județului. Bugetul total al proiectelor se ridică la aproximativ 6.500.000 lei, din care peste 5.700.000 lei reprezintă valoarea contribuției Consiliului Județean Constanța. Am investit într-o varietate de proiecte, de la spectacole muzicale și artistice, până la evenimente culturale interactive și educaționale. Felicitări celor care au fost declarați eligibili! Le doresc mult succes în implementarea acestor proiecte care, cu siguranță, vor pune în valoare patrimoniul nostru cultural-istoric, atrăgând atenția și aprecierea atât a locuitorilor, cât și a vizitatorilor.” – Mihai Lupu, președintele Consiliului Județean Constanța.\n\nRedăm, în continuare, proiectele selecționate și punctajul însumat de fiecare asociație, valoarea contribuției Consiliului Județean Constanța, în calitate de Autoritate Finanțatoare, precum și contribuția proprie a fiecărui beneficiar, după cum urmează:\n\n1. Proiectul solicitantuui ASOCIAȚIA ART MUSIC FOR PEOPLE a însumat 82 de puncte și bugetul total este în sumă totală de 1.120.450 lei din care contribuția Autorității Finanțatoare este de 997.200 lei și contribuția proprie de 123.250 lei.\n\n2. Proiectul solicitantuui ASOCIAȚIA CULTURAL-ARTISTICĂ VULTURII CARPAȚILOR a însumat 81 de puncte și bugetul total este în sumă totală de 1.333.400 lei din care contribuția Autorității Finanțatoare este de 1.200.000 lei și contribuția proprie de 133.400 lei.\n\n3. Proiectul solicitantuui ASOCIAȚIA CULTURALĂ OBSIDIAN a însumat 80 de puncte și bugetul total este în sumă totală de 1.335.600 lei din care contribuția Autorității Finanțatoare este de 1.200.000 lei și contribuția proprie de 135.600 lei.\n\n4. Proiectul solicitantuui ASOCIAȚIA CULTURALĂ AVENTURIUM a însumat 79,50 puncte și bugetul total este în sumă totală de 250.383 lei din care contribuția Autorității Finanțatoare este de 224.883 lei și contribuția proprie de 25.500 lei.\n\n5. Proiectul solicitantuui ASOCIAȚIA CULTURALĂ ȘERBAN IONESCU a însumat 79 de puncte și bugetul total este în sumă totală de 245.000 lei din care contribuția Autorității Finanțatoare este de 205.500 lei și contribuția proprie de 39.500 lei.\n\n6. Proiectul solicitantuui ASOCIAȚIA PENTRU CULTURĂ, CREAȚIE ȘI EDUCAȚIE GLOBAL ART a însumat 74,50 puncte și bugetul total este în sumă totală de 210.000 lei din care contribuția Autorității Finanțatoare este de 189.000 lei și contribuția proprie de 21.000 lei.\n\n7. Proiectul solicitantuui ASOCIAȚIA CRN a însumat 74 de puncte și bugetul total este în sumă totală de 236.750 lei din care contribuția Autorității Finanțatoare este de 201.000 lei și contribuția proprie de 35.750 lei.\n\n8. Proiectul solicitantuui ASOCIAȚIA HARLEQUIN DIVERSITATE a însumat 70 de puncte și bugetul total este în sumă totală de 470.000 lei din care contribuția Autorității Finanțatoare este de 394.800 lei și contribuția proprie de 75.200 lei.\n\n9. Proiectul solicitantuui ASOCIAȚIA CULTART a însumat 70 de puncte și bugetul total este în sumă totală de 356.878 lei din care contribuția Autorității Finanțatoare este de 299.878 lei și contribuția proprie de 57.000 lei.\n\n10. Proiectul solicitantuui ASOCIAȚIA CULTURALĂ GEORGIANA RUSU a însumat 67 de puncte și bugetul total este în sumă totală de 512.000 lei din care contribuția Autorității Finanțatoare este de 460.000 lei și contribuția proprie de 52.000 lei.\n\n11. Proiectul solicitantuui TALIANU IULICĂ P.F.A. a însumat 67 de puncte și bugetul total este în sumă totală de 56.000 lei din care contribuția Autorității Finanțatoare este de 50.000 lei și contribuția proprie de 6.000 lei.\n\n12. Proiectul solicitantuui RUSU I GEORGIANA P.F.A. a însumat 66 de puncte și bugetul total este în sumă totală de 335.000 lei din care contribuția Autorității Finanțatoare este de 300.000 lei și contribuția proprie de 35.000 lei.",
        "label": "Dobrogea"
    },
    {
        "title": "Informare RAJA - Se oprește apa în zona Coloniști din municipiul Mangalia",
        "text": "În vederea executării lucrărilor de racordare a noilor conducte la sistemul centralizat de alimentare cu apă din de la intersecția străzilor Crinului cu Maramureșului din municipiul Mangalia, se oprește apa în zona Coloniști, joi – 21 martie 2024, în intervalul orar 08.00 – 18.00.\n\nVor fi afectați de lipsa apei toți consumatorii de pe străzile: Matei Basarab, Panduri, Griviței, Maramureșului, Oituz, Olteniei, Banatului și cei din cartierul Coloniști.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "„Un erou a plecat dintre noi în urmă cu un an, noi nu îl vom uita niciodată!” IN MEMORIAM: Sublocotenent (p.m.) Fripis Marius-Daniel.",
        "text": "Ziua de 29 august 2015 va rămâne pentru totdeauna în sufletele pompierilor constănțeni ca o dată de referință, cu o importantă încărcătură emoțională, o zi tristă, pentru că unul dintre noi, dintre salvatori, sublocotenentul (post-mortem) FRIPIS MARIUS-DANIEL, și-a pierdut viața în linia întâi, la datorie, în timpul unei misiuni.\n\nPompierul constănțean a participat în acea dimineaţă la o intervenţie într-o gospodărie din municipiu, unde o butelie abia montată luase foc.\n\nProprietarul o scosese în curte şi pusese pături pe ea pentru a înăbuşi flacăra. Era o misiune aparent obișnuită, însă avea să se încheie cu o tragedie pentru unul dintre ostașii de foc. Comandant de echipaj în acea zi, Marius-Daniel Fripis a fost primul care a pătruns în curte şi exact în momentul în care a ajuns lângă butelie, aceasta a explodat.\n\nColegul său, care era cu un pas în urma sa a scăpat cu viaţă, pentru că nu apucase să treacă de colţul casei, locul în care avusese loc explozia.\n\nDaniel a murit pe loc, fără nicio șamsă de supraviețuire.\n\nÎn dimineaţa zilei de sâmbătă, 29 august 2015, la ora 11:26, Inspectoratul pentru Situaţii de Urgenţă „Dobrogea” al judeţului Constanţa a fost anunţat telefonic, prin sistemul naţional unic pentru apeluri de urgenţă 112, asupra faptului că în curtea unei locuinţe din municipiul Constanţa a izbucnit un incendiu, la o butelie GPL.\n\nImediat, la locul evenimentului s-au deplasat efective aparţinând Detaşamentul de Pompieri Constanţa-Oraş, cu o autospecială de intervenţie cu apă şi spumă, încadrată cu şase pompieri. În timpul misiunii de recunoaştere efectuată la faţa locului, butelia a explodat, comandantul echipajului de intervenţie suferind leziuni grave la nivelul feţei. În urma evaluării de specialitate, medicul de pe ambulanţa sosită prima la locul intervenţiei a constatat că subofiţerul prezenta leziuni incompatibile cu viaţa.\n\nPlutonierul adjutant Marius-Daniel Fripis, în vârstă de 42 de ani, a pierdut lupta cu viaţa, la datorie.\n\nPentru curajul şi devotamentul său faţă de arma pompieri, Marius Daniel Fripis a fost avansat post-mortem la gradul de sublocotenent şi i s-a acordat şi Ordinul „Bărbăţie şi Credinţă” în grad de Cavaler de către preşedintele României, Klaus Iohannis. Totodată, în semn de recunoştinţă, unitatea unde pompierul a activat, poartă acum numele – Detaşamentul de Pompieri „Sublocotenent Fripis Marius-Daniel”.",
        "label": "Dobrogea"
    },
    {
        "title": "Proiect de reparații și reabilitare drumuri în Topalu, aproape finalizat",
        "text": "În localitatea Topalu se apropie de finalizare un proiect de reparații și reabilitare drumuri. Acest proiect vizează îmbunătățirea infrastructurii pe trei străzi esențiale: Grădiniței, Livezii și Dinu și Sevasta Vintilă. Primarul Constantin Baltă a verificat personal stadiul și calitatea lucrărilor, asigurându-se că acestea sunt conforme cu standardele impuse.\n\nProiectul de reparații drumuri în Topalu implică străzile Grădiniței, Dinu și Sevasta Vintilă. În aceste zone, lucrările sunt în plină desfășurare. Până la data de ieri, 27 iulie, două dintre aceste străzi au fost finalizate. Echipele de muncitori au lucrat intens pentru a asigura finalizarea rapidă a lucrărilor.\n\nSăptămâna ce urmează va aduce finalizarea întregii lucrări. Primarul Constantin Baltă a subliniat importanța acestui proiect pentru comunitate. „Reparațiile drumurilor din Topalu sunt esențiale pentru siguranța și confortul locuitorilor. Am verificat personal calitatea lucrărilor și sunt mulțumit de progresele făcute,” a declarat primarul.\n\nAcest proiect de reparații și reabilitare drumuri este vital pentru Topalu. Infrastructura modernizată va facilita transportul și va îmbunătăți calitatea vieții locuitorilor. Străzile Grădiniței, Dinu și Sevasta Vintilă și Livezi sunt acum mai sigure și mai accesibile. Primarul Constantin Baltă a fost implicat activ în monitorizarea lucrărilor, demonstrând angajamentul său față de comunitate.\n\nPrimarul Constantin Baltă a fost prezent pe teren pentru a evalua progresul lucrărilor. „Este important să ne asigurăm că lucrările sunt de calitate și că termenele sunt respectate. Finalizarea acestor străzi va aduce un mare beneficiu comunității noastre,” a adăugat el. Proiectul se apropie de finalizare, aducând îmbunătățiri semnificative pentru localitatea Topalu.\n\nFinalizarea acestui proiect de reparații și reabilitare drumuri marchează un pas important pentru Topalu. Autoritățile locale, sub conducerea primarului Constantin Baltă, continuă să investească în infrastructură. Aceste eforturi vor contribui la dezvoltarea economică și la creșterea calității vieții în comunitate.\n\nÎn concluzie, proiectul de reparații și reabilitare drumuri din Topalu este aproape de finalizare. Locuitorii vor beneficia de străzi mai bune și de o infrastructură modernizată. Primarul Constantin Baltă și-a demonstrat angajamentul față de comunitate prin implicarea sa directă în acest proiect crucial. Săptămâna viitoare, întreaga lucrare va fi finalizată, aducând schimbări pozitive pentru toți cei din localitatea Topalu.",
        "label": "Dobrogea"
    },
    {
        "title": "OMD Mamaia-Constanța anunță creșteri semnificative în sezonul estival 2024, conform datelor oficiale INS",
        "text": "OMD Mamaia Constanța a intrat în posesia cifrelor oficiale furnizate de Direcția Județeană a Institutului Național de Statistică (INS), care arată o creștere semnificativă a numărului de turiști și a nopților de cazare în destinația Mamaia-Constanța pentru perioada 1 ianuarie – 1 septembrie 2024, comparativ cu anii anteriori. Datele au fost colectate de la aproximativ 70% din unitățile de cazare din Mamaia – Constanța, restul fiind reprezentat de apartamente și unități neînregistrate. Dacă ar fi incluse și aceste unități, cifrele și procentele obținute ar fi considerabil mai ridicate. Aceste date confirmă efectele pozitive ale măsurilor de promovare și organizare implementate de OMD Mamaia Constanța, reflectând o evoluție clară de la un an la altul.\n\nDatele arată o creștere atât în Mamaia, cât și în Constanța, cu un avans semnificativ în 2024 comparativ cu anii anteriori:\n\nÎn 2024, numărul total de turiști a fost de 444.557, cu o creștere de 12% față de 2023, reprezentând un plus de 48.003 turiști.\n\nCreșterile sunt vizibile și la indicatorul „nopți de cazare”, unde destinația Mamaia-Constanța a înregistrat următoarele valori:\n\nÎn 2024, numărul total de nopți de cazare a fost de 1.240.881, o creștere de 3,5% față de 2023, ceea ce reflectă o îmbunătățire continuă a ofertei și atractivității destinației.\n\nAtât turiștii români, cât și cei străini au contribuit la creșterea generală a numărului de vizitatori:\n\nÎn 2024, s-au înregistrat 414.407 turiști români, ceea ce reprezintă o creștere de 12,25% față de anul precedent, și 30.150 turiști străini, cu o creștere de 10% față de 2023.\n\nEvoluția nopților de cazare în funcție de proveniența turiștilor\n\nNumărul nopților de cazare ale turiștilor români a crescut cu 4,25% în 2024, indicând un interes constant și în creștere față de destinația Mamaia-Constanța.\n\nDurata medie de cazare a rămas constantă la aproximativ 3 zile pe tot parcursul celor trei ani, cu fluctuații minore.\n\n„Rezultatele înregistrate în sezonul estival 2024 demonstrează că eforturile noastre în promovarea destinației și în îmbunătățirea infrastructurii turistice au dat roade. Creșterile de peste 12% în numărul de turiști și de 3,5% în numărul de nopți de cazare reflectă interesul crescut atât al turiștilor români, cât și al celor străini. Felicit hotelierii, agenții economici și tot personalul din industria turismului pentru contribuția lor la aceste rezultate. Suntem încrezători că destinația Mamaia-Constanța va continua să atragă din ce în ce mai mulți vizitatori și că tendințele de creștere vor continua în anii următori.”, a declarat George Măndilă, președinte OMD Mamaia Constanța.\n\nOMD Mamaia-Constanța rămâne dedicată consolidării poziției sale de top pe litoralul românesc și preconizează că până la finalul anului 2024 cifrele vor continua să depășească rezultatele din 2023. Totodată, perspectivele pentru 2025 sunt promițătoare, cu un potențial de creștere și mai mare.",
        "label": "Dobrogea"
    },
    {
        "title": "85% din subsectoarele de plajă intrate în licitație publică au fost adjudecate în Etapa II",
        "text": "Încă 39 de subsectoare de plajă au fost atribuite odată cu încheierea Etapei II a procedurii de închiriere derulate în baza Ordonanței nr. 8 /2023, acestea reprezentând 85 % din cele intrate în licitația publică. Nivelul total al chiriei stabilit prin procedura recent încheiată este cu peste 75% mai mare decât valoarea de pornire.\n\nVă reamintim că prin licitațiile derulate în Etapa I au fost atribuite 62 de subsectoare, fiind semnate contractele de închiriere pentru 59 dintre acestea.\n\nPotrivit prevederilor legale, 50% din suma încasată reprezintă venit la bugetul de stat iar diferența de 50% se va utiliza în scopuri de investiţii pentru dezvoltarea infrastructurii de management cantitativ şi calitativ al bazinelor hidrografice ale cursurilor de apă din România, respectiv plaja Mării Negre.\n\nPrecizăm că prin noile contracte, operatorii sunt obligați să implementeze măsuri ce rezolvă carențe semnalate de-a lungul timpului de turiști. Spre exemplu, cel mult 70% din suprafața de plajă va putea fi folosită pentru închirierea de șezlonguri și umbrele în suport fix, diferența reprezentând o zonă destinată plajei pe nisip, iar operatorul este obligat să instaleze și toalete ecologice pe suprafața atribuită.\n\nA.N.A.R. a aprobat și un tarif unitar pentru instalarea unor construcții provizorii de tip beach – bar pe suprafețele închiriate.\n\nAdministrația Națională „Apele Române” va pune în aplicare prevederile art.5, alin.1 din Ordonanța nr. 8 /2023, rezultatele urmând să fie publicate pe site-ul instituției www.rowater.ro.",
        "label": "Dobrogea"
    },
    {
        "title": "Amânare lucrare RAJA programată pentru Năvodari, Lumina, Sibioara și Corbu",
        "text": "Lucrarea programată pentru perioada 02 octombrie – 03 octombrie 2024 din localitățile Năvodari, Lumina, Sibioara și Corbu (județul Constanța), va fi replanificată pentru o dată ulterioară, care va fi anunțată în timp util. Decizia a fost luată ca urmare a condițiilor meteorologice neprielnice din ultimele zile, care au determinat instabilitatea terenului în zona de desfășurare a intervențiilor prevăzute. Pentru a evita riscurile legate de prelungirea sistării furnizării apei pe o perioadă nedeterminată și pentru a asigura calitatea și siguranța lucrărilor efectuate, considerăm că este necesar să amânăm aceste activități până când condițiile vor fi mai favorabile și implicit terenul din zona lucrărilor va fi stabilizat.",
        "label": "Dobrogea"
    },
    {
        "title": "Informare RAJA - Se oprește apa în zonele Badea Cârțan și Vivo din Constanța",
        "text": "În vederea executării lucrărilor de conectare la sistemul centralizat a noii magistrale reabilitată, cu diametrul de 500 mm, RAJA S.A. va sista furnizarea apei potabile, miercuri – 13 noiembrie 2024, în intervalul orar 08.30 – 20.00.\n\nVor fi afectați de lipsa apei consumatorii și punctele termice din perimetrul delimitat de străzile: Ștefăniță Vodă – Soveja – bd. Tomis – bd. Aurel Vlaicu – Ștefăniță Vodă, practic zonele Badea Cârțan, Vivo și Euromaterna.\n\nInvestițiile fac parte din Contractele de lucrări CL33: ”Reabilitare conducte aducțiune și magistrale, stații de pompare apă uzată SP E20 și refulări aferente, în Municipiul Constanța”, în valoare totală de aproximativ 76 milioane lei, proiect derulat în cadrul Programului Operațional Infrastructură Mare.\n\nUtilizatorii afectați de această lucrare sunt sfătuiți să își asigure rezerva minimă de apă pentru consum și uz casnic în perioada în care va fi sistată alimentarea cu apă.\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și de distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Depunere de coroane la Monumentul Independenței din Tulcea, cu prilejul zilei de 10 mai",
        "text": "Vicepreședintele Consiliului Județean Tulcea, Mihai Huleni, și administratorul public al județului, Dumitru Mergeani, au participat vineri, 10 mai 2024, la ceremonialul militar și religios dedicat Zilei Independenței de Stat a României, organizat de Instituția Prefectului – Județul Tulcea împreună cu Garnizoana Tulcea, la Monumentul Independenței din Tulcea.\n\nLa evenimentul, la care au mai fost prezenți prefectul Alexandru Dan Munteanu, deputatul Mirela Furtună, managerul public al municipiului, Nicolae Bibu, și alți reprezentanți ai autorităților publice locale și militarizate din județul nostru, a fost oficiat un serviciu religios de către preotul Dumitriu Torino, parohul Capelei Militare din municipiu (lăcașul de cult al Garnizoanei Tulcea), și au fost depuse coroane de flori.\n\n„Hristos a înviat! Iată-ne în data de 10 mai, sărbătorind Ziua Independenței de Stat, o zi cu o foarte bogată încărcătură și o foarte mare simbolistică. 10 mai înseamnă foarte mult pentru poporul nostru greu încercat. Înseamnă Ziua Monarhiei, înseamnă Ziua Independenței, Ziua Regalității. De asemenea, pe 10 mai 1905 s-a emis Iradeaua imperială de către sultan, în urma căreia a fost declarată ziua întregii romanități balcanice. În special, comunitățile macedo-române și megleno-române au fost recunoscute și au primit drepturi civile egale asemeni tuturor celorlați creștini din imperiul otoman. Data de 10 mai, din punctul meu de vedere, este cea mai importantă dată din istoria României. Inclusiv Marea Unire de la 1 Decembrie nu putea fi realizată fără independență, iar 10 Mai 1877, momentul în care am intrat noi în războiul ruso-turc, pentru a ne câștiga independența, a fost cea mai bună decizie pe care a luat-o statul român. Atunci, politicieni din toate taberele s-au unit pentru ca România să-și câștige independența.\n\nDe asemenea, primul act normativ emis după declararea independenței pe data de 10 mai a fost instituirea celei mai înalte distincții pe care o avem și astăzi, respectiv «Steaua României». Pe aceasta scrie «In fide salus», care înseamnă «În credință e salvarea».\n\nToate acestea se întâmplă pe 10 Mai – Ziua Independenței. Așadar să nu ne uităm nicicând eroii, să nu ne uităm nicicând înaintașii, pentru că ei au vărsat sânge, pentru ca noi, astăzi, aici, să fim împreună și să-i pomenim. Vă doresc multă sănătate, nu vă uitați eroii și Hristos a înviat! Doamne, ajută pe români și România!”, a declarat cu acest prilej vicepreședintele Mihai Huleni.",
        "label": "Dobrogea"
    },
    {
        "title": "Programul casieriilor RAJA în 08 martie 2024 - Ziua Internațională a Femeii",
        "text": "Casieriile RAJA SA vor fi închise vineri – 08 martie 2024, de Ziua Internațională a Femeii.\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit.\n\nClienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nÎn această perioadă, activitatea structurilor RAJA SA care asigură continuitatea serviciilor de alimentare cu apă și de preluare/tratare a apelor uzate se desfășoară fără întrerupere.\n\nPentru eventuale disfuncționalități survenite la nivelul infrastructurii de apă și canalizare, clienții societății pot apela numărul de telefon al Dispeceratului – 0241/924, accesibil 24 de ore din 24.\n\nEchipele de intervenție sunt pregătite să acționeze cu promptitudine pentru remedierea în timp util a tuturor avariilor sau a problemelor apărute în sistem, astfel încât utilizatorii să poată beneficia de serviciile noastre la parametrii optimi.",
        "label": "Dobrogea"
    },
    {
        "title": "Peste 50.000 de abonamente vândute pentru UNTOLD 2025",
        "text": "Anul viitor festivalul UNTOLD va avea loc în perioada 7-10 august la Cluj-Napoca, iar organizatorii se pregătesc să scrie istorie și în 2025 cu o ediție memorabilă.\n\nÎn mai puțin de 24 de ore peste 10.000 de abonamente au fost achiziționate de fanii din întreaga lume, ridicând numărul total de abonamente vândute la peste 50.000.\n\nUNTOLD X promite să fie cea mai mare și spectaculoasă ediție de până acum, aducând artiști internaționali în premieră pentru România și un lineup impresionant de DJ-i și trupe live.\n\nFanii își ma pot achiziționa abonamente la prețul special de 139 Euro până duminică, 13 octombrie, ora 23.59. Începând de luni, 14 octombrie prețurile abonamentelor vor crește, anunță organizatorii.\n\nFestivalul UNTOLD, clasat pe locul 3 în topul celor mai mari evenimente muzicale din lume, își invită fanii în 2025 să celebreze o ediție legendară.\n\nÎn 2024, UNTOLD se află în compania selectă a festivalurilor internaționale de top, precum Tomorrowland (Belgia) și EDC Las Vegas (SUA), continuând să atragă un public numeros și să ridice standardele în industria de evenimente.\n\nCea de-a 10-a ediție a magiei UNTOLD va avea loc în perioada 7-10 august 2025. Cei care nu și-au achiziționat încă un abonament o pot face de pe untold.com.",
        "label": "Dobrogea"
    },
    {
        "title": "Scandal monstru în USR. Organizația Constanța e bomboana de pe colivă",
        "text": "În interiorul Uniunii Salvați România (USR) izbucnește un nou scandal de proporții. Organizația USR Constanța se confruntă cu o criză internă gravă, în timp ce conducerea națională este sub tirul criticilor. Atitudinea liderului Stelian Ion, acuzat că își favorizează apropiații neperformanți, a stârnit nemulțumiri și tensiuni adânci. În acest context, peste 70 de membri USR din Constanța au ales să își depună demisia, lucuru ce arată o pierdere a încrederii în actuala conducere a organizației.\n\nLa nivel național, criticile sunt îndreptate către Elena Lasconi, despre care unii membri USR susțin că „trage partidul în jos” atât la București, cât și în țară. Într-o discuție pe grupul intern al partidului, senatorul USR Marius Bodea și-a exprimat îngrijorarea față de scorul scăzut al USR în sondaje și a subliniat că, în perspectiva alegerilor parlamentare, USR are nevoie de „figuri de tracțiune”, se arată într-un articol publicat de stiripesurse.ro\n\n„În București, Elena Lasconi este cu 8 procente sub scorul USR, Nicușor Dan cu 10 peste scorul USR”, a declarat Bodea, care consideră că la parlamentare, USR ar trebui să folosească figuri de tracțiune în plan local.\n\nPe măsură ce scandalul național ia amploare, USR Constanța se confruntă cu propria criză. Sub conducerea lui Stelian Ion, acuzat că își distribuie influența doar către apropiați, tensiunile au crescut, culminând cu demisia a peste 70 de membri. Situația a escaladat în ultimele săptămâni, iar demisiile continuă să curgă, lăsând organizația Constanța într-o situație critică.\n\nPentru mulți membri, decizia de a pleca vine dintr-o dezamăgire profundă față de direcția actuală a organizației. USR Constanța riscă să piardă astfel nu doar oameni valoroși, ci și încrederea publicului.\n\nAstăzi, USR Constanța se îndreaptă spre o criză de amploare, pe fondul unei conduceri care, spun membrii, nu respectă opiniile tuturor și menține un climat de tensiune. În lipsa unei schimbări profunde în structura de conducere, riscul dezmembrării organizației locale devine tot mai evident, cu efecte care ar putea afecta grav viitorul partidului.\n\nActualul scandal vine la nici o lună de la un altul, legat de gestul de frondă al unor lideri ai USR Constanța, Mihai Ochiuleț și Dumitru Caragheorghe. Cei doi au organizat o conferință de presă în care au prezentat situația explozivă din interiorul partidului. Cei doi politicieni au expus practicile autoritare și lipsa de transparență din organizație, punând accent pe deciziile unilaterale ale liderului Stelian Ion. Dumitru Caragheorghe și-a anunțat chiar demisia în direct, declarând că „nu poate gira ipocrizia și minciuna” din cadrul USR Constanța.\n\nScandalurile interne și demisiile masive din USR Constanța sunt un semnal de alarmă pentru conducerea națională. Dezintegrarea organizației arată că mulți membri și-au pierdut încrederea în capacitatea liderilor actuali de a asculta și de a respecta diversitatea de opinii din partid.",
        "label": "Dobrogea"
    },
    {
        "title": "Avarie RAJA - Lipsă apă în cartierul Coiciu",
        "text": "Pentru remedierea unei avarii survenite pe conducta de alimentare cu apă, cu diametrul de 250 mm, de pe strada Dorului din municipiul Constanța, echipele RAJA sunt nevoite să sisteze furnizarea apei potabile astăzi – 31 iulie 2024.\n\nAstfel, în intervalul orar 08.45 – 14.00, sunt afectați de lipsa apei toți consumatorii din cartierul Coiciu.",
        "label": "Dobrogea"
    },
    {
        "title": "Dragoș Simion: Vom dezvolta Tulcea, organizat, nu haotic. E nevoie de o viziune de ansamblu VIDEO",
        "text": "Dragoș Simion: Vom dezvolta Tulcea, organizat, nu haotic. E nevoie de o viziune de ansamblu – este, pe scurt, viziunea candidatul PSD la funcția de primar al municipiului Tulcea. Simion și-a prezentat într-o conferință de presă programul de „guvernare locală”, atingând puncte precum: facilitățile pentru tineri, copii și seniori, dezvoltarea infrastructurii rutiere și sportive, sprijinirea antreprenoriatului în general și a turismului în particular, reducerea unor impozite și taxe și direcționarea sumelor obținute spre investiții.\n\nDe asemenea, Dragoș Simion a atras atenția asupra modului de cheltuire a banilor publici, care ar fi dus municipiul într-o situația financiară delicată, astfel încât ar fi solicitat ajutorul Guvernului.\n\n„Vreau să vă spun că de foarte mult timp am discutat cu domnul Președinte Horia Teodorescu, referitor la ideea de a deveni candidatul Partidului Social Democrat pentru primăria Municipiului Tulcea. Am îmbrățișat această poziție datorită faptului că am găsit oameni care să susțină ideile, alături de care avem idei comune și benefice pentru municipiul nostru”.\n\n„Pentru că trebuie să dezvoltăm municipiul Tulcea așa cum se cuvine și să îl dezvoltăm pe toate segmentele. Din păcate, în ultimii ani de zile am observat cu toții că ne-am axat foarte mult pe lucrările de infrastructură, pe lucrările edilitare, lucrări care vedem cu toții în ce stadiu sunt. Sunt neterminate chiar și astăzi, după 4 ani de administrație liberală. Numai că cele care sunt în curs de finalizare, știm cu toții că nu păstrează calitatea pe care noi toți ne-am fi dorit să o avem.\n\nÎn acest tandem, împreună cu domnul Președinte, cu colega mea Andaluzia Luca, dorim să aducem o altfel de abordare pentru municipiul Tulcea. Vrem să prezentăm tulcenilor un program de guvernare locală asumat. Cred că suntem printre puținii care am făcut lucrul acesta, prin care ne-am asumat negru pe alb în fața tulcenilor ce vrem să facem.\n\nUn program de guvernare local, așezat pe toate ramurile posibile, pentru că o administrație înseamnă mai mult decât lucrări de infrastructură și tehnico-edilitare.\n\nMult mai mult, dacă vreți să privim o administrație în ansamblul ei, noi trebuie să plecăm de la o dezvoltare economică durabilă. În timp, vorbim despre infrastructură, despre mediu, despre educație, sport, cultură. Vorbim despre sănătate, asistență socială, implicarea cetățenilor în deciziile municipalității și, nu în ultimul rând, un segment pe care eu pun o atenție deosebită sunt copiii și tinerii”.\n\nDe la conducerea multinaționalelor, la antreprenoriat privat și administrație publică\n\n„De ce spun copiii și tinerii, pentru că încă mă încadrez în categoria tineri și am fost unul dintre copiii Tulcei, am trăit aici zi de zi. Cunosc foarte bine problemele acestui oraș pentru că am lucrat pe poziții de manager în companii multinaționale, am fost antreprenor privat și apoi am activat în administrația publică.\n\nAm posibilitatea să le văd în ansamblu și, văzându-le în ansamblu, a fost punctul care m-a determinat și care a fost un declic pentru a mă implica în activitatea politică și administrativă la nivelul municipiului Tulcea. Iar pentru asta trebuie să îi mulțumesc domnului președinte Teodorescu, pentru că în urmă cu mulți ani de zile, dânsul a fost cel care a apăsat butonul, să spunem așa și care mi-a dat declicul de a mă implica. Și iată că am ajuns astăzi aici, împreună, la aceeași masă”.\n\n„Tinerii ar trebui să se poată dezvolta aici, acasă”\n\n„De ce vorbeam despre tineri? Tulcea este un municipiu ce a înregistrat un grad de depopulare destul de ridicat în ultimii 10 ani, ceea ce nu este bine deloc pentru pentru urbea noastră. Tinerii au plecat la studii și nu au mai revenit în oraș. De ce? Acest lucru se întâmplă din cauza faptului că Tulcea, ca municipiu, și administrațiile care au fost nu au pus un accent deosebit pentru dezvoltarea posibilităților de integrare a tinerilor.\n\nNu, nu s-au implicat pentru a crea posibilități reale tinerilor să se dezvolte aici, acasă. Aici vorbim despre crearea unui sistem de învățământ profesional bazat pe nevoile pieței de muncă, forței de muncă tulcene, vorbim despre învățământ superior adaptat nevoilor municipiului. Vorbim despre programe clare pentru tinerii căsătoriți, vorbim despre programe clare pentru stimularea natalității, lucruri care nu s-au întâmplat în toți acești ani.\n\nVorbesc despre faptul că în programul nostru de guvernare, care a fost elaborat cu specialiști în administrație, cu colegii mei din Partidul Social Democrat, am lucrat foarte mult pe nevoile tulcenilor, identificate în cursul anilor atât de mine, cât și de colega mea Andaluzia Luca, care a fost viceprimar al municipiului timp de patru ani. Am fost și eu viceprimar al municipiului, am avut posibilitatea să fim permanent între oameni și să înțelegem nevoile tulcenilor, iar acest program de guvernare locală, pe care noi ni l-am asumat și îl prezentăm tulcenilor, este axat pe nevoile reale ale concetățenilor noștri.\n\nȘi aș vrea să vă spun că în ceea ce înseamnă tinerii, partea de program pentru tineri și pentru stimularea natalității, încurajarea familiilor, tinerelor familii din municipiul Tulcea, avem un program prin care să le acordăm tinerilor terenuri pentru a-și construi case, pentru a rămâne aici acasă, pentru a le construi, a construi un cartier pentru tineri.\n\nVenim cu un program dedicat pentru tinerii căsătoriți, în care vrem să le acordăm un stimulent financiar la căsătorie, dar un stimulent financiar bazat pe anumite condiții. Spre exemplu, una dintre ele este să demonstreze că unul dintre soți activează, trăiește și că are un loc de muncă în Tulcea.\n\nȘi un alt lucru, pe scurt prezentat, este acordarea sau implementarea unui program de sprijin pentru tinerii părinți, un program care se intitulează <Copiii noștri viitorul nostru>, prin care vom sprijini tinerele familii, de la asistență în ceea ce înseamnă creșterea și educarea copiilor în vârstă de până la trei luni, până la acordarea de anumite lucruri de genul: pătuț, pilotă, saltea, toate cele necesare copiilor în vârstă de până la trei luni”.\n\n„Dacă vorbim mai departe despre dezvoltarea economică durabilă, vorbim despre puncte sensibile pentru municipiul Tulcea și puncte prin care municipiul Tulcea se poate dezvolta în mod real. Unul dintre aceste puncte este turismul. Pentru că știm cu toții că ne dorim ca Tulcea să devină oraș de destinație turistică și să nu mai servească doar ca oraș de tranzit pentru Delta Dunării.\n\nDar cu ce poate deveni un oraș atractiv? Tulcea poate deveni oraș de destinație, așa cum ni-l dorim și astfel să ajutăm la creșterea economiei locale. Asta înseamnă sprijinirea mediului privat. Asta înseamnă atragerea lângă noi, lângă municipalitate și lângă administrația publică locală, a marilor tour-operatori, alături de care să putem să construim programe turistice și includerea municipiului Tulcea în programele turistice ale marilor tour-operatori. Marilor tour-operatori români.\n\nTocmai de aceea vreau să vă asigur de faptul că și să-i asigur pe toți antreprenorii tulceni că avem în plan acordarea unor facilități și sprijinirea reală a antreprenorilor tulceni pentru dezvoltarea mediului privat. Acel edil care nu înțelege că mediul privat este de fapt baza bugetului administrației publice locale, nu a înțeles nimic din administrație. Mediul privat are nevoie de sprijin real, mediul privat are nevoie să găsească în administrația publică un partener și nu doar un încasator de taxe și impozite. Noi trebuie să sprijinim și asta vom face. Prin acest program vom sprijini în mod real mediul privat și eu îi asigur pe antreprenorii privați că în mine și în administrația locală condusă de Partidul Social Democrat vor găsi un sprijin real și un partener de nădejde”.\n\nTerenuri de sport în cartiere și un Centru Sportiv Multifuncțional\n\n„Voi continua cu partea de educație, cultură și sport. Din păcate, în municipiul Tulcea nu se mai întâmplă absolut nimic, lipsește cu desăvârșire partea de sport, lipsește cu desăvârșire partea de asigurare a facilităților sportive atât de masă, cât și de performanță.\n\nÎn programul nostru sunt incluse foarte clar o serie de acțiuni care cuprind amenajarea de terenuri sportive la nivelul fiecărui cartier, terenuri de sport multifuncționale, astfel încât copiii noștri, copiii tulceni, să poată să își dezvolte activitățile sportive la ei acasă. În același timp, subliniez că este extrem de important parteneriatul cu Consiliul Județean, exact cum a spus și domnul președinte Horia Teodorescu, este esențial pentru dezvoltarea municipiului nostru.\n\nÎmpreună dorim să punem bazele unui unei centru sportiv multifuncțional, după modelele vestice. Pentru că nu inventăm noi roata sau apa caldă, iar în țările occidentale există așa ceva. Colaborarea dintre cele două instituții va conduce la realizarea, fără doar și poate, a acestei baze sportive multifuncționale, care va fi pusă la dispoziția cluburilor sportive, astfel încât copiii noștri să poată să se bucure de sport în condiții decente, sprijiniți fiind de noi, de administrație locală, pentru că de fapt noi avem rolul esențial de a sprijini comunitatea din toate punctele de vedere, toți pentru copii”.\n\n„Dar în același timp vorbim și despre seniori, punându-i față în față pe seniori și copii, pentru că am ținut foarte mult cont în elaborarea programul nostru de guvernare locală de aceste două segmente. Seniorii sunt oamenii care au reușit să aducă comunitatea noastră aici la momentul actual, ei sunt cei care ne-au sprijinit, care ne-au învățat, care au construit pentru noi și noi trebuie să venim acum în sprijinul lor, iar copiii sunt de fapt viitorul real al nostru.\n\nȘi datorită acestui fapt, una dintre măsurile pe care le vom adopta este aceea de a acorda transport gratuit atât seniorilor, cât și copiilor tulceni pe raza municipiului Tulcea. Asta având în vedere faptul că ne dorim cu toții să decongestionăm traficul rutier, ne dorim cu toții să dezvoltăm partea de transport public în comun și nu putem face lucrul acesta decât dacă luăm măsuri clare și concrete”.\n\n„Dar dacă vorbim despre decongestionare de trafic, dacă vorbim despre infrastructură, trebuie să vă spun că este imperios necesar a interveni urgent asupra infrastructurii rutiere din Tulcea, dar o intervenție rapidă, organizată și nu haotică. Ceea ce am văzut până acum a fost o intervenție haotică asupra infrastructurii, care în loc să aducă avantaje ne-a adus mari dezavantaje tuturor. Pentru că am fost nevoiți să scoatem bani din buzunar, trebuie să recunoaștem, să ne reparăm mașinile timp de patru ani de zile, din cauza infrastructurii.\n\nLucrurile acestea trebuie să se întâmple, sunt necesare într-un oraș, dar într-un mod organizat, foarte bine pus la punct și rapid”.\n\n„Vom reduce substanțial toate tarifele pentru parcare. Banii colectați se vor întoarce în construcția de noi locuri de parcare”\n\n„În ultimii doi ani, în municipiul nostru toată lumea se confruntă cu problema lipsei parcărilor. Eu am sesizat de prima dată că acest regulament de parcări care a fost implementat la nivelul municipiului este un regulament neadaptat nevoilor cetățenilor municipiului.\n\nEste un regulament care nu aduce beneficii, ci aduce doar bani în bugetul local. Dar haideți să plecăm de la scopul unui regulament de parcare. Scopul unui regulament de parcare este acela de a decongestiona traficul și de a rezolva problema parcărilor din municipiu și nicidecum doar acela de a încasa.\n\nTocmai de aceea, venim cu un program foarte clar referitor la parcări și vom spune doar atât : vom reduce tarifele pentru parcările publice cu plată cu 50 % , vom reduce tarifele pentru parcările de reședință într-un mod consistent, astfel încât să fie facil pentru ca fiecare tulcean să-și poată plăti acel abonament de parcare de reședință.\n\nVom reduce tariful abonamentului de parcare pentru parcările publice cu plată de la 1.500 RON cât este astăzi, îl vom reduce substanțial, astfel încât fiecare tulcean să poată să-și facă abonament de parcare și să parcheze în municipiul nostru.\n\nConstruirea de noi parcări, pentru că nu putem decongestiona traficul, nu putem rezolva problema parcărilor în municipiul decât prin construirea de noi parcări, iar viziunea noastră asupra bugetului parcărilor este acela <Sursă-destinație>. Ca să fiu mai explicit, sumele încasate din parcări se vor întoarce în construcția și amenajarea de noi parcări, lucru care nu s-a întâmplat în această administrație în ultimii patru ani de zile”.\n\n„Vom reduce cotele de impozitare. Vom reduce taxa de habitat, iar banii vor merge în reabilitarea cartierelor”\n\n„Am ținut cu tot dinadinsul ca acest program de guvernare să ajungă la tulceni, pentru a fi informați și ne-am bazat campania pe programe reale, clare.\n\nReferitor la impozite, noi vom veni și vom sprijini atât mediul privat cât și cetățenii, prin reducerea cotelor de impozitare, pentru că avem soluții.\n\nCeea ce înseamnă că tulcenii vor plăti impozite mai mici, dar totodată mai este o altă problemă a tulcenilor. Este aceea a taxei de habitat, de care toți ne lovim, care știm că a înregistrat o creștere fantastică în ultimul mandat.\n\nAvem o taxă de habitat care este, să spunem, sufocantă pentru mulți dintre tulceni, până și copiii nou-născuți sunt luați în evidență imediat după naștere pentru a plăti această taxă de habitat. De ceea ce am propus tulcenilor este ca această taxă de habitat să se reducă semnificativ, pentru că avem soluția tehnică reală care va conduce la reducerea acestei taxe de habitat.\n\nIar tulcenii nu vor mai fi nevoiți să privească această taxă ca pe un jug apăsător asupra lor. Trebuie să fim conștienți că suma actuală de 217 RON este o sumă destul de apăsătoare pentru fiecare familie din municipiul nostru. Dar, în același timp, trebuie să și beneficiem de aceste sume pe care le încasăm.\n\nIar beneficiind de aceste taxe, am propus într-un alt proiect al nostru reabilitarea cartierelor. Eu am reușit să reabilitez un astfel de cartier în primul an de mandat, în care am avut atribuții. Ulterior mi-au fost ridicate atribuțiile și în acest sector de activitate, și nu a mai putut să fac. Se poate reabilita fiecare dintre cartiere, pornind de la spații verzi, de la modalitatea de colectare a deșeurilor, pe care o propunem în continuare la nivel de întreg municipiu.\n\nColectare de deșeuri se va face prin puncte de colectare subterane sau supraterane, după caz, dar puncte de colectare ecologice. Tulceni trebuie să beneficieze, deci, de fiecare bănuț pe care îl plătesc cu titlu de taxe și impozite, iar acești bani trebuie să se întoarcă în beneficiul lor, pentru că asta înseamnă transparență”.\n\n„Primăria a cerut ajutor financiar de la Guvern. Eu am spus de la început că bugetul este greșit structurat”\n\n„Asta înseamnă administrație pentru cetățeni, iar singurul meu țel și obiectiv real este Tulcea sută la sută. Pentru că îmi doresc să fac lucrul ăsta, iar alături de mine am o echipă foarte bine pregătită, o echipă de specialiști cu care în mod cert și sigur vom reuși să dăm o altă față, o cu totul altă față administrației locale, iar cetățenii vor fi de fapt partenerii administrației publice locale. Eu pe asta mizez, pe un parteneriat real între administrația publică locală și cetățean.\n\nTrebuie să înțelegem odată pentru totdeauna, lucrul pe care unii edili nu-l înțeleg. Este faptul că noi, cei aleși, suntem în slujba cetățeanului și nu cetățeanul în slujba noastră. Noi suntem angajați de cetățeni și cetățenii ne angajează prin vot. În momentul în care noi suntem angajați, noi trebuie să aducem un plus de valoare comunității noastre. Trebuie să gestionăm eficient bugetul comunității noastre, astfel încât toți cetățenii să se bucure în mod real de acest aspect.\n\nVreau să fac o precizare referitor la ceea ce înseamnă cheltuieli și modul de gestionare a bugetului. Am aflat cu stupoare că primăria Municipiului Tulcea a solicitat sprijin guvernului României în ceea ce privește partea financiară, pentru că ne confruntăm cu mari probleme în ceea ce înseamnă partea de funcționare dar și partea de cofinanțare a proiectelor.\n\nSituația economică a municipiului nostru, astăzi nu este bună deloc și o spune un economist, nu sunt de altă profesie, sunt economist, sunt jurist. Iar eu am tras acest semnal de alarmă încă din luna februarie, când am spus că bugetul municipiului este greșit structurat și că la până la jumătatea anului ne vom lovi de această problemă. Și iată-ne, astăzi, în fața acestei probleme”.",
        "label": "Dobrogea"
    },
    {
        "title": "Vergil Chițac- Singur împotriva tuturor",
        "text": "Se dau lupte grele pe scena politică din Constanța, mai ales în coaliția care ține în mână administrația orașului.\n\nÎn urmă cu doar două zile, cei de la USR au anunțat că sunt nemulțumiți de colaborarea cu PNL, pentru că nu s-a respectat acordul de colaborare semnat la începutul mandatului. De fapt, cel care nu a respectat nimic din acest protocol este primarul Vergil Chițac, ”ales uninominal”, nu PNL, care pare că are accesul restricționat în Primăria Constanța. Dacă vă gândiți la prezența lui Ionuț Rusu în fotoliul de vice, vă înșelați. Rusu nu are niciun cuvânt de spus în instituție, dar asta nu îl deranjează deloc.\n\nTotuși, pentru a trage un semnal de alarmă, consilierii USR nu s-au prezentat la ședința de Consiliu Local convocată de primarul Chițac. Este evident, la Constanța colaborarea între PNL și USR nu funcționează deloc.\n\nProblemele nu se opresc, însă, aici. Astăzi, primarul liberal Vergil Chițac s-a poziționat în dreapta lui Florin Cîțu, pe care îl susține pentru a prelua președinția partidului.\n\n”Demersul meu în această competiție politică este în favoarea lui Florin Cîțu și nu împotriva lui Ludovic Orban. Prin urmare, eu voi încerca să conving membrii PNL de ce este bine ca partidul să fie condus de Florin Cîțu și nu de ce nu este bine să fie condus de Ludovic Orban, căruia îi recunosc capacitatea și experiența politică. ”, a transmis Chițac.\n\nAcest mesaj a fost postat pe Facebook, în condițiile în care organizația județeană PNL Constanța nu a luat încă o hotărâre cu privire la candidatul pe care îl va susține la alegerile din partid, urmând să se decidă în perioada următoare.\n\nSingurul care nu stă la discuții cu colegii de partid este Vergil Chițac. Omul a luat decizia înaintea tuturor, ba chiar încearcă să îi convingă și pe ceilalți că Florin Cîțu este cel mai bun.\n\nO astfel de atitudine deranjează pe toată lumea, pentru că alegerea organizației locale va fi anunțată de către președintele Bogdan Huțucă, în urma unor consultări interne, nicidecum de către Chițac, pe persoană fizică.\n\nÎntrebat dacă și el îl susține pe Florin Cîțu în cursa internă, Mihai Lupu, președintele Consiliului Județean Constanța, ne-a declarat:\n\nCa o concluzie, Vergil Chițac a reușit să se certe cu toată lumea în doar șapte luni de mandat.\n\nDacă e bine sau rău, rămâne de văzut.\n\nȘtim doar că primarul nostru rezonează perfect doar cu Felicia Ovanesian și Horia Constantinescu. Partidul și aliații sunt cantități neglijabile.",
        "label": "Dobrogea"
    },
    {
        "title": "Alba-neagra cu coronavirusul",
        "text": "Începutul lunii martie 2020. Spitalul cu cei mai mulți pacienți din România. Carantină.\n\n Unitatea de primire urgențe (UPU) e de obicei plină. Cum toată lumea știe că spitalul e locul unde te duci sănătos și din care te întorci bolnav, acum e aproape goală. Unii, însă, tocmai acum vin…\n\n Pe o targă stă întins Țuțunel. Are branulă înfiptă la mână, altfel e OK. Ascultă muzică la căști. Tovarășul lui, Ahmet, are și el branulă din care probabil i s-au recoltat probe de sânge. Ahmet e și mai viu ca Țuțunel, se plimbă încoace și încolo prin salon.\n\n Vine domnul Gutuie. După ce îl pune pe targă și îi ia tensiunea, asistenta îi face istoricul medical. Domnul Gutuie povestește:\n\n – Domnule, sunt răcit. Iau Strepsils de 12 zile și nu îmi trece. Pe drum încoace, voiam să o iau la stânga și mă uitam la dreapta. Și mă gândeam: „Domnule, unde mă duc eu acum?”\n\n – Aveți amețeli? întreabă asistenta.\n\n – Da. Pe dreapta.\n\n – Cum adică aveți amețeli pe dreapta?\n\n Între timp, după două ore de plimbări prin salon, Ahmet e trimis acasă. E nedumerit că nu a primit măcar un tratament, iar doctora, încurcată, îi spune:\n\n – Cum să vă explic eu dumneavoastră? Dumneavoastră practic nu sunteți bolnav…\n\n Evident, personalul a fost instruit. În alte circumstanțe (fără carantină, coronavirus etc.), Ahmet și Țuțunel ar fi fost trimiși acasă în șuturi fără măcar a fi fost băgați în sala de tratament, sau ar fi fost lăsați în sala de așteptare 5-10 ore, ca să se prindă singuri că trebuie să plece acasă.\n\n– Tataie! De ce nu te-ai spălat pe mâini, tataie?!? strigă o asistentă către unul din pacienți, care a ieșit de la baie.\n\n Camera de baie e construită improvizat, în mijlocul salonului, toată lumea te vede când intri sau ieși de la baie.\n\n – E foarte simplu – explică asistenta unei infirmiere. La baie nu e hârtie, deci dacă ies din baie și nu au mâinile leoarcă, înseamnă că nu s-au spălat!\n\nCeva mai încolo, la centrul de imagistică, mai mulți pacienți așteaptă să le vină rândul. Fiecare dintre ei e însoțit de minim o infirmieră, iar acestea stau și freacă menta pe o bancă.\n\n – Fetelor, știați că un medic din spital are coronavirus? zice una din ele (panică în rândul pacienților, zâmbete în rândul infirmierelor)\n\n – Da, e adevărat! continuă ea, în timp ce scoate din buzunar un smartphone. Pe ecran – fotografia unui organ masculin supradimensionat. Unele infirmiere râd cu gura la urechi, altele roșesc.\n\n – Și uite și doctorul care are coronavirus! spune infirmiera șugubeață, în timp ce pe ecran apare fotografia unui doctor din spital, care – probabil – are reputația unui mare fustangiu.\n\nSus, în spital, pe secții, atmosfera e caldă și relaxată. Studenți la Medicină reprofilați în curieri plimbă sacoșe cu haine și merinde. Carantina însă nu funcționează 100%. Una din două sacoșe e livrată de „aparținători” care au reușit cumva să se strecoare. Dacă acești aparținători sunt purtători de uniformă (Poliție, ISU etc.), ei trec ca prin brânză prin filtrul firmei de pază. Odată ajunși pe secție, aparținătorii sunt luați la șuturi de asistente și puși să își tragă botoși de unică folosință peste încălțări – de parcă coronavirusul s-ar transmite prin șosete nespălate… În mod normal, ar trebui măști, dar astea nu există neam în spital, deci servim botoși pe post de placebo și sperăm că totul va fi bine…\n\n Pe hol, își așteaptă „victima” un băiat spilcuit din aceia care vin de la companiile de medicamente să îi convingă pe doctori să prescrie medicamentul lor și nu cel al competitorilor. Pe ăsta nu l-a pus nici dracul să ia botoși sau halat în spinare. După câteva minute de așteptare, pică un doctor, care îl salută prietenos. Cei doi încep o conversație, iar discuția alunecă inevitabil spre coronavirus. Trăgând cu urechea, aud cum subiectul e o știre trucată, de la un supermarket în care angajații au golit un raft de alimente, pentru a simula o criză alimentară, apoi l-au umplut la loc, pentru a fi gata să primească clienții care au înghițit gălușca.\n\n Ceva mai încolo, o infirmieră aruncă unei colege o glumă cu „corona”.\n\n – Ce Corona, fată?!? La noi mor o mie de inși de mâini nespălate, până să se îmbolnăvească unul de coronavirus! îi răspunde colega.\n\nPrivit din interiorul unui spital în care intră zilnic sute de oameni cu probleme grave și din care ies zilnic cu picioarele înainte zeci de foști pacienți, criza coronavirusului e o chestie mică, foarte mică. Personalul a fost instruit să arate mai multă înțelegere pentru pacienți, mai ales pentru cei care suspectează – cu sau fără motiv – că suferă de gripă, coronavirus, sau alte viroze respiratorii, pentru care în mod normal doctorii și asistentele te-ar trimite acasă până să apuci să deschizi gura.\n\n Totodată, majoritatea din celor care lucrează în spital înțeleg mai bine ca românul mediu ce presupune coronavirusul – complicații pulmonare severe, rată a deceselor mai mare comparativ cu a gripei, rată de infectare și potențial de răspândire mai mic decât al gripei. Motiv pentru care nu sunt foarte speriați sau îngrijorați de epidemie. E un lucru bun că cei care trebuie să ne trateze sunt stăpâni pe situație. Dar de la această stăpânire de sine și până la ignoranță e un pas foarte mic…\n\n În spitalul cu cei mai mulți pacienți din România lipsesc cu desăvârșire măștile faciale – ceea ce demonstrează incapacitatea Sistemului de a face față celei mai mici provocări. Nu lipsesc însă icoanele – ceea ce e foarte nimerit, căci de 2.000 de ani încoace, indiferent de criză, de fiecare dată sperăm să ne mântuiască Doamne-Doamne, căci noi nu suntem în stare – iată – măcar să avem un stoc de măsculițe de 50 de bani bucata.\n\nÎncă dinainte ca Guvernul să instituie primele măsuri, conducerea Oficiului de Cadastru Constanța a anunțat că suspendă pe termen nelimitat programul de audiențe „pentru a preveni răspândirea coronavirusului”. S-o fi știind directorul OCPI bolnav de ceva? Sau doar s-a plictisit de audiențe și are un motiv să se spele pe mâini?\n\n La graniță, zeci de români întorși din străinătate au protestat, după ce au fost închiși într-un centru de carantină – fără apă și mâncare, fără control medical, lăsați eventuali să se îmbolnăvească unii de la alții. După ore de scandal cu jandarmi și presa de față, autoritățile le-au trimis, în sfârșit, merinde și doctori care să le ia probele. În România, criza de coronavirus e gestionată de prefecți și arafați și, în continuare, dacă nu faci scandal și nu chemi presa, nu te bagă nimeni în seamă.\n\n Raed Arafat a anunțat că au fost trimiși doi medici la Nădlac. Evident, e vorba de o măsură din capitolul „Mircea, fă-te că muncești!” Cei doi medici vor lucra 10-12 ore, apoi vor cădea lați. Sau, dacă vor lucra pe ture, va fi un medic pentru 500-1000 de posibili pacienți care intră în fiecare oră prin punctul de trecere – medicul nu va avea timp nici să le arunce o privire la toți. În plus, majoritatea celor infectați nu dezvoltă simptome decât peste o săptămână de la infectare, deci în lipsa testelor pentru toată lumea și a introducerii în carantină a tuturor celor intrați în țară, munca medicilor la frontieră e egală cu zero barat. E important însă ca toată lumea să „stați liniștiți la locurile dumneavoastră!” Doctorul Arafat se ocupă, totul e OK. Putem dormi liniștiți.\n\n Mesajele pentru „prevenirea infecției cu Coronavirus” includ precizări cum ar fi aceea că nu trebuie să vă tratați dacă nu sunteți bolnav. Sau că nu trebuie să purtați măști dacă nu sunteți în contact cu persoane infectate. Sau că pachetele din China nu sunt purtătoare de virus. Evident, nici una din acestea nu are legătură cu prevenția răspândirii virusului, ci sunt măsuri anti-panică, băgate în pachetul cu sfaturi de coronavirus. Apropo – Ce a fost mai întâi: virusul, sau panica?\n\n Ca primă măsură, Guvernul (sau Arafat – deși nici Guvernul, nici Arafat nu pot, legal, să decidă astfel de măsuri) a decretat închiderea teatrelor, a școlilor și grădinițelor. De parcă primul lucru pe care l-ar face un român infectat, întors din Italia, ar fi să meargă la teatru sau să se înscrie la cursurile unei grădinițe. În schimb, supermarketurile în care intră zilnic de vreo 10.000 de ori mai mulți oameni decât intră într-o grădiniță nu au fost închise. Lanțurile de supermarketuri – care vând mai toate în proporție de 60-80% produse alimentare și de curățenie, întorc acum banul cu lopata. Iar oficialilor din ministere cărora le lipsesc coloana vertebrală și cele două globuri pe care bărbații le poartă atârnate – dar nu în brad – nu au curajul să pună în pericol profitul mall-urilor.\n\nToată lumea se pricepe la coronavirus. USR a cerut suplimentarea numărului de autobuze la orele de vârf. Evident – exceptând situația în care autobuzele sunt dezinfectate după fiecare tură și chiar și în timpul mersului, măsura aceasta ar avea efect zero barat. În același timp, primăria Constanța informează călătorii din autobuzele proprii că acestea sunt sigure și că avem șanse mai mari să ne contaminăm dacă avem contact cu un pacient infectat – contact care se poate face de obicei într-un centru de tratare, sau într-un… ”loc de muncă casnic!” (vezi jos foto cu aberația)\n\n Conform Organizației Mondiale a Sănătății, malaria a ucis, în cel mai recent an de raportare, puțin peste 400.000 de oameni – adică de 100 de ori mai mulți decât coronavirusul. OMS are informări și campanii anuale despre malarie, dar aceasta ucide preponderent prin Africa. Pe principiul „dă-i naibii, sunt negri!” nimeni nu relatează sau citește despre asta.\n\n În loc să închidă granițele, România primește, zilnic, zeci de mii de cetățeni români sau de alte naționalități, potențiali purtători de coronavirus. Ne-am repatriat infractorii trimiși de Europa, ne-am preluat imigranții ilegali trimiși de Europa. Acum ne repatriem și virusul trimis de Europa.\n\n Astăzi, un nene care oficial era autoizolat, în carantină, acasă la el, a provocat un accident de circulație. Autoritățile au identificat imediat vinovatul – cetățeanul respectiv dăduse pe proprie răspundere că va sta cuminte acasă. Statul a încasat o amendă babană, procurorii și polițiștii vor pierde o săptămână cu dosarul lui penal (în loc să prindă infractori periculoși). Pe auto-izolați nu îi verifică nimeni. Statul doarme în pantaloni, acoperit de declarațiile pe proprie răspundere pe care cei intrați în țară le-au semnat – de cele mai multe ori fără să le fi citit, măcar. În România, totul e pe proprie răspundere – inclusiv Sănătatea Publică.",
        "label": "Dobrogea"
    },
    {
        "title": "Proiectele majore din Negru Vodă pe care noul primar Argintaru Mihai le va continua în 2024",
        "text": "În calitate de nou primar al orașului Negru Vodă, județul Constanța, domnul Argintaru Mihai preia responsabilitatea continuării și finalizării unor proiecte esențiale pentru dezvoltarea comunității. Aceste inițiative, demarate în anii precedenți, vizează îmbunătățirea infrastructurii și a calității vieții locuitorilor.\n\nUn proiect important aflat în derulare este modernizarea Căminului Cultural și a Cinematografului din Negru Vodă, cu scopul de a spori eficiența energetică a acestor clădiri. Lucrările au început oficial în octombrie 2024, fiind finanțate prin Programul Național de Redresare și Reziliență (PNRR). Acest proiect urmărește reducerea consumului de energie și a emisiilor de CO₂, contribuind la un mediu mai curat și sănătos pentru comunitate.\n\nÎnființarea unui centru de colectare a deșeurilor prin aport voluntar\n\nUn alt proiect semnificativ este crearea unui centru modern de colectare a deșeurilor prin aport voluntar, finanțat tot prin PNRR. Contractul pentru acest proiect a fost semnat în septembrie 2024, cu o valoare totală de 2.248.305,11 lei fără TVA. Implementarea acestui centru va facilita gestionarea eficientă a deșeurilor și va încuraja locuitorii să contribuie activ la menținerea unui mediu curat.\n\nÎnființarea de stații de reîncărcare pentru vehicule electrice\n\nPentru a sprijini tranziția către mobilitatea verde, Primăria Negru Vodă derulează un proiect de instalare a șase stații de reîncărcare pentru vehicule electrice, totalizând 12 puncte de încărcare. Acestea vor fi amplasate în zone strategice ale orașului, inclusiv pe Șoseaua Constanței și în apropierea Punctului de Trecere a Frontierei. Proiectul este finanțat prin PNRR, Componenta 10 – Fondul Local, și are o valoare de 517.769 lei cu TVA.\n\nUn alt proiect în curs vizează reconversia unui teren degradat din extravilanul orașului în spațiu verde. Acest proiect transfrontalier, cu o valoare de 8,9 milioane de lei, este finanțat prin Programul Interreg VI-A România-Bulgaria și urmărește îmbunătățirea protecției și conservării naturii, a biodiversității și a infrastructurii verzi în zonele urbane.\n\nContinuarea acestor proiecte este esențială pentru dezvoltarea durabilă a orașului Negru Vodă. Noul primar, Argintaru Mihai, are responsabilitatea de a asigura implementarea eficientă a acestor inițiative, contribuind astfel la creșterea calității vieții locuitorilor și la protejarea mediului înconjurător.",
        "label": "Dobrogea"
    },
    {
        "title": "Continuă „Vara proiectelor” în Comuna Lipnița",
        "text": "Dacă pentru majoritatea românilor lunile de vară înseamnă începutul sezonului vacanțelor, pentru primarul Dinu Nicolae-Florin și echipa sa din primăria Lipnița a însemnat continuare proiectelor deja începute.\n\nImediat după câștigarea unui nou mandat, primarul a revenit la șantierul școlii din Canlia, pentru a supraveghea lucrările de montare a parchetului. Pe tot parcursul lunii iunie, lucrările au progresat, trecându-se la finisaje exterioare, montarea caloriferelor, a instalației electrice etc. Spre finalul lunii, a fost montat sistemul fotovoltaic, iar în iulie sunt așteptate ușile și ferestrele, precum și centrala ce va asigura încălzirea școlii.\n\nPe 6 iunie a fost semnat de către primarul din Lipnița a ordinului de începere a lucrărilor la sistemul de alimentare cu apă – pentru început pentru satele Cuiugiuc și Izvoarele.\n\nÎn paralel, au continuat lucrările de pietruire a drumurilor comunei, realizate în paralel cu cele de asigurare a evacuării apelor pluviale și construire de podețe. Pe 3 iunie au fost recepționate tuburile pentru scurgerea apelor pluviale – la podețele din Coslugea și Carvăn. La Coslugea lucrările de pietruire sunt aproape de final, iar în Carvăn a fost transportată piatra necesară demarării lucrărilor.",
        "label": "Dobrogea"
    },
    {
        "title": "Volei CS Medgidia: victorii impresionante la turneul de speranțe",
        "text": "Volei CS Medgidia a strălucit în cadrul Turneului de Speranțe, desfășurat la Sala Sporturilor „Iftimie Ilisei” din Medgidia, în perioada 25-26 octombrie. Evenimentul, la care au participat echipe din întreaga regiune, a fost o demonstrație de talent și dăruire pentru echipa locală, care a ieșit învingătoare în toate meciurile disputate.\n\nTurneul a debutat vineri, la ora 16:00, cu un prim meci între echipele participante. CS Medgidia a intrat în competiție la ora 18:00, întâlnindu-se cu CS Phoenix Brăila, într-un meci așteptat cu entuziasm de către suporteri. Confruntarea a fost una categorică, CS Medgidia impunându-se cu un scor impresionant de 3-0, cu seturi de 25-8, 25-6 și 25-2. Reprezentanții CS Medgidia au declarat că această primă victorie a oferit un start excelent turneului.\n\nDupă o deschidere de succes, echipa antrenată de Loredana Hodorogea și Carmen Dițu a continuat să domine competiția, înfruntând echipe de tradiție precum CS Danubius Tulcea și CS Axiopolis Cernavodă. În al doilea meci, CS Medgidia a obținut o nouă victorie cu scorul de 3-0 în fața CS Danubius Tulcea, seturile încheindu-se la 25-8, 25-6 și 25-12. Această a doua victorie a consolidat poziția echipei în turneu, iar oficialii clubului au declarat că „succesul fetelor a demonstrat cât de bine pregătită este echipa pentru competițiile de top”.\n\nUltimul meci, disputat împotriva CS Axiopolis Cernavodă, a adus o victorie finală, cu scorul de 3-1. Deși echipa adversă a reușit să câștige un set, scorul final (25-21, 26-16, 18-25, 25-11) a arătat determinarea și unitatea echipei din Medgidia. Această performanță a încheiat un weekend de volei în care jucătoarele CS Medgidia au dat dovadă de o formă remarcabilă, aducând bucurie suporterilor și reprezentanților clubului.\n\nÎn timpul turneului, Sala Sporturilor „Iftimie Ilisei” a fost plină de suporteri entuziaști, iar atmosfera a fost una electrică, menționează oficialii clubului. Fanii au fost „un sprijin de neprețuit pentru jucătoare”, fiind alături de echipă la fiecare punct câștigat și contribuind la crearea unei atmosfere unice.\n\nReprezentanții CS Medgidia au subliniat că acest turneu de volei a fost un succes nu doar pentru echipă, ci și pentru comunitatea locală, care a avut ocazia să vadă în acțiune tinere talente de mare valoare. De asemenea, acest eveniment a fost un prilej de promovare a voleiului în rândul tinerilor, întărind legătura dintre echipă și publicul local.\n\nAntrenorii echipei, Loredana Hodorogea și Carmen Dițu, au fost lăudați de oficialii clubului pentru efortul și dedicarea lor. „Fetele noastre au muncit din greu și au demonstrat că pot face față provocărilor de orice fel”, au declarat aceștia, subliniind că disciplina și profesionalismul antrenorilor sunt cheia succesului.\n\nÎn urma acestor victorii, CS Medgidia își consolidează poziția printre echipele puternice ale regiunii, oferind suporterilor motive de mândrie și promițând rezultate la fel de bune în competițiile viitoare.\n\nTurneul de Speranțe a marcat o etapă esențială pentru volei CS Medgidia, o echipă care și-a confirmat încă o dată valoarea și dorința de a excela în acest sport. Această reușită nu este doar un trofeu pentru echipă, ci și o victorie pentru oraș și comunitate, care a dovedit, prin sprijinul oferit, că voleiul rămâne o mândrie locală.",
        "label": "Dobrogea"
    },
    {
        "title": "IULIUS și Foster + Partners lansează propunerea de transformare a zonei contaminate din centrul Constanței într-un motor de dezvoltare regională, repoziționând orașul pe harta marilor repere urbane europene",
        "text": "* Foster + Partners, birou de arhitectură de top la nivel mondial, care a proiectat repere urbane internaționale, cum ar fi Apple Park din California și The Gherkin din Londra, a dezvoltat conceptul proiectului pe baza concluziilor reieșite din consultările și sesiunile de lucru cu reprezentanții comunității, mediului de business, cel universitar și ai administrațiilor publice\n\n* demararea celui mai amplu demers de decontaminare realizat în România, cu amenajarea și dotarea unor laboratoare de specialitate, infrastructură de cercetare cu impact național\n\n* pepinieră amenajată în localitatea Lazu: primii 520 de copaci au fost deja plantați pentru aclimatizare\n\n* investiție de 800 de milioane de euro, într-un proiect mixed-use integrat de regenerare urbană, cu diverse componente: culturale, educaționale, retail, funcțiuni și servicii de utilitate publică, entertainment, facilități sportive și de recreere, parc și grădină botanică, amfiteatru, săli de evenimente artistice și de business, centre de divertisment, office, soluții pentru conectivitatea și mobilitatea pietonală, velo și auto\n\n* teren de 38 de hectare, fost industrial și inactiv, transformat în pol de creștere economică, turistică, socială\n\n* investiția este aliniată proiectelor majore de dezvoltare urbană strategică ale oraşului\n\nCompania IULIUS anunță viziunea propusă pentru cel mai amplu proiect de reconversie, bioremediere și revitalizare urbană din România, dezvoltat la Constanța, pe un teren de 38 de hectare. Proiectul redesenează modul în care se face dezvoltarea urbană și reprezintă o viziune prin care Constanța va intra pe harta marilor repere urbane europene considerate orașe-magnet. Un model de bune practici în alinierea unei investiții private, de peste 800 de milioane de euro, la strategiile de dezvoltare urbană ale orașului și ale țării, ce vizează realizarea unui ansamblu urbanistic integrat, de tipul „oraș în oraș”, cu funcțiuni complementare, care vor contribui la transformarea zonei într-un pol de creștere regională, economică, socială și turistică:\n• culturale și educaționale – care să susțină inițiativele locale, dezvoltarea mediului universitar și să diversifice oferta pentru petrecerea timpului liber;\n• retail – cu un mix complet de servicii, branduri, facilități care să susțină mediul antreprenorial local și să răspundă cerințelor comunității;\n• entertainment și edutainment – cu noi concepte, în premieră regională și chiar națională, care să susțină atractivitatea orașului ca destinație turistică tot anul, dar și să ofere locuitorilor oportunități noi de distracție în oraș;\n• parc și grădină botanică – amenajate cu sute de arbori maturi, care să ofere un cadru verde, beneficii pentru mediu și să devină un hub al comunității;\n• office – pentru atragerea unor companii din domenii cu valoare adăugată și diversificarea oportunităților de carieră pentru tineri, cu scopul retenției resursei umane;\n• soluții pentru conectivitatea și mobilitatea pietonală, velo și auto – care să susțină implementarea strategiilor de regenerare, mobilitate și conectivitate ale administrației publice pentru zona de dezvoltare Anghel Saligny.\n\nViziunea propusă pentru proiect, ce poartă semnătura biroului de arhitectură Foster + Partners, care a realizat unele dintre cele mai spectaculoase, provocatoare și de impact repere urbane peste tot în lume, se bazează pe crearea unui nou nucleu al Constanței, dinamic și axat pe oameni, care să celebreze atât patrimoniul local, cât și dezvoltarea. O regenerare a centrului orașului Constanța, acum un fost sit industrial poluat. „Suntem entuziasmați să avem prilejul de a scrie pagini din istoria unui oraș cheie al României și să facem parte din povestea sa de reinventare. Planul nostru urbanistic îmbrățișează sustenabilitatea, incluziunea și inovația și arată cum trecutul industrial al Constanței va deveni cel mai mare atu al său. Transformând deșertul urban într-un nucleu vibrant, invităm locuitorii, investitorii și turiștii să facă parte din această călătorie transformatoare spre un oraș care își onorează istoria, în timp ce îmbrățișează un viitor plin de viață. Este o călătorie regenerativă, cu provocări pentru soluționarea cărora am implicat o întreagă echipă de specialiști. Așadar, viziunea noastră pune pe primul loc grija pentru mediu, integrând coridoare verzi, remediind un teren contaminat cu hidrocarburi de petrol și dezvoltând infrastructură sustenabilă integrată armonios în peisajul urban existent, eliminând barierele care împiedică dezvoltarea. Practic, propunem un proiect care să trezească la viață Constanța”, au declarat arhitecții Maximilian și Daniel Zielinski, Senior Partners Foster + Partner.\n\n„Constanța ne impresionează prin istoria sa și prin mozaicul de culturi și civilizații care o definesc, de aceea proiectul nostru va fi gândit pentru a onora acest patrimoniu. Ne dorim să facem Constanța o destinație atractivă 365 de zile pe an, prin setarea unui nou pol de interes, o nouă destinație și noi oportunități de promovare a orașului ca centru de business, cultural și social. Vom realiza asta cu aceeași dedicare pentru modelul nostru de dezvoltare, acela de a reda orașului o zonă fost industrială reconvertită într-o parte vie a sa, integrată armonios cu masterplanul de regenerare urbană a orașului, cu mult verde, noi experințe și implicând comunitatea. Noua dezvoltare va avea o diversitate impresionantă de spații de entertainment, cafenele, restaurante, concepte în premieră de petrecere a timpului liber în familie, infrastructură pentru sporturi și va deveni, astfel, un spațiu al comunității, cea mai vibrantă parte a orașului, într-o zonă care acum este izolată de viața urbană”, a declarat Raluca Munteanu, Director de Dezvoltare IULIUS.\n\n520 de arbori maturi, în proces de aclimatizare în Constanța\n\nUn element central al proiectelor IULIUS sunt spațiile verzi extinse. Proiectul de la Constanța va beneficia de un parc cu arbori maturi, cu vârste de până la 60 de ani, și de grădină botanică. În ultimele luni din 2024, IULIUS a finalizat amenajarea primei pepiniere dendrologice private din Dobrogea, în localitatea Lazu, unde se află deja 520 arbori maturi, din totalul de 2.000, care vor compune de la zero zonele verzi din proiect.\n\nUnul dintre cele mai ample procese de bioremediere din Europa\n\nCele 38 de hectare pe care se va dezvolta proiectul de reconversie urbană sunt inactive de peste 10 ani, iar anterior au găzduit infrastructură de depozitare a produselor petroliere, astfel că IULIUS va realiza cel mai amplu demers de ecologizare din real estate-ul european. În prezent, se desfășoară toate demersurile necesare pentru implementarea procedurilor de bioremediere. Procesul va conduce și la dezvoltarea unei infrastructuri de cercetare cu impact național, fiind realizate parteneriate cu Institutul Național de Cercetare-Dezvoltare pentru Pedologie, Agrochimie și Protecția Mediului (ICPA) din București, dar și cu Universitatea „Ovidius” din Constanța. IULIUS a amenajat un laborator cu echipamente speciale necesare pentru implementarea bioremedierii în cadrul ICPA din București, în timp ce în cadrul Universității din Constanța dotează un laborator de analize a produselor petroliere.\n\nTotodată, este în desfășurare procesul de cercetare arheologică, realizat de o echipă mixtă de specialiști, de la Institutul de Cercetare Arheologică din cadrul Academiei Române, filiala Iași, și de la Muzeul de Istorie Națională și Arheologie Constanța.\n\nO fostă zonă industrială, reconectată cu orașul ca nou nucleu de dezvoltare\n\nInvestiția este aliniată proiectelor majore de dezvoltare urbană strategică ale orașului: regenerarea zonei Anghel Saligny, soluții de mobilitate urbană multimodală, precum trenul metropolitan, revitalizarea tunelului Saligny, integrarea și conectivitatea cu portul comercial Constanța etc. Conectivitatea și integrarea cu orașul a zonei central vestice a Constanței, vizată de o strategie de dezvoltare mai amplă a administrației, sunt primordiale pentru implementarea unei direcții care să valorifice potențialul său major de transformare. „Constanța are o oportunitate unică, aceea de a se reinventa prin reconversie urbană, având resurse teritoriale nevalorificate. Ne-am dorit să susținem demersurile locale privind regenerarea urbană a unei zone mai ample, din care fac parte și cele 38 de hectare pe care vom realiza investiția IULIUS. Echipe multidisciplinare de specialiști au lucrat la identificarea soluțiilor optime pentru asigurarea unei dezvoltări urbanistice coerente, de viitor, aliniate la planurile strategice pentru întreaga zonă. Astfel, viziunea pentru proiect prevede o nouă gară, reintegrată într-un areal proxim locației actuale. Aceasta are potențialul de a completa planurile administrației de conectivitate cu orașul a întregii zone. Soluția va permite și scurtarea tronsonului feroviar și diminuarea barierelor create de acesta, favorizând transportul pietonal, velo, cel public și o conectivitate eficientă. Este o abordare propusă de specialiști, care are nevoie de o analiză riguroasă din partea comunității și administrației centrale și locale, cărora le aparține și decizia de oportunitate privind implementarea”, a spus Raluca Munteanu.\n\nOpinia comunității este esențială pentru conturarea acestui proiect propus de IULIUS. De aceea, am lansat platforma www.constanta365.ro pentru a afla propunerile constănțenilor, pe care îi invităm să-și exprime părerea despre viziunea propusă și propunerile pentru noua dezvoltare. Ne dorim ca împreună să construim un spațiu sustenabil, incluziv și inovator care aparține întregii comunități.\n\nFoster + Partners este un studio global de arhitectură, urbanism și proiectare, cu rădăcini profunde în sustenabilitate, fondat acum mai bine de 50 de ani, în 1967, de către Norman Foster. De atunci, el și echipa formată în jurul lui au înființat un birou internațional cu reputație de talie mondială pentru design atent și de pionierat, funcționând ca un studio de sine stătător, caracterizat de diversitate etnică și culturală deopotrivă. Studioul integrează competențele de arhitectură cu cele de inginerie structurală și de mediu, urbanism, design interior și industrial, machetare și producție de film, aeronautică și multe altele, într-un mediu de lucru colegial, asemănător unei universități compacte. Aceste competențe diverse ne permit să abordăm o gamă largă de proiecte, în special cele de complexitate și amploare considerabile. Proiectarea este numitorul comun în tot ceea ce facem. Proiectăm clădiri, spații și orașe; ascultăm, punem întrebări și inovăm.\n\nStudioul și-a câștigat reputația internațională prin intermediul unor clădiri precum Sediul Hearst din New York, clădirea 30 St Mary Axe, cunoscută sub numele de The Gherkin, din Londra, Viaductul Millau din Franța, Parlamentul German din Reichstag, Berlin, Curtea Mare a Muzeului Britanic, sediul HSBC din Hong Kong și Londra, sediul Commerzbank din Frankfurt, metroul din Bilbao, muzeul Carré d’Art Nîmes, precum și dezvoltarea sustenabilă Masdar din Abu Dhabi. Printre lucrările recente se numără sediul Apple Park din California, noul sediu european al companiei Bloomberg din Londra, clădirea de birouri 425 Park Avenue din New York, noua extindere a Aeroportului din Marsilia, clădirea Battersea Roof Gardens din Londra, precum și două stații noi pentru Metroul din Sydney. În prezent, studioul este implicat în proiecte precum noul masterplan pentru Slussen din Suedia, Aeroportul Internațional din Kuweit, masterplanul pentru One Beverly Hills din California, clădirea 270 Park Avenue din New York și renovarea clădirii Transamerica Pyramid din San Francisco.\n\nCompania IULIUS este dezvoltator și operator real estate specializat în proiecte mixed-use de regenerare urbană din România, cu o experiență de peste 25 de ani și cu o prezență în patru mari orașe din țară – Iași, Timișoara, Cluj-Napoca și Suceava. Valoarea investiţiilor realizate în România depăşeşte 1,2 miliarde de euro.\n\nPortofoliul său cuprinde peste 310.000 mp de retail, în două proiecte mixed-use de regenerare urbană (Palas Iași și Iulius Town Timișoara), rețeaua națională de shopping mall-uri regionale (Iulius Mall – Iași, Cluj-Napoca și Suceava) și proiectele Family Market din Iași (Miroslava și Bucium). Proiectele sunt lidere de piață la nivel regional și înregistrează anual peste 70 de milioane de vizite.\n\nÎn doar zece ani, compania IULIUS s-a impus drept unul dintre cei mai activi dezvoltatori și operatori de spații office clasa A, construind, sub brandul național United Business Center, poluri regionale de business și comunități creative multinaționale, în trei centre universitare importante ale României – Iași, Timișoara și Cluj-Napoca. În total, 15 clădiri verzi, cu o suprafață totală de peste 242.000 mp, în care sunt prezente peste 142 de birouri de companii, unde lucrează peste 29.500 de angajați.\n\nPână în prezent, IULIUS a realizat 13 hectare de grădini urbane, amenajate cu peste 80.000 de copaci și arbuști, însumând investiții ce depășesc 18 milioane de euro. În total, valoarea investițiilor de utilitate publică depășește 190 de milioane de euro, incluzând facilitățile pentru comunitate, parcurile și soluțiile de infrastructură.\n\nCompania IULIUS are în dezvoltare două proiecte mixed-use de reconversie urbană, la Cluj-Napoca şi Constanţa, investiţii estimate la peste 1,3 miliarde de euro.",
        "label": "Dobrogea"
    },
    {
        "title": "Informare RAJA - Atenție, în perioada 19 august – 08 septembrie 2024 traficul rutier va fi blocat pe strada Baba Novac!",
        "text": "În prezent, RAJA SA derulează la nivelul municipiului Constanța, în cadrul Programului Operațional Infrastructură Mare (POIM) 18 contracte de lucrări, cu o valoare totală de peste 652 milioane lei. O parte dintre aceste investiții vizează și strada Baba Novac, unde se execută lucrări de reabilitare a magistralelor de apă, cu diametrul de 800 mm, respectiv 560 mm. Acestea fac parte din contractul CL 33, “Reabilitare conducte de aducțiune și magistrale, stații de pompare și refulări aferente în municipiul Constanța”, în valoare de 82,38 milioane lei.\n\nÎn această situație, pentru realizarea investițiilor, este necesară oprirea în totalitate a traficului rutier în zona de intervenție. Astfel, în perioada 19 august – 08 septembrie 2024, pentru buna desfășurare a lucrărilor, suntem nevoiți să restricționăm total traficul auto pe strada Baba Novac, pe tronsonul delimitat de intersecțiile cu străzile Bogdan Vasile și Alexandru Dimitrie Xenopol.\n\nÎn această perioadă traficul rutier, inclusiv traseul autobuzelor CT BUS va fi deviat astfel: str. Soveja (stația Academia Navală) – str. Ștefăniță Vodă – bd. Aurel Vlaicu, până la sensul giratoriu de pe b-dul Aurel Vlaicu, intersecție cu str.Baba Novac, și retur.\n\nÎn vederea desfășurării lucrărilor, zona va fi împrejmuită și semnalizată corespunzător, iar pentru fluidizarea traficului a fost anunțată și Poliția Locală.",
        "label": "Dobrogea"
    },
    {
        "title": "Update avarie RAJA - Constanța: Lipsă apă în cartierele KM 4 - 5, Viile Noi, Medeea, Palas, I.C. Brătianu și CET",
        "text": "Pe parcursul desfășurării lucrărilor de remediere a avariei pe magistrala, cu diametrul de 800 mm, de pe strada Cumpenei din municipiul Constanța, au fost întâmpinate mai multe obstacole ce au îngreunat operațiunile fiind nevoiți să prelungim durata de executare a intervenției până în jurul orei 22.30. Sunt afectați în continuare abonații din cartierele KM 4- 5, Viile Noi, Medeea, Palas, I.C. Brătianu și CET, precum și punctele termice aferente. Ne cerem scuze și vă mulțumim pentru înțelegere!",
        "label": "Dobrogea"
    },
    {
        "title": "U.A.T. Oraș Negru Vodă - Anunț public privind depunerea solicitării de emitere a acordului de mediu",
        "text": "U.A.T. Oraș Negru Vodă, prin reprezentant Primar Petre URZICEANU, cu sediul în Negru Vodă, Șos. Constanței, nr. 13, județul Constanța, anunță publicul interesat asupra depunerii solicitării de emitere a acordului de mediu pentru proiectul: ”CONSTRUIRE PLATFORMĂ DE DEPOZITARE A GUNOIULUI DE GRAJD ÎN ORAȘ NEGRU VODĂ JUD. CONSTANȚA”, amplasat în orașul Negru Vodă, extravilan Parcela NP17, DE 94, județul Constanța.\n\nInformațiile privind proiectul propus pot fi consultate la sediul Agenției pentru Protecția Mediului Constanța: municipiul Constanța, str. Unirii, nr. 23 și la ORAȘ NEGRU VODĂ prin reprezentant Primar Petre URZICEANU: Șos. Constanței, nr. 13, județul Constanța, în zilele de luni-vineri, între orele 9:00-13:00. Observațiile publicului se primesc zilnic la sediul autorității competente pentru protecția mediului Constanța.",
        "label": "Dobrogea"
    },
    {
        "title": "VIDEO Florin Mitroi și-a prezentat echipa cu care promite să schimbe județul Constanța",
        "text": "Noul președinte al Consiliului Județean Constanța, Florin Mitroi, și-a prezentat echipa cu care va conduce instituția. Evenimentul a avut loc astăzi, a doua zi după depunerea jurîmântului și s-a desfășurat în fața celor 380 de angajați ai Consiliului Județean.\n\nFlorin Mitroi și-a reafirmat în acest fel intenția de a avea un mandat caracterizat de transparență și a subliniat că este deschis la colaborare cu orice persoană capabilă să aducă un plus de valoare pentru dezvoltarea județului.\n\n„Bună dimineața încă o dată, dragi prieteni! Am invitat presa și le mulțumesc că sunt alături de noi astăzi. Sunt un om transparent, iar prezența voastră mă ajută să fiu și mai aproape de cetățenii din județul Constanța.\n\nÎnainte de a vă spune câteva cuvinte, aș dori să vă prezint echipa mea, oameni care sunt aici, în stânga și dreapta mea, și cu care veți lucra de acum înainte. Sper să ne rămână alături pe întreaga perioadă a mandatului meu.\n\n– Ionela Costache, director de cabinet, și o prezență constantă în sprijinul meu.\n\n– Gianina Topolov, director adjunct la Agenția de Dezvoltare și Investiții, va coordona proiectele de dezvoltare.\n\n– Stelian Budeș, cunoscutul domn Budeș de la RAJA, îl felicit pentru noul rol de consilier personal.\n\n– Comăneci, care ni se alătură prin detașare, cu un mandat provizoriu.\n\n– Raluca Vericeanu, consilier personal pe probleme de sănătate, cu o contribuție valoroasă la Spitalul Județean.\n\n– Gabriel-Felician Croitoru, consilier pe probleme de cultură și patrimoniu, va coordona proiecte de protejare a moștenirii noastre istorice.\n\nAceasta este echipa care va lucra pentru dezvoltarea județului Constanța, în domenii precum infrastructura, investițiile și sănătatea. Suntem aici să facem diferența și să îmbunătățim viața locuitorilor printr-un parteneriat solid și transparent. Vă mulțumesc pentru sprijinul dumneavoastră și sunt convins că împreună vom reuși să aducem județul nostru la nivelul pe care-l merită!”, a spus Mitroi.",
        "label": "Dobrogea"
    },
    {
        "title": "Nu a mai ieșit pozitiv nimeni, deci vă carantinăm pe toți!",
        "text": "Pandemia are o sumedenie de povești care, dacă nu ar fi de plâns, ar fi de râs. Exemplul de azi – Comuna Grădina din Județul Constanța. Având 1.200 de locuitori, aceasta e una din multele unități administrative din România în care testarea pozitivă a unei familii te poate arunca, peste noapte, din scenariul verde, în buza carantinei.\n\n În mod atipic, Comuna Grădina a intrat în carantină în 17 decembrie, când la Constanța, Năvodari, Eforie toată lumea vocifera să fim scoși din carantină, căci avem cazuri în scădere și în majoritatea localităților constănțene incidența era sub cea a Bucureștiului, care trecea bine-mersi iarna fără carantină.\n\n Decizia de a băga Grădina în carantina a fost luată în 16 decembrie, când localitatea a înregistrat colosala incidență de 12,03/mie. Față de 7/mie cât avea Bucureștiul în acea zi… Privită din avion, situația era fără speranță.\n\n Ce însemna însă acel 12,03/mie? Însemna 13 testați pozitiv în precedentele 14 zile, față de 1.000 – 1.500 cât înregistrase Bucureștiul în fiecare zi, de la începutul lunii decembrie.\n\n Bine – poate vă gândiți – probabil că numărul infectărilor crescuse peste noapte, făcând autoritățile să considere că Comuna Grădina e un nou focar al virusului. Ei bine, dacă gândiți așa, vă înșelați. În ziua precedentă, Grădina înregistra… tot 13 pozitivi. Iar cu două zile înainte – tot 13!\n\n Evoluția „pandemiei” din Grădina a fost următoarea: 5, 10, 10, 11, 13, 13, 13 noi depistați pozitivi. Ce s-a întâmplat în realitate, e lesne de intuit – un terchea-berchea a văzut în tabel că Grădina are 12/mie și nu e în carantină și s-a gândit că dacă vine Arafat în control îi zboară pe toți. Decizia fiind deja luată, nu a mai fost nevoie decât de actele care să oficializeze mascarada, lucru deloc dificil, mai ales că primarul Comunei Grădina e din partidul greșit și nu exista riscul unui scandal în coaliție.\n\n Zis și făcut! Conform hotărârii Comitetului Județean Pentru Situații de Urgență, DSP a propus carantina în 15 decembrie. Așadar, în 13 și în 14 decembrie, DSP a considerat că 13 pozitivi nu sunt prea mulți și că nu se justifică carantina. Dar în 15 decembrie a decis că 13 pozitivi sunt prea mulți și că situația e gravă, sau, ca să îl cităm pe Raed Arafat, „riscul epidemiologic este de o gravitate maximă”!\n\n\n\n Ce a urmat e lesne de intuit: Amărâții declarați pozitiv au ieșit din izolare sau retestați negativ au fost declarați vindecați, dar au rămas în statistici drept „declarați pozitiv în ultimele 14 zile”. Încă din ziua carantinei, au rămas 12. Apoi au scăzut în scări – fiind probabil vorba de câteva familii declarate pozitiv la grămadă: De la 12 la 9, de la 9 la 6, apoi la 3. De Crăciun, nu mai rămăsese „depistat pozitiv în precedentele 14 zile” nici măcar un înger – darămite om – iar grădina Maicii Domnului din Județul Constanța defila spectaculos, cu incidență de 0,00/mie – dar în continuare în carantină!\n\n\n\n Bucureștiul raporta pe 28 decembrie 958 de îmbolnăviri noi (fără carantină). În același timp, grădinenii trebuia să aibă un motiv întemeiat, dacă îndrăzneau să iasă din perimetrul comunei – acest Focar Covid… cu zero bolnavi.\n\nPe 29 decembrie, în fine Grădina a primit un cadou, că era deja de râsu-plânsu: S-au mărinimit Puterile de la Județ și, cu voia dregătorului Arafat, a fost săltată carantina – cu o zi mai devreme decât data la care ar fi expirat de la sine…\n\nP.S. Deși poate părea că faptele prezentate în articol sunt prea stupide ca să fie reale, acest articol se bazează 100% pe datele colectate și comunicate public de DSP Constanța.\n\nFotografiile sunt peisaje surprinse în Comuna Grădina, pe vremea când carantinele covid nu existau.",
        "label": "Dobrogea"
    },
    {
        "title": "Atenție, a apărut un nou tip de înșelătorie prin telefon! Se cere transfer de bani în diverse conturi",
        "text": "În ultima perioadă, au fost înregistrate mai multe cazuri prin care au fost comise fapte de natură penală, utilizându-se tehnica „spoofing”. Autorii, folosind aplicații VoIP (voice over IP), cu numere de telefon din rețeaua națională de telefonie (pot fi numere de telefon compromise care aparțin unor instituții bancare), contactează cetățenii, pretinzându-se angajați ai băncilor. În cadrul apelurilor, aceștia afirmă că victimele ar fi solicitat un împrumut și le cer să dezvăluie informații personale sensibile.\n\nUlterior, apelul este redirecționat către o altă persoană care se recomandă ca fiind din partea Poliției și le solicită victimelor să transfere bani într-un „cont sigur”, pentru a proteja fondurile. Această metodă a dus la pierderea unor sume mari de bani de către cetățenii de bună credință.\n\nLa nivelul României, au fost înregistrate dosare penale ca urmare a faptului că persoanele vătămate au dat curs și ultimei solicitări de transfer al banilor în contul „sigur”, iar din acel moment au pierdut controlul asupra fondurilor personale.\n\nAceasta este o formă de fraudă bazată pe tehnica de „spoofing”, prin care autorii falsifică informațiile de identificare pentru a se da drept o sursă de încredere (bănci, autorități), cu scopul de a înșela victimele (cetățenii de bună credință).\n\nRecomandări pentru protecția cetățenilor:\n• Nu răspundeți apelurilor telefonice nesolicitate, care vă cer informații sensibile sau transferuri de bani.\n• Verificați orice informație primită prin canale oficiale, contactând direct instituțiile implicate.\n• Nu transferați bani în conturi neoficiale sau suspecte!\n• Dacă aveți suspiciuni, contactați imediat autoritățile competente (poliție, bancă etc.).",
        "label": "Dobrogea"
    },
    {
        "title": "Se oprește apa în zonele KM 4 și Far din Constanța",
        "text": "Miercuri – 17 aprilie 2024, echipele RAJA vor executa lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețele de distribuție apă” pe străzile Șos. Mangaliei, Ederei, Victor Babeș, Nehoiului și bd. 1 Mai Vechi din municipiul Constanța.\n\nAstfel, în intervalul orar 08.00 – 20.00, se va sista furnizarea apei pe bd. 1 Mai Vechi – zonele KM 4 și Far, cu străzile adiacente și punctele termice aferente.",
        "label": "Dobrogea"
    },
    {
        "title": "Informare RAJA - Se amână lucrarea programată marți- 03 decembrie 2024 în municipiul Mangalia",
        "text": "Urmare a unor probleme tehnice care ar putea împiedica reluarea furnizării apei în termenul stabilit, lucrarea planificată în municipiul Mangalia, județul Constanța, pentru ziua de 03 decembrie 2024, se amână pentru o dată ulterioară. Detaliile actualizate vor fi comunicate în timp util.",
        "label": "Dobrogea"
    },
    {
        "title": "Hram la biserica „Sf. Cuvioasă Parascheva“ din Niculițel, județul Tulcea",
        "text": "Președintele Consiliului Județean Tulcea, Horia Teodorescu, a participat, astăzi, la Sf. Liturghie săvârșită de Preasfinția Sa Visarion, Episcopul Tulcii, alături de un sobor de preoți, la biserica „Sf. Cuvioasă Parascheva“ din localitatea tulceană Niculițel.\n\nSfânta Parascheva grăieşte şi astăzi prin sensibilitatea şi onestitatea sa. Ea ne îndeamnă să fim buni, toleranți cu aproapele nostru, să oferim, asemenea ei, celor aflați în nevoie tot ceea ce ne stă în putință a dărui.\n\nLa secole de la moartea sa, Sfânta Parascheva continuă să facă minuni, mai ales în comunitățile în care este constant onorată și prăznuită, așa cum se întâmplă la Niculițel, dar și în alte 13 alte biserici de pe raza județului Tulcea.\n\nAstăzi, împreună cu domnul primar Florin Sechila, alături de Preasfințitul Episcop Visarion, de preacucernicii părinţi şi cetăţenii prezenţi la slujbă, ne-am rugat ca Sfânta Parascheva să ne ocrotească şi să ne aducă dar de sănătate şi veşti bune“, transmite, cu această ocazie, președintele Horia Teodorescu.\n\nPrecizăm faptul că astăzi, Biserica Ortodoxă Română o prăznuiește pe Sfânta Cuvioasă Maica Parascheva, considerată un izvor de binecuvântare și sănătate duhovnicească și trupească pentru toate persoanele care o cheamă prin rugăciune.",
        "label": "Dobrogea"
    },
    {
        "title": "Discuții pe tema cooperării între Județul Tulcea și Provincia Ben Tre, Vietnam",
        "text": "Președintele Consiliului Județean Tulcea, Horia Teodorescu, a primit, astăzi, vizita unei delegații din Provincia Ben Tre, Republica Socialistă Vietnam, condusă de Tran Ngoc Tam, președintele Comitetului Popular al Provinciei Ben Tre.\n\nLa ședința organizată la sala „Dobrogea“ a Consiliului Județean Tulcea au mai participat Bogdan Bulete, guvernatorul Administrației Rezervației Biosferei Delta Dunării (ARBDD), Mirela Furtună, președintele Comisiei pentru Afaceri Europene a Camerei Deputaților, Timur Memet, subprefectul județului Tulcea și Marian Tudor, director general al Institutului Național de Cercetare Dezvoltare Delta Dunării (INCDDD).\n\nÎn cadrul întâlnirii oficiale, președintele Consiliului Județean Tulcea a vorbit despre istoricul parteneriatului dintre cele două regiuni, dar și despre planurile de viitor în ceea ce privește cooperarea româno vietnameză (între Delta Dunării și Delta Mekongului).\n\n„În cadrul de cooperare ASEM, atât noi, cât și partenerii din Vietnam am colaborat în anumite domenii clar stabilite și aici mă refer la gestionarea resurselor de apă, protecția mediului, conservarea biodiversității, probleme tranfrontaliere de mediu, ecoturism. De asemenea, în urma discuțiilor bilaterale s-a desprins și ideea implementării unui proiect privind „Crearea unei Zone Pilot de Conservare a Biodiversităţii pentru un Ecoturism Durabil şi a unui Centru de Informare privind Dezvoltarea Turismului în Delta Mekong” la Ben Tre, iar de la primele întâlniri am discutat că atât prietenii din Ben Tre, cât și noi trebuie să punem la dispoziția acestui angrenaj structuri care sunt specializate în acest domeniu și din acest moment. Astfel, au intrat în rol ARBDD și INCDDD, ca parte profesionistă în determinarea și pregătirea spre finanțare a acestui proiect.\n\nNoi considerăm că aceste relații trebuie multiplicate, mai ales în contextul în care relaționarea dintre regiunile noastre a mers mai departe prin schimburi culturale, prin încercarea de a dezvolta și activități economice pretabile în cele două zone. Am demonstrat, așadar, că dacă suntem foarte aplicați și foarte hotărâți, pas cu pas putem crea o relație pe mai multe componente între cele două părți și să extindem cooperarea în zona economică sau științifică“, a declarat președintele Horia Teodorescu.\n\nLa rândul său, președintele Comitetului Popular al Provinciei Ben Tre, Tran Ngoc Tam, a salutat inițiativa privind extinderea cooperării dintre Tulcea și Ben Tre și a prezentat alte proiecte pe care și le propune, în cadrul general al cooperării dintre România și Vietnam.\n\n„Aș dori să încep prin a menționa faptul că acum, luna octombrie 2024, se împlinesc 10 ani de la semnarea acordului de parteneriat dintre cele două regiuni și permiteți-mi să îmi exprim încrederea că vizitele reciproce organizate în acest timp vor avea ca efect generarea unor idei menite să sprijine, dar și să dezvolte acordul nostru de parteneriat. Astfel, pe lângă cooperarea axată pe protecția biodiversității, putem extinde colaborarea și în alte domenii, precum energie regenerabilă, turism cultural etc“, a transmis Tran Ngoc Tam, președintele Comitetului Popular al Provinciei Ben Tre.\n\nDe asemenea, în viitorul apropiat oficialii Ben Tre își propun să implementeze un proiect prind construcția a două centre de informare, unul la Ben Tre și unul la Vam Ho.\n\nAmintim faptul că prin Hotărârea Consiliului Judeţean Tulcea nr. 131 din 30.09.2014 a fost aprobată Înțelegerea de cooperare încheiată între Județul Tulcea și Provincia Ben Tre, Republica Socialistă Vietnam.\n\nJudețul Tulcea și Provincia Ben Tre se află în relații de prietenie și cooperare începând din anul 2014. Dat fiind specificul zonei de deltă, a Dunării, respectiv a fluviului Mekong, ce caracterizează cele două zone, la începutul anului 2014 s-a conturat oportunitatea unei cooperări reciproc avantajoase între Tulcea și Ben Tre.\n\nAstfel, pe 16 octombrie 2014, la Milano, Italia, sub auspiciile ASEM a fost semnată Înțelegerea de cooperare între Provincia Ben Tre și Județul Tulcea, prin care cele două părți au convenit să coopereze, potrivit nivelului lor actual de dezvoltare, în următoarele domenii: administrație publică locală, mediu, sănătate, cultură, educație, sport, turism și alte domenii de interes general.\n\nÎn principal, cele două părți s-au angajat să coopereze în activitățile relevante din sistemul de cooperare Mekong –Dunăre, în conformitate cu specificul cadrului de cooperare ASEM, inclusiv în cadrul proiectelor conexe coordonate de agenții importante din Vietnam și UE și sprijinite de UE, cum ar fi cele din domeniul gestionării resurselor de apă, protecției mediului, conservării biodiversității, problemelor transfrontaliere de mediu, ecoturism.\n\nAstfel, s-a conturat ideea implementării proiectului cu titlul „Crearea unei Zone Pilot de Conservare a Biodiversităţii pentru un Ecoturism Durabil şi a unui Centru de Informare privind Dezvoltarea Turismului în Delta Mekong”.\n\nÎn ceea ce privește stadiul implementării proiectului comun ce vizează Delta Mekongului, Consiliul Județean Tulcea a solicitat ARBDD și INCDDD sprijinul în vederea demarării demersurilor de ordin tehnic în cadrul proiectului, prin desemnarea a doi specialiști cu expertiză în domeniul biodiversității și al managementului zonelor protejate care să se deplaseze la Ben Tre pentru a studia îndeaproape potențialul de materializare a obiectivelor proiectului în raport cu realitatea existentă în teren.\n\nAceastă inițiativă s-a și materializat, de altfel, cinci reprezentanți ai județului Tulcea, din rândul experților de mediu din cadrul ARBDD și INCDDD, deplasându-se, în toamna anului 2016, la Ben Tre în vederea evaluării la fața locului a zonelor ce vor face obiectul proiectului comun româno-vietnamez.",
        "label": "Dobrogea"
    },
    {
        "title": "Pe mâinile cui a încăput Primăria Constanța",
        "text": "Regulamentul parcărilor din municipiul Constanța a scos la lumină ceea ce bănuiam cu toții de foarte multă vreme: relația dintre PNL Constanța și primarul Vergil Chițac nu există.\n\nChițac nu s-a străduit deloc să nu își arate disprețul față de liberali. După ce, în 2017, a demisionat din partid și și-a acuzat foștii colegi de fraude electorale și alte minunății, iată că în 2020 se întoarce în sânul organizației locale și ajunge primar al Constanței, ajutat de cei pe care îi blamase cu doar patru ani în urmă.\n\nE drept, PNL Constanța nu și-a dorit nicio secundă să mai dea vreodată ochii cu Chițac, dar dacă e ordin de sus nu prea poți să miști în front.\n\nAu trecut patru luni de la înscăunarea primarului liberal și, așa cum era de așteptat, istoria se repetă.\n\nDin motive numai de el știute, edilul le arată, din nou, colegilor de partid că nu dă doi bani pe ei. Regulamentul parcărilor intră vineri în ședința de consiliu, în ciuda tuturor insistențelor și rugăminților liberalilor.\n\nVergil Chițac, Felicia Ovanesian și Horia Constantinescu sunt de neclintit. Consilierii PNL au venit cu amendamente, au spus că nu vor vota regulamentul în forma actuală, au încercat să le explice celor trei că nu este normal cum se procedează. Nimic nu pare să-i înduplece.\n\nFelicia Ovanesian și Horia Constantinescu sunt într-o simbioză perfectă și împreună îl consiliază, îl îndrumă și îl aruncă în ring pe domnul primar. Chițac nu iese din cuvântul lor.\n\nDovadă și faptul că merge până în pânzele albe cu regulamentul, deși partidul care l-a susținut îi sugerează cu totul altceva.\n\nMarian Crușoveanu, deputat PNL Constanța, a postat pe Facebook un soi de vaiet chinuit prin care îl roagă pe colegul de partid să fie mai maleabil, mai aplecat spre cetățeni, că râde PSD-ul de ei și nu e chiar confortabil.\n\n”Am observat că, în plan public, subiectul parcărilor a provocat angoasă și i-a reactivat pe dinozaurii PSD-iști, care de altfel, au călcat în picioare orice speranță din acest oraș. Ar fi de preferat ca PSD să tacă 20 de ani de acum înainte, exact atât timp cât a ruinat Constanța. Din altă perspectivă, astăzi, nu poți să administrezi privind doar în trecut. Este timpul să ne uităm și spre viitor și să implementăm soluții pentru care oamenii au votat PNL și USR, la alegerile locale. (….) Haideți să arătăm constănțenilor că avem transparență în actul administrativ, că ținem seama de părerea lor, pentru a se putea vedea intențiile bune în hotărârile finale. Având în vedere că presa a ridicat anumite semne de întrebare pe acest subiect și că opinia publică cere informații suplimentare, este clar că se impune o conferință de presă organizată de către Primăria Constanța, pentru a arăta o deschidere față de constănțeni. Când vine vorba de bani, de taxe și impozite, acestea sunt subiecte sensibile care necesită atenție și trebuie explicate înainte de a fi luate unele decizii.”, spune Crușoveanu.\n\nProbabil, Chițac nu îi răspunde la telefon și a postat pe Facebook ca să îi citească Ovanesian sau Constantinescu.\n\nAșteptăm cu interes demisia primarului Vergil Chițac din PNL. Precedentul s-a creat.\n\nRămâne să vedem cum va gestiona Bogdan Huțucă această situație de criză.\n\nUn lucru este cert în toată povestea: Constanța este condusă astăzi de către Felicia Ovensian și Horia Constantinescu.\n\nEu nu-mi aduc aminte să-i fi votat cineva pe cei doi.",
        "label": "Dobrogea"
    },
    {
        "title": "Informare RAJA - Se oprește apa pe anumite tronsoane din cartierele Tomis II și Tomis III din orașul Constanța",
        "text": "RAJA execută lucrări de sectorizare și montare a unor debitmetre la nivelul rețelelor stradale, în cadrul contractului -“Realizare cămine și instalație mecano hidraulică pentru modernizare și sectorizare pe rețele de distribuție apă – LOT 1, LOT 2, LOT 3”, din municipiul Constanța. Se oprește apa pe anumite tronsoane din cartierele Tomis II și Tomis III.\n\nAstfel, marți – 05 martie 2024, în intervalul orar 08.30 – 16.00, se va sista furnizarea apei în următoarele zone:\n• perimetrul delimitat de străzile: Nicolae Iorga – Mircea cel Bătrân – Crișanei – Chiliei – Nicolae Iorga, cu punctele termice aferente;\n\nUtilizatorii afectați de aceste lucrări sunt sfătuiți să își asigure rezerva minimă de apă pentru consum și uz casnic în perioada în care va fi sistată alimentarea cu apă.\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Transformare radicală în comuna Mircea Vodă: Investiții importante în infrastructură",
        "text": "George Ionașcu, primarul comunei Mircea Vodă, a anunțat recent demararea unor proiecte importante finanțate prin programul Anghel Saligny. Aceste proiecte includ modernizarea și reabilitarea străzilor, precum și îmbunătățirea rețelei de canalizare și refacerea terasamentelor.\n\n„Lucrăm intens la modernizarea și reabilitarea străzilor,” a declarat primarul Ionașcu. De asemenea, rețeaua de canalizare este în curs de refacere, ceea ce va aduce beneficii semnificative locuitorilor.\n\nPrimarul a dorit să mulțumească tuturor locuitorilor comunei Mircea Vodă pentru sprijinul acordat cu ocazia alegerilor din 9 iunie. „Mulțumesc tuturor celor care m-au susținut pe mine și echipa de consilieri locali PSD,” a afirmat Ionașcu. „De asemenea, mulțumesc și celor care nu ne-au votat, dar și-au exercitat dreptul democratic.”\n\nPrimarul a subliniat importanța continuității în realizarea proiectelor începute. „Aveam nevoie de confirmarea unei majorități semnificative că investițiile începute trebuie continuate,” a explicat el. „Lucrurile mari se fac cu răbdare și înțelegere.”\n\nGeorge Ionașcu a promis că va rămâne alături de toți cetățenii comunei. „Voi trata pe toată lumea cu respect și voi încerca să ajut cât mai mulți,” a concluzionat el.\n\nAceste investiții demonstrează angajamentul autorităților locale de a moderniza comuna Mircea Vodă și de a îmbunătăți calitatea vieții pentru toți locuitorii.",
        "label": "Dobrogea"
    },
    {
        "title": "Update RAJA - S-a finalizat lucrarea din 18-20 septembrie 2024",
        "text": "Echipele de intervenție au reușit, în cursul nopții trecute, finalizarea lucrărilor de conectare a noilor tronsoane, la sistemul existent ce pleacă de la stația de tratare și pompare Palas.\n\nImediat, s-au făcut manevrele de vane necesare pentru umplerea instalației și intrarea în presiune.\n\nAmintim consumatorilor că timpul necesar pentru încărcarea cu apă a rețelei de distribuție variază în funcție de topografia rețelei, având în vedere și lungimea (care pentru unele zone este de aproximativ 20 km), dar și diametrul conductelor.\n\nPrin urmare, reluarea furnizării apei potabile se va realiza în mod progresiv către consumatorii din localitățile Eforie Nord, Lazu, Agigea, Cumpăna, dar și către cei din zonele afectate din municipiul Constanța.\n\nPrecizăm că la capetele de coloană și la etajele superioare pot să apară întârzieri față programul anunțat, în funcție și de consumurile înregistrate în această perioadă.\n\nAtenționăm consumatorii de apă potabilă din zonele afectate (localitățile Cumpăna, Lazu, Agigea și Eforie Nord, dar și cei din municipiul Constanța, cartierele și zonele: Palas, Industrială, Brătianu, Medeea, CET, Viile Noi, Sere, Anda, Km 4, Km 4-5, Km 5, Veterani, Faleză Sud, Far, Abator, Gară, Icil, Balada, Casa de Cultură, Inel I, Inel II, Coiciu, Compozitori, Baba Novac cu Halta Traian și zonele comerciale Vest și Constanța Sud) că, din cauza manevrelor de golire şi umplere a sistemului public de alimentare cu apă potabilă, ocazional, se pot produce modificări ale calității apei potabile din punct de vedere al turbidității şi culorii.\n\nÎn această situație, până la limpezirea apei se va evita consumul.\n\nLucrările fac parte din CL 34 și reprezintă investiții în valoare totală de aproximativ 38 mil. lei. (derulat prin Programul Operațional Infrastructură Mare (POIM), dar și prin PBSC (Contract de Servicii pentru optimizarea distribuției sistemelor de alimentare cu apă).\n\nAlături de constructorii din cadrul contractului POIM, echipele RAJA SA au intervenit pentru realizarea unor cămine pentru vane de legătură, pentru sectorizarea sistemului.\n\nAmintim consumatorilor că investițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung deoarece prin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Din cauza unei avarii ENEL locuitorii din Mihail Kogălniceanu au rămas fără apă",
        "text": "In cursul noptii trecute, in urma unei avarii Enel la liniile de alimentare cu tensiune, statia de pompare din Mihail Kogalniceanu a ramas fara curent electric, motiv pentru care s-a sistat furnizarea apei catre abonatii din toata localitatea.\n\nImediat au fost anuntati reprezentantii Enel, care au dat asigurari ca vor remedia avaria in cursul zilei de astazi, 17 aprilie 2015.\n\n“Asiguram toti consumatorii din localitatea Mihail Kogalniceanu, afectati de lipsa apei din cauza disfunctionalitatilor de la nivelul sistemelor de alimentare cu energie, ca lucratorii RAJA vor relua imediat alimentarea cu apa la parametrii normali, dupa ce echipele Enel vor remedia avariași vor realimenta cu energie statia de pompare”, au declarat reprezentanţii RAJA.",
        "label": "Dobrogea"
    },
    {
        "title": "Informare RAJA - Se oprește apa în zonele Badea Cârțan și Vivo din Constanța",
        "text": "În vederea executării lucrărilor de conectare la sistemul centralizat a noii magistrale reabilitată, cu diametrul de 500 mm, RAJA S.A. va sista furnizarea apei potabile, miercuri – 13 noiembrie 2024, în intervalul orar 08.30 – 20.00.\n\nVor fi afectați de lipsa apei consumatorii și punctele termice din perimetrul delimitat de străzile: Ștefăniță Vodă – Soveja – bd. Tomis – bd. Aurel Vlaicu – Ștefăniță Vodă, practic zonele Badea Cârțan, Vivo și Euromaterna.\n\nInvestițiile fac parte din Contractele de lucrări CL33: ”Reabilitare conducte aducțiune și magistrale, stații de pompare apă uzată SP E20 și refulări aferente, în Municipiul Constanța”, în valoare totală de aproximativ 76 milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "UNTOLD și Banca Transilvania lansează campania “United by Hope” în sprijinul asociației Blondie",
        "text": "UNTOLD, unul dintre cele mai mari festivaluri de muzică din lume, și Banca Transilvania, lider în domeniul bancar din România, au lansat campania “United by Hope”, pentru a sprijini Asociația Blondie în acoperirea costurilor pentru zborurile medicale esențiale ale copiilor grav bolnavi.\n\nPrin campania “United by Hope”, UNTOLD oferă fanilor șansa de a face parte dintr-o inițiativă caritabilă, demonstrând că magia festivalului poate avea un impact real în comunitate.\n\nCampania implică o contribuție directă din partea fanilor UNTOLD. Pentru fiecare abonament achiziționat pentru ediția aniversară UNTOLD X, UNTOLD va dona 100 de lei, sumă care va fi dublată de Banca Transilvania. Astfel, 200 de lei din fiecare abonament vor merge către Asociația Blondie.\n\nÎnființată cu scopul de a oferi șanse la viață copiilor grav bolnavi care nu pot fi tratați în România, Asociația Blondie a devenit un pilon esențial al serviciilor de transport aerian medical. De patru ani, asociația organizează zboruri medicale către clinici din afara țării, având ca misiune crearea primului serviciu de ambulanță aeriană din România. Până în prezent, au fost efectuate 200 de zboruri medicale, parcurgând 600.000 de kilometri. Asociația Blondie a investit 6 milioane de euro în aceste misiuni salvatoare. Pe lângă transportul pacienților, Asociația Blondie a oferit ajutor și în timpul crizei din Ucraina, transportând 1.000 de copii orfani în siguranță.\n\nÎn prezent, asociația își concentrează eforturile pe achiziționarea unui avion propriu, un pas esențial pentru reducerea costurilor și creșterea numărului de vieți salvate.\n\nFestivalul UNTOLD se pregătește să scrie istorie în 2025 cu o ediție aniversară memorabilă, care va avea loc în perioada 7-10 august. Anul viitor, festivalul UNTOLD își invită fanii să celebreze cea mai spectaculoasă ediție de până acum, pentru care au fost vândute deja peste 50.000 de abonamente.\n\nAbonamentele pentru ediția aniversară UNTOLD X sunt disponibile pe untold.com. Fiecare achiziție contribuie la această cauză nobilă, aducând speranță copiilor care au nevoie urgentă de tratamente medicale.",
        "label": "Dobrogea"
    },
    {
        "title": "Polaris se dedică în totalitate comunității, chiar dacă facturează 36% din TAXA DE SALUBRIZARE",
        "text": "În ultima perioadă s-au ridicat multe întrebări despre costurile gestionării deșeurilor și modul în care bugetul este folosit.\n\nȘtiați că din suma totală pe care o achitați lunar pentru gestionarea deșeurilor, doar 36% este plătită firmei Polaris?\n\nAceasta este partea din care acoperim colectarea și transportul deșeurilor, investiția în echipamente, salarii, combustibil etc. . Restul de 64% este reprezentat de plata TVA-ului, a taxei de economie circulara și a costurilor depozitarii.\n\nDe unde vin aceste costuri?\n• Colectare și transport: 36% – Polaris ia gunoiul din tot orașul și îl duce la groapa de gunoi de la Ovidiu, aflată la 50 km dus-întors. Acest proces implică salarii, combustibil, întreținerea mașinilor și alte costuri necesare.\n• Depozitare: 20% TRACON SA – Suma plătită pentru depozitarea deșeurilor pentru groapa autorizată de la OVIDIU, care aparține TRACON SA\n• Contribuție economie circulară: 25% – Bani care merg către Fondul de mediu\n\nCe face Polaris pentru orașul Constanța?\n• Strânge gunoiul din toate colțurile orașului, indiferent de vreme sau condiții.\n• Transportă deșeurile 50 km dus-întors până la groapa de la Ovidiu, suportând costuri pentru salarii, combustibil, achiziții utilaje, reparații și alte costuri necesare.\n• Angajații sunt dedicați unui oraș mai curat, lucrând zi și noapte pentru a menține Constanța așa cum merită să fie.\n\nPolaris va continua să presteze toate aceste servicii cu devotament.\n\nÎnsă este nevoie și de voi:\n\n– să reducem impreună, pe cât posibil, cantitățile de deșeuri care merg la groapa de gunoi\n\nPolaris este aici pentru voi, pentru Constanța, pentru viitor!",
        "label": "Dobrogea"
    },
    {
        "title": "RAJA a activat Comandamentul pentru Situații de Urgență!",
        "text": "Administrația Națională de Meteorologie a emis atenționări de Cod galben de instabilitate atmosferică și averse cu cantități însemnate de apă ce vizează Dobrogea, jumătatea de sud a Moldovei, sudul Transilvaniei, nordul și estul Munteniei, nord-estul Olteniei, local în Carpații Orientali și Meridionali, dar și o avertizare Cod Portocaliu de averse torențiale, importante cantitativ ce pentru zona de litoral a județului Constanța. Fenomenele vizate sunt: ploi torențiale, descărcări electrice, intensificări de scurtă durată ale vântului (viteze în general de 50…60 km/h) și vijelii. Izolat vor fi căderi de grindină. În intervale scurte de timp sau prin acumulare cantitățile de apă vor fi de 15-25 l/mp și izolat de peste 30-40 l/mp.\n\nPrin urmare, RAJA SA a activat Comandamentul pentru Situații de Urgență la nivelul întregii societăți, de astăzi – 29 august 2024, până vineri – 30 august 2024, ora 20.00.\n\nÎn întreaga arie de operare, zeci de echipe de intervenție, dotate cu autospeciale tip womă, vidanje, motopompe de mare putere și autoutilitare, au fost pregătite pentru a acționa cu promptitudine în rezolvarea situațiilor specifice care pot apărea în funcționarea sistemelor operate la nivelul localităților deservite. Mai mult, în ultimele zile, echipele de intervenție au acționat la nivelul zonelor sensibile (Dacia, Delfinariu – str. Chiliei, Coiciu, bdul Al. Lăpușneanu) în sensul verificării/curățării sistemelor de canalizare pentru ca aceastea să funcționeze la capacitate maximă.\n\nLa nivelul municipiului Constanța sunt pregătite să intervină 17 formații de lucru alături de altele 31 constituite pentru a acționa în restul județului în toată această perioadă.\n\nAngajații societății vor depune toate eforturile pentru menținerea serviciilor de alimentare cu apă și de preluare/tratare a apelor uzate la parametri optimi. Singurele probleme care pot apărea în funcționarea acestora, care nu țin de operativitatea echipelor noastre, sunt cele legate de lipsa energiei electrice (căderi de tensiune sau cabluri și fire de înaltă tensiune smulse de vânt). În aceste condiții, rugăm toți abonații să dea dovadă de înțelegere, pentru că RAJA S.A. va face tot ce este necesar pentru reluarea serviciilor imediat ce vor fi remediate avariile survenite pe rețeaua de furnizare a energiei electrice.\n\nTotodată, consumatorii care înregistrează deficiențe la nivelul sistemului de distribuție apă potabilă sau de canalizare, pot sesiza avariile apărute la dispeceratul societății, la numărul de telefon 0241.924, tasta 3, pentru remedierea acestora într-un timp cât mai scurt.\n\nÎn funcție de informațiile primite pe parcurs de la Administrația Națională de Meteorologie, activitatea comandamentului se poate prelungi.",
        "label": "Dobrogea"
    },
    {
        "title": "Cu creionul pe hârtie un spital a desenat",
        "text": "Primarul Vergil Chițac ne anunță pe pagina sa de Facebook că deja se construiește un spital nou la Constanța, undeva lângă Spitalul de Boli Infecțioase.\n\n”Construim”, spune Chițac, deși în realitate spitalul nu se află nici măcar la stadiul de proiect, pentru că abia acum a fost încheiat un contract de proiectare și realizare a documentației.\n\nMai mult, nu există nici măcar o sursă de finanțare concretă, deoarece edilul speră ca proiectul (când și dacă va fi terminată documentația) să beneficieze de bani prin PNRR. Cu alte cuvinte, se cheltuie o grămadă pe hârtii, dar există riscul real ca acestea să fie respinse de la finanțare.\n\nMomentan, primăria nu a prezentat și un plan B pentru sursa de finanțare, dar se apucă să facă documentele, pe bani mulți.\n\nSă spui că tu ”construiești un spital”, în condițiile în care nici măcar documentația nu o ai începută e cel puțin hazardat, ca să nu spunem ”praf în ochi”\n\nDar echipa câștigătoare de la Primăria Constanța mizează în continuare pe naivitatea oamenilor și aruncă în spațiul public informații care nu prea au legătură cu realitatea.\n\nConstruiești din momentul în care ai pus piatra de temelie. Până atunci doar crezi că poate vei face un spital nou în Constanța. Așa cum a crezut și PSD că va face un Spitalul Regional.\n\nDacă ar coborî printre muritori, domnul Chițac ar înțelege că ar fi mult mai indicat să refacă urgent secția ATI a Spitalului de Boli Infecțioase, pentru că în acest moment mai sunt doar cinci paturi libere în tot județul Constanța, iar numărul bolnavilor crește alarmant în fiecare zi.\n\nȘi nu, nu am uitat că au ars oameni acolo pentru că primarul, care ne promite cai verzi pe pereți, a tăiat investițiile de o importanță majoră, fiindcă avea el un proiect pentru care, tot așa, spera să obțină finanțare.\n\n”Dragi prieteni, construim primul spital nou la Constanța din ultimii 30 de ani. Este vorba de Spitalul Municipal Policlinic, ce va fi amplasat pe Bd. Ferdinand nr. 100, în proximitatea Spitalului De Boli Infecțioase. Am încheiat contractul pentru realizarea proiectării și a întregii documentații necesare, astfel încât să depunem cererea de finanțare imediat ce se dă startul Planului Național de Redresare și Reziliență – PNRR. Toate secțiile vor fi prevăzute cu saloane cu 1-2 paturi, grup sanitar și vor respecta normele impuse de Ministerul Sănătății. – rezerve cu 1-2 paturi pentru spitalizarea pe termen lung; De asemenea, vor fi amenajate parcări pentru vizitatori și pentru personal (ambele subterane), spații verzi și alei pietonale. Acesta este unul dintre marile proiecte pe care ni le propunem pentru a dezvolta Constanța. Este un proces de durată, documentație, studii, finanțare, licitație, dar la final Spitalul Municipal Policlinic va deveni o certitudine.",
        "label": "Dobrogea"
    },
    {
        "title": "OMD Mamaia Constanța vă invită la o expoziție științifică din cadrul Colegiului Naţional “Mircea cel Bătrân”",
        "text": "În săptămâna 11 – 15 noiembrie, Colegiul Naţional “Mircea cel Bătrân” derulează activitățile din Programul Naţional “Săptămâna verde”, dedicate protecției mediului şi conștientizării impactului poluării şi schimbărilor climatice asupra vieții pe planetă. Elevii participă la activități diverse, fie in școală, fie la sediul numeroșilor parteneri locali şi naționali.\n\nVineri, 15 noiembrie, în intervalul orar 10 – 15, în sala de sport a Colegiului, va fi amenajată o EXPOZIȚIE de amploare cu prezentarea produselor, proiectelor și experimentelor științifice realizate de elevii colegiului.\n\nExpoziția este deschisă întregii comunități locale, intrarea fiind liberă. În plus, organizatorii evenimentului îi invită şi își doresc o participare numeroasă a absolvenților Colegiului Național „Mircea cel Bătrân”, din toate promoțiile. Astfel s-ar putea lansa ”ZIUA MIRCISTULUI” ca o zi anuală dedicată tuturor celor care au studiat sau profesat în acest liceu.",
        "label": "Dobrogea"
    },
    {
        "title": "Spectacol de dansuri la Mihail Kogălniceanu",
        "text": "Duminică, 28 aprilie va avea loc un spectacol de dansuri la Mihail Kogălniceanu, evenimentul încheind o lună plină de activități în această comună, dintre care menționăm comemorarea a 115 ani de existență a regimentului de infanterie și continuarea asfaltării străzilor din localitate.\n\nCu ocazia Paștelui, Primăria Mihail Kogălniceanu deschide seria evenimentelor pascale printr-un spectacol dedicat localnicilor din Mihail Kogălniceanu, dar și constănțenilor, în general.\n\nPe scena din Parcul Tineretului, între orele 13.00-19.00 vor urca pe scenă mai mulți artiști. În centrul evenimentului se vor afla mai multe ansambluri și grupe de dans locale sau invitate, din comunele învecinate, dar și din Constanța sau Medgidia: Ansamblul „Flori Dobrogene” din Mihail Kogalniceanu, Ansamblul „Luminițe Dobrogene” din Comuna Lumina, Ansamblul „Plai de Dor” din Comuna Albesti, Ansamblul „Izvorasul Dobrogean” din Comuna Fantanele, Ansamblul „Silisteanca” Comuna Silistea, Ansamblul „Vanghilizmo Group” Mihail Kogalniceanu, Ansamblul „Greek Encanto” și Vali Osman Constanța, „The Future Dance Studio” – grupele din Mihail Kogalniceanu, Crucea, Rîmnicu de Jos și Pantelimon, „Balletino” din Mihail Kogalniceanu, „Empire of Dance” Constanța și „LevelUp” Medgidia.\n\nSpectacolul încheie o lună plină de evenimente la Mihail Kogălniceanu. La începutul lunii, primarul Ancuța Belu a participat alături de prefectul Silviu Coșa și o serie de personalități din viața civilă și militară la comemorarea a 115 ani de la înființarea Regimentului de infanterie nr. 26 „Vasile Lupu”.\n\nÎn paralel, au continuat în comună lucrările de asfaltare a străzilor – ajunse în Faza III de execuție. Și a fost turnată fundația noului bloc ANL.",
        "label": "Dobrogea"
    },
    {
        "title": "Primăria Agigea aduce un nou microbuz pentru transportul public local",
        "text": "Primăria Agigea a anunțat recepționarea primului microbuz modern Mercedes, cu 22 de locuri, care va intra în circuitul transportului public din comună. Acest pas face parte dintr-un efort mai amplu de modernizare a serviciilor publice, după cum a precizat primarul Cristian Cîrjaliu, care a subliniat importanța asigurării unor condiții de transport sigure și eficiente pentru locuitori.\n\n„Ne ținem de cuvânt și modernizăm transportul public din Agigea. Încercăm prin tot ce face să creștem gradul de confort al locuitorilor”, a declarat primarul, subliniind că acesta este primul dintre cele două microbuze planificate să fie achiziționate. Cel de-al doilea microbuz este așteptat să ajungă săptămâna viitoare și va contribui la extinderea parcului auto al comunei, oferind locuitorilor mai multe opțiuni de transport.\n\nNoul microbuz va fi utilizat în principal pentru transportul public, inclusiv pentru elevii care fac naveta către școlile din comună. Investiția face parte dintr-un proiect mai larg de îmbunătățire a infrastructurii locale și de reducere a costurilor prin utilizarea de soluții moderne și eficiente.\n\nMicrobuzele vor fi utilizate pentru extinderea transportului gratuit, acum destinat tuturor cetățenilor comunei Agigea. „Mi-am dorit să implementez acest proiect pentru a veni în sprijinul cetățenilor noștri, pentru că le cunosc nevoile și pentru că sunt un om care își respectă promisiunile”, a explicat Cristian Cirjaliu.\n\nPrimarul Cristian Cîrjaliu a evidențiat rolul crucial al acestor achiziții pentru îmbunătățirea calității vieții în comună, aducând astfel un plus de confort și siguranță pentru toți cei care folosesc transportul public.",
        "label": "Dobrogea"
    },
    {
        "title": "Avarie RAJA - Lipsă apă în localitatea Chirnogeni",
        "text": "În vederea executării lucrărilor de remediere a unei avarii survenite pe conducta principală de alimentare cu apă, situată în extravilanul comunei Chirnogeni, județul Constanța, echipele RAJA sistează furnizarea apei potabile în această localitate, astăzi – 02 septembrie 2024, în intervalul orar 09.00 – 18.00.",
        "label": "Dobrogea"
    },
    {
        "title": "Sărbători de iarnă într-un cadru feeric, la Medgidia. Căsuța lui Moș Crăciun își așteaptă oaspeții",
        "text": "Atât cei mici cât și cei mari sunt așteptați într-un cadru feeric în Piațeta Decebal, la patinoar și la Căsuța lui Moș Crăciun.\n\nDe asemenea, la Casa de Cultură ,,I. N. Roman” vor avea loc expoziții de pictură, spectacole de dans și recitaluri de canto.",
        "label": "Dobrogea"
    },
    {
        "title": "Avarie RAJA - Întrerupere furnizare apă potabilă pe mai multe străzi din localitatea Eforie Nord",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 200 mm, de la intersecția străzilor Traian cu B.P. Hașdeu din localitatea Eforie Nord, echipele RAJA sistează furnizarea apei potabile, astăzi – 27 iunie 2024.\n\nAstfel, în intervalul orar 09:30 – 19:00, vor fi afectați de lipsa apei potabile consumatorii de pe următoarele străzi: Traian, B.P. Hașdeu, Tisei, Bogdan Vodă, M. Sadoveanu, I.Gh. Duca, Bucegi, Mărășești, Ghe. Doja, precum și străzile adiacente.",
        "label": "Dobrogea"
    },
    {
        "title": "Mi-ar fi plăcut să-ți urez ”La mulți ani” de undeva de departe",
        "text": "La mulți ani, România! Anul ăsta, ca niciodată, nu simt nici cel mai mic fior de patriotism. De luni buni mă încearcă tristețea, revolta, lehamitea. Nimic bun nu se zărește la orizont.\n\nBine că ne-am adaptat! Românul este recunoscut pentru talentul lui de a se face frate cu dracu până trece puntea.\n\nÎntr-o țară guvernată de minciună, trădare, impostură și hoție nu prea ai multe oportunități. ”Condamnați să fim curve”, cum spunea cineva.\n\nNu, România mea, nu ești lumea a treia și nici nu ești rușinea Europei! Sunt invidioși!\n\nȚi-aș zice mai multe, dar e ziua ta și nu vreau să te întristez!\n\nMi-ar fi plăcut să-ți urez ”La mulți ani” de undeva de departe, din lumea civilizată care știe să-și ceară drepturile, care are acces la educație, care trăiește în secolul XXI.\n\nN-am avut curajul să plec. Am rămas aici, într-o Românie guvernată de șmecherie în care toată lumea întoarce capul și se adaptează.\n\nNoroc că nu suntem mulți și că mai există și alte popoare cu mintea așezată.\n\nDacă eram numai noi pe planetă, ne rugam la sfintele moaște să ne trimită un vaccin și ne tratam cu fiertură de lobodă și zeamă de varză, după rețeta vraciului de la etajul 2.",
        "label": "Dobrogea"
    },
    {
        "title": "Conferință regională a medicilor de familie, organizată la Tulcea",
        "text": "Conferință regională a medicilor de familie a fost organizată la Tulcea. Ștefan Coman, consilier al președintelui Consiliului Județean Tulcea, a participat, astăzi, începând cu ora 10.00, la conferința „Comunicarea și colaborarea interdisciplinară – una din cheile succesului medical“, eveniment ajuns la a patra ediție, organizat la Tulcea.\n\nLa întâlnirea profesională au participat și specialiști în boli infecțioase, cardiologie, gastroenterologie, medicină internă, oncologie, pneumologie, psihiatrie, respectiv domeniile chirurgicale – chirurgie generală, plastică, ginecologie, oftalmologie, ortopedie, urologie.\n\n„Felicit, pe această cale, întreaga echipă a medicilor de familie tulceni, acele cadre medicale aflate „în prima linie“, care reprezintă primul contact între pacient și sistemul sanitar din România. Dumneavoastră, medicii de familie, sunteți cei care fac toate eforturile pentru a menține un echilibru între pacienți și sistemul medical, care îi integrați pe aceștia în sistem, îi ghidează și îi ajută să se orienteze corect pentru a răspunde celor mai pertinente răspunsuri de specialitate la orice problemă medicală.\n\nOferiți și primiți, pentru tot ceea ce faceți, extrem de mult respect, pe care îl meritați din plin: sunteți cei care, practic, țin pe linia de plutire un sistem destul de îngreunat, care face față, uneori cu greu, tuturor provocărilor actuale“, a transmis Ștefan Coman, în deschiderea conferinței regionale.",
        "label": "Dobrogea"
    },
    {
        "title": "Avarie RAJA la intersecția străzilor București cu Avram Iancu",
        "text": "Astăzi – 26 august 2024, echipele RAJA intervin pentru remedierea unei avarii survenite pe conducta de distribuție, cu diametrul de 500 mm, de la intersecția străzilor București cu Avram Iancu din municipiul Constanța.\n\nÎn vederea executării acestor lucrări, se sistează furnizarea apei potabile, în intervalul orar 11.00 – 17.00, consumatorilor din perimetrul delimitat de străzile: bd. Alexandru Lăpușneanu – Avram Iancu – I.G. Duca – bd. Alexandru Lăpușneanu, cu străzile adiacente și punctele termice din zonă.",
        "label": "Dobrogea"
    },
    {
        "title": "Reprogramare lucrare RAJA pentru localitatea Tufani",
        "text": "Lucrarea programată pentru perioada 03 – 05 septembrie 2024 din satul Tufani (comuna Independența) din județul Constanța, se reprogramează pentru perioada – 10 septembrie 2024, ora 20.00 – 12 septembrie 2024, ora 08.00.\n\nDecizia a fost luată ca urmare a condițiilor meteorologice neprielnice (cod roșu) din ultimele zile, care au determinat instabilitatea terenului în zona de desfășurare a intervențiilor prevăzute. Pentru a evita riscurile legate de prelungirea sistării furnizării apei pe o perioadă nedeterminată și pentru a asigura calitatea și siguranța lucrărilor efectuate, considerăm că este necesar să amânăm aceste intervenții până când terenul din zonă va fi stabilizat.",
        "label": "Dobrogea"
    },
    {
        "title": "Cu viteza melcului - VIDEO REPORTAJ",
        "text": "Între București și Tulcea sunt, pe calea ferată, 334 de km pe care trenul îi parcurge în 5 ore și jumătate, ca în urmă cu 60 de ani. Dacă însă alegi varianta „low cost” (personalul), drumul durează peste 12 ore!\n\nPe segmentul Medgidia-Tulcea, șinele și sistemele de siguranță sunt vechi de 100 de ani, gările sunt în paragină, unele chiar abandonate, iar viteza medie de mers pe acest segment de 140 de km este de 46 de km pe oră.\n\nÎn aceste condiții, foarte puțini turiști care vor să viziteze Delta Dunării mai folosesc trenul pentru a ajunge la Tulcea. Chiar și localnicii sunt nevoiți să folosească transportul rutier, chiar dacă e mai scump.\n\nAm realizat un video-reportaj pe acest subiect, am filmat în mai multe locuri pe acest segment de cale ferată, am obținut acordul CFR de a filma într-o gară, dar nu și pe acela de a sta de vorbă cu angajați. Am solicitat să fim lăsați să filmăm în tren (poate nu știați, dar în trenurile din România e interzis să filmezi!), dar am fost refuzați pe motiv de… Covid.\n\nDe dragul comparației, să mai spunem că între Paris și Lyon, pe o distanță de 409 km, trenul face două ore.",
        "label": "Dobrogea"
    },
    {
        "title": "A fost odată ca-n povești Constanța Altfel",
        "text": "În urmă cu aproape zece luni, pe 29 octombrie 2020, Vergil Chițac depunea jurământul pentru funcția de primar al municipiului Constanța.\n\nFusese o campanie electorală dură în care militarul Chițac și-a folosit toate armele din dotare pentru a-i tăvăli pe Stelian Ion și Decebal Făgădău, cei doi contracandidați ai săi. Apelative de genul ”Stelică Garsonieră”, ”Bulă”, ”Pinocchio”, ”Mitoman”, ”Găină toxică”, etc. făceau deliciul publicului abonat la pagina asociației Constanța Altfel.\n\nFanii amiralului aplaudau frenetic toate derapajele, pentru că nimic nu ne face mai fericiți decât să-i vedem pe alții târâți prin mocirlă. E un spectacol fabulos. Constanța Altfel a pariat pe mizerie și a câștigat.\n\nPe 1 noiembrie 2020, proaspătul primar al Constanței face prima postare pe Facebook:\n\nA urmat o iarnă crâncenă, în care constănțenii au tremurat de frig în apartamente zile în șir. Avariile s-au ținut lanț. Sistemul de termoficare nu a fost refăcut cu prioritate. Va urma o altă iarnă la fel de crâncenă pentru noi.\n\nSute de constănțeni îl felicită pentru decizie și speră într-un regulament decent. Ce a urmat vedem cu toții.\n\nAm asistat la o amplă campanie derulată de un ONG care a pozat și a aproximat numărul maidanezilor din municipiu Constanța. Animalele sunt tot pe străzi și umblă în haite prin mai toate cartierele.\n\nDe altfel, nici școlarii și preșcolarii nu au mai primit cadouri de Crăciun de la municipalitate, dar au înțeles și ăștia mici că e mai importantă lumina adusă în primărie prin cooptarea în echipa lui Vergil Chițac a celebrului Horia Constantinescu.\n\nScandalul burselor ajunge în presa națională. Profesorul Chițac amenință o elevă cu plângere penală, chiar în ședința de consiliu local.\n\nPe 4 ianuarie 2021 aflăm, nu de pe Facebook, că fără să organizeze concurs, Vergil Chițac a numit-o city manager pe Felicia Ovanesian, cea care s-a ocupat de campania electorală, coordonând asociația Constanța Altfel. Numirea doamnei s-a făcut în mare taină, în ultima zi din anul 2020.\n\nAu trecut șapte luni de atunci și Grădina de vară din Constanța arată exact la fel. Nepăsare se spune?\n\n9 martie 2021 – Vergil Chițac ne anunță că într-un garaj din curtea CT BUS s-au găsit documente importante.\n\nA venit DNA-ul, Poliția sau orice altă instituție abilitată? Nu, a fost o altă fumigenă lansată în spațiu public doar ca să distragă atenția. Nu ne-a mai povestit nimeni nimic despre aceste ”documente”.\n\nAu trecut cinci luni. Abia acum, în plin sezon estival, au început timid să sape pe bulevardul Lăpușneanu și să refacă bucăți din bulevardul Mamaia. Ambele proiecte au fost lăsate de vechea administrație. Chițac trebuia doar să continue. Dificil și de data asta!\n\nAșa cum am mai spus și aici – https://atacdeconstanta.com/primaria-constanta-are-strategie-daca-nu-poti-sa-i-convingi-zapaceste-i/ – nu se va recupera nimic, în schimb se cheltuie bani publici aiurea.\n\nPNNR nu a fost aprobat. Au căzut și proiectele astea.\n\nÎn zece luni, Vergil Chițac a organizat o singură conferință de presă, online, la începutul mandatului. Fuga de ziariști este sportul preferat al primarului Constanței. De altfel, a demonstrat în repetate rânduri, prin intermediul angajaților săi, că disprețuiește jurnaliștii.\n\nÎntre timp, a început construcția. Oamenii au rămas cu încrederea și cu primarul alături, la vila lui din Eforie.\n\n” (…)Suntem pe punctul de a demara procedura de achiziție a peste 150 de stații CT Bus. Acestea vor fi demne de anul 2021 și vor oferi tot confortul necesar călătorilor. Din cauza birocrației și a tuturor obligativităților pe care le avem, procedurile se desfășoară într-un ritm lent, dar ele trebuie respectate întocmai pentru ca orașul nostru să se poată bucura de un transport în comun civilizat. De aceea nu mă hazardez să estimez momentul la care achiziția va fi finalizată, mai ales că, după cum știm, la licitație e posibil să nu se prezinte nimeni, ofertele de la cei interesați pot fi neconforme, pot exista contestații, pot exista întârzieri de tot felul. Dar un lucru e sigur: pentru prima dată în peste 30 de ani, administrația locală este interesată de transportul în comun din orașul nostru. Și vă asigur că îl vom aduce la standardele pe care ni le dorim cu toții. Aveți încredere!”\n\nPare un banc de la Radio Erevan. Între timp, constănțenii stau în stații înfruntând eroic ploi, vânturi sau caniculă.\n\nDragii lui, omul abia se apucă de proiecte! Experiența de până acum, cu caiete de sarcini întocmite greșit și cu proiecte de hotărâre nelegale ne demonstrează că există șanse mari ca aceste documentații să nu fie eligibile pentru finanțare. Asta în cazul fericit în care vor fi întocmite. Momentan, vorbim de…cai verzi pe pereți.\n\nDespre cum s-au oprit construcțiile pe spații verzi, despre demolarea blocurilor ridicate abuziv, despre orașul verde și aerisit promis în campania electorală nici nu mai are sens să vorbim. Asociația Constanța Altfel privește în altă parte și primește sponsorizări de la rechinii imobiliari pe care îi hăituia și îi demoniza în urmă cu mai puțin de 1 an. Dar asta este altă discuție.\n\nAm adunat aici doar o mică parte din multele povești pe care le-a spus, de-a lungul timpului, bătrânul nostru primar.\n\nNu trebuie să ne supărăm pe el, pensionarii asta fac, spun povești nepoților și îi trimit la somn.",
        "label": "Dobrogea"
    },
    {
        "title": "Informare RAJA - Se oprește apa în zona Inel II din Constanța",
        "text": "Miercuri – 16 octombrie 2024 se vor executa lucrări de conectare la sistemul centralizat a noilor conducte cu diametrele de 500 mm și 300 mm. Acestea sunt prevăzute în cadrul contractului – CL 34 “Reabilitare conducte magistrale, tronson 3 – municipiul Constanța”, în valoare de aproximativ 38 milioane lei, derulat prin Programul Operațional Infrastructură Mare (POIM).\n\nAstfel, în intervalul orar 08.00 – 20.00, se va sista furnizarea apei în perimetrul delimitat de străzile: Dezrobirii – Amzacea – I.L. Caragiale – Nicolae Milescu – Dezrobirii, cu străzile adiacente și la punctele termice aferente zonei.",
        "label": "Dobrogea"
    },
    {
        "title": "Informare RAJA - Lipsă apă în zonele C Și F din localitatea Valu lui Traian",
        "text": "Astăzi – 08 iulie 2024, se vor executa lucrări la nivelul Stației de pompare 4, din localitatea Valu lui Traian pentru înlocuirea unei pompe. Intervenția este necesară pentru mărirea capacității de pompare ca urmare a cerințelor suplimentare de debit.\n\nAstfel, în intervalul orar 10.00 – 13.00, se va sista furnizarea apei potabile în localitatea Valu lui Traian, în zonele C și F, dar și în zonele înalte.",
        "label": "Dobrogea"
    },
    {
        "title": "Informare RAJA - Situație ploi",
        "text": "În urma ploilor abundente, ce au depășit cu mult debitele de preluare ale sistemului de canalizare, într-un interval scurt de timp, la dispeceratul societății s-au înregistrat 117 reclamații. Cele mai multe, 70 au venit din municipiul Constanța, din zonele Delfinariu – Piața Chiliei, zona Dacia, str. Șoseaua Mangaliei, Bdul Aurel Vlaicu, Km 4-5, cartier Poarta 6 și zona Constanța Sud. În restul județului, s-au înregistrat 47 de reclamații din localitățile Cumpăna, Agigea, Costinești, Tuzla, Neptun, Venus și Eforie Nord. Echipele de intervenție s-au aflat permanent în teren și au răspuns la toate aceste solicitări.\n\nÎn prezent, la nivelul municipiului Constanța, sunt constituite 17 echipe de intervenție, iar la nivelul județului alte 31, dotate cu wome, vidanje și pompe de mare putere, care acționează pentru remedierea tuturor solicitărilor primite la dispeceratul societății, dar și pentru degajarea carosabilului în zonele predispuse la inundații.\n\nSubliniem faptul că, sistemul stradal de colectare și evacuare a apelor meteorice este proiectat conform reglementărilor tehnice în vigoare, pentru preluarea cantităților de apă calculate conform unor date standardizate, pentru ploi de intensitate, durată și frecvență medii.\n\nDe asemenea, pentru a se asigura funcționarea sistemului pluvial și de canalizare în condiții corespunzătoare, echipe din cadrul companiei, desfășoară lucrări de curăţare şi decolmatare a gurilor de scurgere-colectare a apelor meteorice şi stradale, a rigolelor și a căminelor de vizitare.\n\nFacem un apel către toți abonații care înregistrează probleme la sistemul de alimentare cu apă potabilă și canalizare, pentru remedierea acestor situații într-un timp cât mai scurt, să sesizeze toate avariile apărute la dispeceratul societății la numărul de telefon 0241.924.",
        "label": "Dobrogea"
    },
    {
        "title": "Consiliul Județean Constanța condamnă ferm actele de corupție de la Spitalul Clinic Județean de Urgență „Sf. Apostol Andrei” Constanța!",
        "text": "Consiliul Județean Constanța a luat la cunoștință cu indignare despre reținerea celor trei asistenți medicali de la Spitalul Clinic Județean de Urgență „Sf. Apostol Andrei” Constanța, sub acuzația de luare de mită în formă continuată.\n\nFață de această situație, facem precizarea că președintele Consiliului Județean Constanța, Mihai Lupu, a dispus efectuarea de cercetări asupra activităților desfășurate în cadrul Secției de Anatomie Patologică și Serviciului Județean de Medicină Legală, prin intermediul Corpului de Control al instituției, singura structură autorizată a CJC în acest sens. Ancheta are scopul de a clarifica circumstanțele în care s-au produs aceste incidente și de a preveni apariția unor situații similare în viitor.\n\n„Am aflat astăzi, cu stupoare, că în spitalul județean sunt taxați chiar și decedații. Cu toate că menirea celor care lucrează acolo este să servească actul medical, cu atât mai mult într-o zonă în care ar trebui să aline suferința oamenilor, este de neconceput să descoperi că familiile îndurerate sunt supuse unor astfel de practici. Sub acuzația de luare de mită, procurorii au dispus pentru doi dintre inculpați măsura controlului judiciar, față de cel de-al treilea fiind formulată propunere de arestare preventivă. Este foarte clar că există deficiențe și sincope mari în exercitarea actului medical! Respect dreptul fiecăruia la prezumția de nevinovăție, însă, consider că până la finalizarea cercetărilor cel mai corect lucru ar fi ca directorul medical al SCJU Constanța, Marius-Dragoș Prăzaru, precum și directorul de îngrijiri medicale, Petruș Mihăilescu să își prezinte demisiile din aceste funcții. În cazul în care nu o vor face, voi fi obligat să îi destitui. Este inadmisibil ca, în timp ce pacienții și medicii se confruntă cu probleme nerezolvate, directorul medical să fie preocupat de campania electorală și să pozeze alături de alți candidați în fața spitalului, iar directorul de îngrijiri medicale să nu știe ce se întâmplă în propria instituție. Am mari semne de întrebare cu privire la prioritățile și angajamentele acestora în calitate de directori ai SCJU și, prin urmare, le aștept demisiile ASTĂZI! Aceste acuzații grave, aduse personalului medical, sub conducerea celor doi directori, sunt inacceptabile și subminează încrederea cetățenilor în sistemul de sănătate. Trebuie să transmitem un mesaj clar că astfel de comportamente nu vor fi tolerate și că vom lua toate măsurile necesare pentru a proteja integritatea și bunăstarea pacienților” – transmite președintele Consiliului Județean Constanța, Mihai Lupu.\n\nConsiliul Județean Constanța va colabora îndeaproape cu autoritățile competente pentru a asigura desfășurarea corectă și transparentă a investigațiilor în cazul celor trei asistenți reținuți. Nu tolerăm astfel de cazuri sub nicio formă.\n\nReamintim faptul că prin ordonanţa din data de 27 mai 2024 a Parchetului de pe lângă Tribunalul Constanţa s-a dispus punerea în mişcare a acţiunii penale faţă de inculpaţii C.S., A.E. şi O.C., cercetaţi pentru săvârşirea infracţiunii de luare de mită în formă continuată.\n\nDin probatoriul administrat până în prezent a rezultat, ca stare de fapt prezumtivă, că în perioada aprilie-mai 2024, inculpaţii, asistenţi medicali la Spitalul Clinic Judeţean de Urgenţă Sf. „Apostol Andrei” Constanţa, Secţia de anatomie patologică sau Serviciul Judeţean de Medicină Legală, ar fi primit de la un investigator sub acoperire, autorizat de procuror în acest sens, diferite sume de bani pentru a-şi îndeplini atribuţiile de serviciu legate de manipularea cadavrelor (îmbălsămare, toaletare, îmbrăcare şi predare către aparţinători a corpurilor persoanelor decedate în spital, scutite de autopsie sau asupra cărora fuseseră efectuate autopsii anatomo-patologice ori medico-legale), în special pentru urgentarea formalităţilor necesare predării defuncţilor către aparţinători.\n\nÎn sarcina inculpatului C.S. s-a reţinut că la datele de 10.04.2024, 12.04.2024, 23.04.2024 și 8.05.2024, în timp ce se afla în exercitarea atribuțiilor de serviciu în cadrul Serviciului de anatomie patologică – Compartimentul Prosectură, ar fi primit câte 200 de lei în fiecare zi.\n\nÎn sarcina inculpatului A.E. s-a reţinut că la datele de 15.05.2024 și 16.05.2024, în timp ce se afla în exercitarea atribuțiilor de serviciu în cadrul Serviciului de Medicină Legală, a primit câte 400 de lei în fiecare zi.\n\nÎn sarcina inculpatului O.C. s-a reţinut că la datele de 20.05.2024 și 21.05.2024 a primit câte 500 de lei în fiecare zi.",
        "label": "Dobrogea"
    },
    {
        "title": "Întâlnire dintre agricultori și reprezentanții PPC, mediată de primăria Lipnița",
        "text": "Miercuri, 30 octombrie, agricultorii din Comuna Lipnița se sunt așteptați la căminul cultural din localitatea de reședință a comunei, unde va avea loc o dezbatere cu reprezentanții societății PPC (fostă ENEL) și cu cei ai firmei de construcții care se ocupă de înlocuirea stâlpilor de înaltă tensiune.\n\nPrimarul comunei, Florin Nicolae Dinu, a anunțat pe rețelele de socializare că va organiza o ședință cu fermierii din localitate, convocându-i atât pe aceștia cât și pe reprezentanții PPC. Scopul întâlnirii este de a preîntâmpina situațiile neplăcute ce ar putea apărea cu ocazia înlocuirii stâlpilor de electricitate aflați pe terenurile însămânțate.\n\nMomentan, majoritatea culturilor de toamnă (grâu, orz, rapiță etc.) au fost deja însămânțate, la unele dintre ele fermierii aplicând deja și diverse intervenții fito-sanitare – investiții suplimentare în cultura deja înființată. Suplimentar, și pe suprafețele de teren care nu au fost însămânțate – dar care au fost pregătite pentru culturile de primăvară prin arare – pot apărea probleme. De exemplu prin crearea de drumuri tehnice pe zona arată – care ulterior trebuie desțelenite. În condițiile în care înlocuirea stâlpilor va afecta în mod cert zone cuprinse în ambele categorii, este important a se lua măsuri pentru prevenirea situațiilor conflictuale și pentru a se stabili parametri pentru remedierea suprafețelor afectate sau compensarea culturilor pierdute.\n\nPrin această inițiativă, edilul din Lipnița își propune să promoveze un dialog deschis și transparent între autorități și comunitatea locală (pe o parte) și operatorii economici implicați (de partea cealaltă), în căutarea celor mai bune soluții pentru prevenirea și remedierea problemelor.",
        "label": "Dobrogea"
    },
    {
        "title": "Informare RAJA - Se oprește apa în mai multe zone din municipiul Constanța",
        "text": "În vederea executării lucrărilor de modernizare și sectorizare la nivelul rețelei de distribuție a apei potabile din municipiul Constanța – zona Centrală, RAJA S.A. va sista furnizarea apei de luni – 18 noiembrie 2024, ora 22.00, până marți – 19 noiembrie 2024, ora 20.00.\n\nVor fi afectați de lipsa apei consumatorii din următoarele zone:\n• strada Poporului – tronsonul cuprins între bd. Tomis şi str. Mihai Viteazu, cu străzile adiacente (Talazului, Panait Holban, Salcâmilor, Eremia Grigorescu);\n• bd. Tomis cuprins între bulevardele Alexandru Lăpuşneanu şi Mamaia, dar și consumatorii de pe strada Mircea cel Bătrân arondaţi punctului termic 104;\n• consumatorii arondați punctului termic 120 de pe bd. Tomis (segmentul delimitat de intersecțiile cu străzile Adamclisi şi Soveja).\n\nÎn același timp, se va furniza apă cu presiune scăzută în zonele:\n\nÎn anumite intervale orare, în funcție de topografia rețelei și de consum, cu preponderență la etajele superioare ale imobilelor, se poate înregistra lipsa apei la robinete și în aceste sectoare.\n\nAvând în vedere lungimea conductelor, diametrul mare al rețelelor și implicit numărul de consumatori deserviți, reluarea furnizării apei potabile se va realiza progresiv, în fiecare zonă afectată.",
        "label": "Dobrogea"
    },
    {
        "title": "Consiliul Județean Tulcea: Discuții pe tema drumului expres Tulcea - Constanța",
        "text": "Președintele Consiliului Județean Tulcea, Horia Teodorescu, a participat, astăzi, începând cu ora 12.00, la o întâlnire între reprezentanții Companiei Naționale de Administrare a Infrastructurii Rutiere și autoritățile din județul Tulcea, pe tema drumul expres care leagă municipiul Tulcea de Constanța.\n\nLa momentul de față, Compania Națională de Administrare a Infrastructurii Rutiere are în derulare contractul „Elaborare Studiu de Fezabilitate și Proiect Tehnic de Execuție pentru obiectivul Drum Expres Constanța – Tulcea“.\n\nDupă ce au fost propuse patru alternative pentru acest traseu, în luna aprilie a acestui an au fost selectate două variante de traseu ale obiectivului de investiție, urmând ca acestea să fie prezentate autorităților publice din județele Tulcea și Constanța.\n\nÎn cadrul ședinței de astăzi, de la sala „Mihail Kogălniceanu“ a Consiliului Județean Tulcea, oficialii Companiei Naționale au discutat aplicat despre cele două trasee propuse și au solicitat autorităților locale (primari, instituții deconcentrate, reprezentanți ai societăților de utilități publice etc) puncte de vedere cu privire la investiția ce ar urma să lege cele două municipii – reședință de județ.\n\n„Este esențială comunicarea cu autoritățile locale pentru implementarea unui proiect de asemenea anvergură. Primarii comunelor traversate de acest drum expres sunt cei mai în măsură să precizeze ce investiții sunt în derulare sau ce probleme ar putea apărea pe parcursul lucrărilor. Astfel, colaborarea dintre structurile guvernamentale și autoritățile locale are beneficii imediate cu privire la viitorul proiectului privind drumul expres dintre Tulcea și Constanța“, a transmis președintele Consiliului Județean Tulcea, Horia Teodorescu.",
        "label": "Dobrogea"
    },
    {
        "title": "Fonduri europene pentru ansamblu de locuințe sociale și modernizare strada Cocorilor în municipiul Medgidia",
        "text": "Unitatea Administrativ Teritorială Municipiul Medgidia anunță începerea proiectului „Construire ansamblu de locuințe sociale și modernizare strada Cocorilor în municipiul Medgidia, județul Constanța”, cod MySMIS 125438, finanțat prin Programul Operațional Regional 2014 – 2020, Axa prioritară 13 – Îmbunătățirea calității vieții a populației în orașele mici și mijlocii din România, Prioritatea de Investiții 9b – Promovarea incluziunii sociale, combaterea sărăciei și a oricărei forme de discriminare, Obiectiv specific 13.1– Îmbunătățirea calității vieții populației în orașele mici și mijlocii din România.\n\nPerioada de implementare este de 44 de luni, respectiv între data 01.06.2018 și 31.01.2022 (perioada cuprinde scrierea și depunerea cererii de finanțare).\n\nObiectivul general al proiectului vizează creșterea calității vieții populației din Municipiul Medgidia prin realizarea de investiții complementare destinate îmbunătățirii condițiilor de locuire pentru grupurile vulnerabile și îmbunătățirii calității și aspectului infrastructurii publice urbane.\n\n1. construirea unui ansamblu de locuințe sociale compus din:\n\n– 6 imobile cu regim de înălțime P+2 E având o suprafață totală construită de 2.820,00 mp și o suprafață totală desfășurată de 8.460,00 mp;\n\n– amenajări exterioare constând în spații verzi, cu o suprafață de 4.4740,00 mp, parcare cu suprafața de 637,50 mp, alei pietonale cu suprafață totală de 3.121,80 mp și drumuri de acces cu suprafața totală de 1.950,00 mp.\n\n2. modernizarea străzii Cocorilor în lungime de 395 ml prin efectuarea de lucrări de intervenții specifice.\n\nValoarea totală a investiţiei este de 26.804.811,03 lei, din care:\n\nInformaţii suplimentare despre proiect pot fi obţinute de la sediul Primăriei Municipiului Medgidia, din str. Decebal nr. 35, camera 20, tel. 0241 820 800 int. 136, fax: 0241 810 619.",
        "label": "Dobrogea"
    },
    {
        "title": "Programul casieriilor RAJA în perioada sărbătorilor de iarnă",
        "text": "RAJA SA aduce la cunoștința tuturor abonaților că, în perioada sărbătorilor de Crăciun și Anul Nou, casieriile RAJA și compartimentele care desfășoară activități de lucru cu publicul vor fi închise.\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit. Clienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nDocumentațiile specifice pentru diferite servicii pot fi transmise folosind metodele de comunicare online care se regăsesc pe pagina web a societății https://rajac.ro/contact/.\n\nÎn această perioadă, activitatea structurilor RAJA SA care asigură continuitatea serviciilor de alimentare cu apă și de preluare/tratare a apelor uzate se desfășoară fără întrerupere.\n\nPentru eventuale disfuncționalități survenite la nivelul infrastructurii de apă și canalizare, clienții societății pot apela numărul de telefon al Dispeceratului – 0241/924, accesibil 24 de ore din 24. Echipele de intervenție sunt pregătite să acționeze cu promptitudine pentru remedierea în timp util a tuturor avariilor sau a problemelor apărute în sistem, astfel încât utilizatorii să poată beneficia de serviciile noastre la parametrii optimi.",
        "label": "Dobrogea"
    },
    {
        "title": "Daruri de Moș Nicolae pentru copiii din Cerna și Carcaliu, județul Tulcea",
        "text": "Consilierii județeni Raluca Narcisa Cacencu și Ifim Ion Gologan au vizitat, vineri, 6 decembrie 2024, școlile și grădinițele din mai multe localități ale județului, pentru a le duce celor mici daruri din partea lui Moș Nicolae, acțiune care a devenit o tradiție a conducerii Consiliului Județean Tulcea la fiecare început de decembrie.\n\nCu acest prilej, aproximativ 350 de copii care învață la unitățile școlare din Cerna și Carcaliu au primit pungi cu dulciuri din partea lui Moș Nicolae, prin intermediul echipei Consiliului Județean Tulcea.",
        "label": "Dobrogea"
    },
    {
        "title": "Avarie RAJA pe bd. Tomis din Constanța",
        "text": "Pentru executarea lucrărilor de remediere a unei avarii survenite pe conducta de distribuție, cu diametrul de 600 mm, de pe bd. Tomis (bl.T1-T2) din municipiul Constanța, echipele RAJA sistează furnizarea apei potabile astăzi – 21 octombrie 2024, în intervalul orar 08.30 – 16.30.\n\nSunt afectați de lipsa apei consumatorii din următoarele zone:",
        "label": "Dobrogea"
    },
    {
        "title": "Tulcea, un oraș în plină transformare: Proiecte de reabilitare și modernizare a infrastructurii rutiere",
        "text": "Tulcea, un oraș în plină transformare, așa este prezentat municipiul de către primarul Ștefan Ilie. Edilul a spus că în ultimii trei ani și jumătate, municipiul Tulcea a cunoscut o amplă campanie de reabilitare a infrastructurii rutiere. Ilie spune că în această perioadă s-au reabilitat 10 străzi principale, peste 22 de străzi secundare, 25 de alei și s-au asfaltat 25 de parcări, inclusiv primul Park&Ride din municipiu.\n\n„Ce înseamnă Tulcea stradă cu stradă? Înseamnă că în acești 3 ani și jumătate s-au reabilitat 10 străzi principale, peste 22 de străzi secundare, 25 de alei și s-au asfaltat 25 de parcări, inclusiv primul Park&Ride din municipiu,” a declarat primarul Ilie. El a subliniat că orașul are proiecte și finanțare pentru a finaliza atât lucrările aflate în desfășurare, cât și pe cele care urmează să fie începute.\n\n„Avem proiecte și finanțare pentru a mai finaliza în perioada următoare atât pe cele aflate în lucru, cât și pe toate celelalte neîncepute. Adică, în 2028, vom avea un oraș cu străzi noi în proporție de peste 80%. Asta înseamnă să ai curaj într-un oraș care nu și-a mai refăcut drumurile de peste 30 de ani.”\n\nPrintre străzile importante care au fost reabilitate sau sunt în curs de reabilitare se numără Alexandru cel Bun, Pelinului, Cicoarei, Podgoriilor, Forestierului, Mahmudiei, IL Caragiale și Alunișului. De asemenea, primarul a menționat și planurile pentru alte artere majore, cum ar fi Eternității, Viticulturii, Victoriei, Babadag și Isaccei.\n\n„Terminăm Alexandru cel Bun, Pelinului, Cicoarei, Podgoriilor, Forestierului, intrăm pe Mahmudiei, IL Caragiale și Alunișului și ne pregătim și pentru alte artere importante, Eternității, Viticulturii, Victoriei, Babadag sau Isaccei. Pe Corneliu Gavrilov vom avea lucrări complexe, la fel ca pe strada Păcii, deoarece acolo trebuie să construim de la zero sistemul de ape pluviale, care acum nu există, să separăm apa din ploi, de canalizarea menajeră.”\n\nIlie a evidențiat și necesitatea permanentă de modernizare a orașului, subliniind că tulcenii sunt conștienți de importanța acestor proiecte și nu pot fi manipulați de promisiuni nefondate sau de tactici intimidante.\n\n„Un oraș are nevoie în permanență de modernizare, iar tulcenii știu că acesta este adevărul și nu pot fi păcăliți cu promisiuni jenante și nici intimidați de agresivitatea celor intrați în panică.”\n\nPrin aceste declarații, primarul Ștefan Ilie a reafirmat angajamentul administrației locale față de modernizarea și dezvoltarea infrastructurii rutiere din Tulcea, subliniind eforturile continue și planurile ambițioase care vor transforma orașul într-o localitate cu străzi moderne și eficiente până în anul 2028.",
        "label": "Dobrogea"
    },
    {
        "title": "15.000.000 de lei pentru drumurile din Comuna Frecăței",
        "text": "Angajamentul primarului Marian Naiman de a-și duce la îndeplinire toate proiectele majore legate de infrastructura comunei Frecăței sunt cu un pas mai aproape de îndeplinire: Primarul a mers în urmă cu câteva săptămâni la Ministerul Dezvoltării, ocazie cu care a obținut 15.000.000 de lei pentru drumurile din Comuna Frecăței.\n\nUnii din factorii cei mai importanți în reușirea atragerii finanțărilor țin de ordinea în care sunt abordate proiectele și de existența unei strategii pe termen mediu. În cazul Comunei Frecăței, existența unui asemenea plan și executarea lucrărilor în ordinea optimă a făcut ca atragerea de noi finanțări să fie facilă.\n\nExistența rețelelor de apă și canalizare, precum și alte lucrări de infrastructură existente în comună au creat condiții optime pentru ca Frecăței să beneficieze de finanțarea dedicată tramei stradale.\n\nContractul de finanțare recent semnat de primarul Marian Naiman cu ministrul dezvoltării, Adrian-Ioan Veștea, vizează susținerea prin fonduri guvernamentale (Programul Național de Investiții „Anghel Saligny”) a proiectului „Modernizare drumuri de interes local și execuție podețe pentru asigurarea continuității drumurilor în Comuna frecăței, Județul Tulcea”.\n\nPrin PNI Anghel Saligny, Ministerul Dezvoltării asigură o finanțare de 15 milioane de lei, iar valoarea totală a proiectului este de 18.281.007 lei.",
        "label": "Dobrogea"
    },
    {
        "title": "Reabilitare energetică din fonduri AFM pentru Grădinița nr. 5 din Cernavodă",
        "text": "Reabilitarea energetică a Grădiniței nr. 5 din Cernavodă este în plină desfășurare. Lucrările, finanțate prin Administrația Fondului pentru Mediu (AFM), au început la sfârșitul anului trecut și au un termen de implementare de opt luni.\n\nOficialii Administrației Fondului pentru Mediu au anunțat că proiectul include mai multe intervenții pentru îmbunătățirea eficienței energetice a clădirii:\n• Izolarea planșeului peste etajul I cu plăci din vată minerală de 30 cm.\n• Înlocuirea ferestrelor cu tâmplărie din aluminiu, cu geam triplu umplut cu argon.\n• Schimbarea ușilor de acces cu modele cu eficiență ridicată.\n• Construirea unui acoperiș cu șarpantă ignifugată și învelitoare din tablă tip țiglă.\n• În cadrul proiectului, se realizează și lucrări pentru siguranța clădirii:\n• Înlocuirea instalației de încălzire cu calorifere noi din fontă și robineți cu cap termostatic.\n\n„Reabilitare și modernizare imobil Grădinița nr. 5 – reabilitată energetic cu finanțare de la Administrația Fondului pentru Mediu” este un proiect esențial pentru comunitatea locală. Termenul de execuție este de opt luni, iar lucrările vor aduce beneficii importante în ceea ce privește eficiența energetică și siguranța clădirii.",
        "label": "Dobrogea"
    },
    {
        "title": "Tulcea – S-a semnat contractul de finanțare pentru modernizarea drumului Sarighiol de Deal – Rahman",
        "text": "În cadrul unei conferințe de presă organizată astăzi, 30 iulie 2024, la sala Dobrogea a Consiliului Județean Tulcea, președintele Consiliului Județean Tulcea, Horia Teodorescu și Luminița Mihailov, director general al Agenției pentru Dezvoltare Regională – Sud – Est (ADR-SE) au vorbit despre investiția în modernizarea unui drum de aproape 30 de kilometri.\n\nEste vorba despre proiectul „Modernizare infrastructură de transport pe traseul Sarighiol de Deal – Rahman”, drumul judeţean DJ 222E. Conform indicatorilor tehnici prevăzuţi a se realiza în urma implementării proiectului, este un drum cu o lungime de 28 kilometri, care va fi realizat la standardele impuse de finanțator, cu peste 11 km de trotuare, cu aproape 8 kilometri de piste de biciclete și 8 stații de autobuz.\n\nInvestiția se ridică la aproximativ 163 de milioane de lei\n\n„Noi, Consiliul Județean, cei care gestionăm drumurile județene, în ultimii ani am reușit să reabilităm și să modernizăm 267 de kilometri din trama drumurilor județene ale județului Tulcea“, a transmis președintele Consiliului Județean Tulcea, Horia Teodorescu.\n\nPeste 300 de kilometri de drumuri moderne\n\nDe asemenea, șeful executivului județean a prezentat, pe scurt, drumurile județene care au fost modernizate în ultimii patru ani, insistând și asupra investițiilor în curs: la momentul de față drumul spre Grindu se află în execuție și, alături de drumul Sarighiol de Deal – Rahman, vom ajunge la peste 305 de kilometri de drumuri județene moderne (jumătate din rețeaua de drumuri județene din Tulcea).\n\nÎn plus, președintele Horia Teodorescu a adus în discuție și investițiile ce reprezintă o prioritate pentru următorii patru ani:\n\n„Poate cel mai important drum, care a creat cea mai mare emoție în rândul tulcenilor, dar și al mass-media, este drumul Tulcea – Chilia și îmi exprim încrederea că în următorii patru ani vom ajunge în situația de a intra în execuție și cu această investiție“.\n\nJudețul Tulcea, un model în atragerea de fonduri\n\nLa rândul său, directorul general ADR-SE Brăila, Luminița Mihailov, a apreciat eforturile Consiliului Județean de a atrage fonduri pentru modernizarea infrastructurii rutiere în actualele condiții impuse la nivel european:\n\n„Felicit echipa domnului președinte al Consiliului Județean Tulcea și pe domnul președinte pentru efortul pe care l-au făcut în vederea pregătirii pentru finanțare a acestui obiectiv de investiții. Diferența între programul actual de finanțare, programul regional 2021-2027 și programele precedente este una semnificativă din punct de vedere al cerințelor pe care Uniunea Europeană le are în ceea ce privește proiectele“.\n\nAstfel, conform celor declarate de Luminița Mihailov, principalele elemente de noutate în ceea ce privește analiza eligibilității proiectelor se referă la maturitatea proiectului (sunt semnate contracte la nivel de proiect tehnic), la obligațiile referitoare la protecția mediului (durabilitate), respectiv la asigurarea conectivității cu rețeaua drumurilor naționale.\n\nÎn plus, directorul ADS-SE a precizat faptul că modernizarea drumului de la Sarighiol de Deal la Rahman este primul proiect semnat care beneficiază de un audit de siguranță rutieră.\n\nPrezent la conferința de presă, directorul Direcției de Investiții, Fonduri Externe și Managementul Proiectelor, Nicu Mihai, a precizat faptul că la momentul de față au fost finalizate studiul de fezabilitate și proiectul tehnic, a fost obținută și autorizația de construire pentru investiția referitoare la modernizarea DJ 222E, aproximând că până la finalul anului ar putea fi finalizate și achizițiile privind desemnarea constructorului. Astfel, la începutul anului viitor ar urma să fie demarate lucrările privind infrastructura rutieră dintre Sarighiol de Deal și Rahman.",
        "label": "Dobrogea"
    },
    {
        "title": "Avarie RAJA - Lipsă apă pe strada Mircea cel Bătrân",
        "text": "Echipele RAJA intervin astăzi – 22 mai 2024, în vederea executării lucrărilor de remediere a unor avarii survenite la nivelul sistemului de alimentare cu apă din zonele UMC și Teatrul de Stat, din municipiul Constanța. Pentru realizarea acestor operațiuni, se întrerupe furnizarea apei potabile în intervalul orar 09.00 – 15.00.\n\nVor fi afectați de lipsa apei consumatorii de pe strada Mircea cel Bătrân – tronsonul delimitat de intersecțiile cu bulevardele Mamaia și Ferdinand.",
        "label": "Dobrogea"
    },
    {
        "title": "RAJA a activat Comandamentul pentru Situații de Urgență",
        "text": "Ca urmare a atenționărilor emise de Administrația Națională de Meteorologie, care anunță Cod Galben de instabilitate atmosferică, ploi însemnate cantitativ și intensificări ale vântului la nivel național, RAJA SA a activat Comandamentul pentru Situații de Urgență, valabil pentru întreaga societate, în perioada 29 septembrie 2024, ora 08.00 – 01 octombrie 2024, ora 08.00.\n\nÎn acest interval, în întreaga arie de operare, echipele de intervenție RAJA sunt pregătite să intervină rapid pentru soluționarea eventualelor probleme ce pot apărea în funcționarea sistemelor operate în localitățile deservite. Angajații societății au în dotare autospeciale de tip WOMA, vidanje, motopompe de mare putere și autoutilitare și vor asigura permanența pe toată durata atenționării, răspunzând prompt tuturor solicitărilor.\n\nEchipele RAJA vor depune toate eforturile pentru a menține serviciile de alimentare cu apă și preluare/tratare a apelor uzate la parametri optimi. Totuși, există posibilitatea ca anumite disfuncționalități să fie cauzate de întreruperile în alimentarea cu energie electrică (căderi de tensiune sau fire de înaltă tensiune avariate de vânt). În astfel de situații, RAJA SA va relua serviciile imediat ce avariile la rețeaua electrică vor fi remediate.\n\nSolicităm abonaților să manifeste înțelegere și îi îndemnăm să raporteze eventualele probleme legate de distribuția apei potabile sau canalizare la dispeceratul RAJA, la numărul de telefon 0241.924, tasta 3, pentru soluționarea rapidă a acestora.\n\nÎn funcție de evoluția condițiilor meteo și de informațiile suplimentare transmise de Administrația Națională de Meteorologie, activitatea Comandamentului pentru Situații de Urgență poate fi prelungită.",
        "label": "Dobrogea"
    },
    {
        "title": "RAJA amână lucrarea programată Constanța 16-17 decembrie 2024",
        "text": "În urma decopertării zonei pentru executarea lucrărilor de conectare a instalației de distribuție apă potabilă, cu diametrul de 500 mm, echipele RAJA au constatat necesitatea unor intervenții suplimentare, ceea ce implică mărirea duratei de sistare a apei și implicit extinderea ariei afectate.\n\nÎn această situație, lucrarea programată în perioada 16-17 decembrie 2024 ce viza zonele Medeea, CET, Anda, Viile Noi, Km 4-5, Km 5, Industrială, Doraly și Comercială Constanța Sud, va fi replanificată pentru o dată ulterioară, care va fi anunțată în timp util.",
        "label": "Dobrogea"
    },
    {
        "title": "Consiliul Județean Tulcea lansează un nou proiect: „Copii speciali. Visuri împlinite”",
        "text": "Consilierii județeni tulceni vor discuta, în cadrul ședinței ordinare din această lună, despre aprobarea proiectului „Copii speciali. Visuri împlinite” şi a cheltuielilor legate de proiect.\n\nInvestiția vizează îmbunătățirea accesului și participării la educație a copiilor și tinerilor cu cerințe educaționale speciale și/sau dizabilități, îmbunătățirea calității serviciilor educaționale, dezvoltarea unor resurse și servicii educaționale de sprijin specializate în vederea incluziunii, integrarea socio-culturală și prevenirea părăsirii timpurii a școlii pentru elevii din cadrul Școlii Gimnaziale Speciale nr. 14 Tulcea.\n\nProiectul este implementat de Școala Gimnazială Specială nr. 14 Tulcea în calitate de beneficiar unic. Școala Gimnazială Specială Nr. 14 Tulcea, în calitate de coordonator al implementării și beneficiar, va avea rolul principal în asigurarea informării publice cu privire la importanța proiectului prin intermediul activităților de promovare și implementare a proiectului.\n\nDurata proiectului va fi de 26 luni de la data semnării contractului de finanțare, iar valoarea totală eligibilă a proiectului prin intermediul Fondul Social European Plus (FSE+), fonduri nerambursabile în cadrul Programului Educatie si Ocupare (PEO) 2021-2027 este de 2.790.000,00 lei cu TVA, valoare totală eligibilă alocată beneficiarului Școala Gimnazială Specială Nr. 14 Tulcea.\n\nȘcoala Gimnazială Specială nr. 14 Tulcea a demarat elaborarea cererii de finanțare pentru proiectul „Copii speciali. Visuri împlinite”, în vederea finanțării, în calitate de Beneficiar. Acesta ar putea fi finanțat prin Programul Educatie și Ocupare (PEO) 2021-2027, Prioritatea 6. Prevenirea părăsirii timpurii a școlii și creșterea accesului și a participării grupurilor dezavantajate la educație, Obiectivul Specific ESO4.6. Promovarea accesului egal la educație și formare de calitate și favorabile incluziunii, precum și a absolvirii acestora, în special pentru grupurile defavorizate, începând de la educația și îngrijirea timpurie, continuând cu educația și formarea generală și profesională până la învățământul terțiar, precum și educația și învățarea în rândul adulților, inclusiv prin facilitarea mobilității în scopul învățării pentru toți și a accesibilității pentru persoanele cu dizabilități (FSE+).",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "Pentru executarea lucrărilor de conectare la sistemul centralizat de distribuție a apei potabile din municipiul Mangalia, județul Constanța, a noilor conducte de alimentare cu apă din zona intersecției străzilor Oituz cu Sf. Apostol Andrei, echipele RAJA vor sista furnizarea apei potabile marți, 03 decembrie 2024, între orele 08.00 – 20.00.\n\nVor fi afectați de lipsa apei consumatorii de pe Șoseaua Constanței, tronsonul delimitat de sensul giratoriu (str. M. Basarab cu Șos. Constanței) și ieșirea din oraș, către localitatea 2 Mai.\n\nTotodată, de la sensul giratoriu către stațiunea Saturn se va furniza apă cu presiune scăzută.\n\nInvestiția face parte din contractul de lucrări derulat prin Programul Operațional Infrastructură Mare (POIM), CL16 – “Rețele apă și canalizare Mangalia”, cu o valoare de aproximativ 42 mil. lei.",
        "label": "Dobrogea"
    },
    {
        "title": "Informare RAJA - Lucrările de modernizare pe strada Baba Novac se apropie de final",
        "text": "În cadrul amplului proiect de reabilitare a magistralelor de apă derulat pe strada Baba Novac din municipiul Constanța, lucrările au ajuns într-o etapă avansată. La ora actuală, se execută lucrări de asfaltare pe tronsoanele deja restaurate, iar în zona Aleea Muzicii se lucrează la finalizarea unui cămin de sectorizare și conectare a vanelor de golire pentru cele două conducte nou montate, cu diametre de 560 mm și 800 mm din fontă.\n\nÎn urma progresului lucrărilor, la sfârșitul acestei săptămâni, circulația rutieră va fi reluată pe un singur sens, dinspre Casa de Cultură către bd. Aurel Vlaicu. Pentru celălalt sens de mers, către bd. Alexandru Lăpușneanu/zona centrală, traficul va rămâne deviat pe strada Constantin Bobescu până la finalizarea completă a lucrărilor.\n\nReamintim că traseul mijloacelor de transport în comun a fost deviat și se va menține modificat pentru a asigura fluiditatea traficului și siguranța călătorilor. Autobuzele CT BUS vor circula în continuare pe ruta: str. Soveja (stația Academia Navală) – str. Ștefăniță Vodă – bd. Aurel Vlaicu, până la sensul giratoriu de pe bd. Aurel Vlaicu, intersecție cu str. Baba Novac, și retur.\n\nInvestițiile derulate în cadrul Programului Operațional Infrastructură Mare (POIM) care însumează peste 652 de milioane de lei, fac parte din contractul CL 33, intitulat „Reabilitarea conductelor de aducțiune și magistrale, stațiilor de pompare și refulare din municipiul Constanța”, cu o valoare totală de 82,38 milioane de lei. Lucrările, esențiale pentru îmbunătățirea siguranței și eficienței sistemului de alimentare cu apă, includ înlocuirea conductelor vechi, cu o vechime de peste 50 de ani, cu sisteme moderne și durabile. Astfel, se va reduce semnificativ riscul apariției avariilor și pierderilor, asigurând continuitatea serviciilor de alimentare cu apă pentru locuitorii orașului. Totodată, proiectul are în vedere alimentarea suplimentară și alternativă cu apă pentru Constanța, prin conectarea stațiilor de pompare Palas și Călărași.\n\nProgresul lucrărilor este monitorizat constant de către reprezentanții RAJA SA, care supraveghează desfășurarea intervențiilor pentru a se asigura că termenele stabilite sunt respectate și că impactul asupra locuitorilor este minimizat. Constructorii lucrează în regim non-stop, în trei schimburi, pentru a urgenta finalizarea intervențiilor și pentru a reduce disconfortul creat. Lucrările care generează un zgomot mai mare sunt desfășurate exclusiv pe timp de zi, iar pe timpul nopții se efectuează operațiuni mai puțin deranjante.\n\nRAJA SA și echipele de lucru depun toate eforturile pentru a reduce disconfortul resimțit de locuitori și pentru a finaliza intervențiile cât mai rapid, asigurând în același timp calitatea lucrărilor. Aceste investiții reprezintă un pas important pentru creșterea calității vieții locuitorilor, prin furnizarea unui sistem de alimentare cu apă modern, sigur și eficient.",
        "label": "Dobrogea"
    },
    {
        "title": "Militarii din Forţele Navale Române participă la două exerciţii navale multinaţionale",
        "text": "O parte dintre militarii Forţelor Navale Române sărbătoresc Ziua Armatei României prin participarea la două exerciţii navale multinaţionale, MARSEC şi NUSRET, conduse de Turcia, planificate a se desfăşura concomitent, în perioada 21-28 octombrie, în mai multe raioane maritime din Bazinul Mării Mediterana şi din Marea Marmara.\n\nCorveta Contraamiral Horia MACELLARIU (265) participă la Exercițiul multinațional de securitate maritimă MARSEC 2015, care se va desfăşura în partea de est a Mării Mediterana şi în apele teritoriale ale Turciei. Militarii vor executa misiuni specifice de luptă împotriva imigraţiei clandestine şi a traficului ilegal pe mare, precum şi exerciţii de evacuare medicală. Nava este comandată de căpitan-comandorul Mihai Dănilă şi are un echipaj alcătuit din 89 marinari.\n\nAl doilea exerciţiu multinaţional la care participă marinarii militari români, este Exerciţiul NUSRET 15. În cadrul acestuia, Dragorul Maritim Sublocotenent Alexandru AXENTE (DM-30) va executa misiuni specifice luptei împotriva minelor marine, în apele teritoriale ale Turciei şi zona de nord a Mării Egee. Nava este comandată de locotenent-comandorul Codrin Misăraş şi are la bord un echipaj alcătuit din 68 marinari şi o grupă scafandri specializaţi în acţiuni de minare-deminare (EOD).\n\nExerciţiul multinaţional MARSEC 15 este coordonat de Centrul de Excelență în Domeniul Securității Maritime al Forţelor Navale din Turcia. Această aplicaţie răspunde situației tensionate din Orientul Mijlociu, în care s-a accelerat fenomenul de migrație clandestină. La exercițiu participă nave și ambarcațiuni militare din Turcia, Qatar, România şi S.U.A., precum şi nave şi ambarcațiuni civile care aparţin unor structuri de stat din Turcia.\n\nExerciţiul multinaţional NUSRET 15 este organizat tot de Forţele Navale Turce, în zona Golfului Saros, din nordul Mării Egee. La acesta participă nave dragoare de mine, nave vânătoare de mine şi scafandri specializaţi în acţiuni de minare-deminare (EOD) din Bulgaria, Grecia, România, SUA şi Turcia.",
        "label": "Dobrogea"
    },
    {
        "title": "Comuna Frecăței trimite ajutoare pentru sinistrații din Galați",
        "text": "La începutul săptămânii, ajutoarele strânse în Comuna Frecăței au plecat către sinistrații din Galați, grav afectați de inundațiile de la jumătatea lunii trecute. La apelul primarului Marian Naiman, localnicii au donat îmbrăcăminte, alimente și unelte de construcție – fiecare cât și ce a putut – pentru a veni în ajutorul semenilor bătuți de soartă.\n\n„Pentru strângerea ajutoarelor am desemnat câte un punct de colectare – la biserica din fiecare sat aparținător al comunei – și o persoană care să răspundă de recepționarea lor”, ne-a declarat primarul Marian Naiman. Locațiile și numerele de telefon ale persoanelor responsabile de fiecare din cele patru puncte de colectare au fost anunțate publicului de primărie, inclusiv prin apeluri repetate pentru strângerea ajutoarelor postate pe pagina de Facebook a primarului.\n\nLa finele perioadei destinate strângerii ajutoarelor, acestea au fost centralizate, sortate, iar primăria a pus la dispoziție mijloacele auto pentru distribuirea lor.\n\n„A donat fiecare, după posibilități. Am strâns alimente neperisabile, apă, îmbrăcăminte, pături, lopeți, roabe și alte unelte necesare în acest tip de situații. Bineînțeles, s-au donat și articole de îmbrăcăminte, care au fost sortate pentru bărbați și femei, iar la copii au fost sortate pe vârstă” a mai declarat primarul din Frecăței.\n\nDe asemenea, el ne-a mai declarat că se va coordona cu reprezentanții prefecturii Galați, pentru ca ajutoarele să fie distribuite cetățenilor la care s-a ajuns cel mai greu și care au primit cele mai puține ajutoare.",
        "label": "Dobrogea"
    },
    {
        "title": "Casieriile RAJA vor fi închise în data de 24 ianuarie 2025 - Ziua Unirii Principatelor Române!",
        "text": "Vineri – 24 ianuarie 2025, casieriile RAJA și compartimentele care desfășoară activități de lucru cu publicul vor fi închise.\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit. Clienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nTransmiterea documentațiilor specifice pentru diferite servicii se poate face utilizând metodele de comunicare disponibile pe pagina web a societății https://rajac.ro/contact/.\n\nÎn această perioadă, activitatea structurilor RAJA SA care asigură continuitatea serviciilor de alimentare cu apă și de preluare/tratare a apelor uzate se va desfășura fără întrerupere.\n\nPentru raportarea diferitelor probleme survenite la nivelul infrastructurii de apă sau de canalizare, clienții societății au la dispoziție numărul de telefon al Dispeceratului Central – 0241/924, accesibil 24/7. Echipele de intervenție sunt pregătite să acționeze cu promptitudine pentru remedierea în timp util a tuturor avariilor sau a problemelor tehnice apărute în sistem, astfel încât utilizatorii să poată beneficia de serviciile noastre la parametrii optimi.",
        "label": "Dobrogea"
    },
    {
        "title": "Reabilitarea infrastructurii portuare din Zona Liberă Sulina: Proiect de impact major pentru România",
        "text": "Reabilitarea infrastructurii portuare din Zona Liberă Sulina este un proiect vital pentru dezvoltarea orașului Sulina, județul Tulcea, și are implicații economice la nivel național. Dragoș Ioniță, directorul Administrației Zonei Libere Sulina, a detaliat progresul și provocările întâlnite în cadrul acestui proiect amplu. Reabilitarea, finanțată cu aproximativ 85 de milioane de lei pentru prima etapă și 135 de milioane de lei pentru cea de-a doua, aduce schimbări majore, de la crearea locurilor de muncă la dezvoltarea infrastructurii de transport.\n\nReabilitarea infrastructurii portuare Sulina nu a fost un proiect ușor de realizat. „Cea mai mare provocare a fost obținerea finanțării”, spune Dragoș Ioniță. La început, lipsa de experiență a fost un obstacol, dar echipa a reușit să facă față, parcurgând cu succes toate etapele necesare documentației și avizării.\n\nProiectul are o valoare semnificativă, aproximativ 85 de milioane de lei doar pentru primul perimetru, și 135 de milioane pentru al doilea. Construcția avansează rapid, datorită unei echipe de constructori experimentați și a unor condiții meteorologice favorabile. „Am avut noroc cu vremea și am stat călare pe constructori”, afirmă Ioniță.\n\nLucrările din primul perimetru, deși dificile, au înregistrat progrese semnificative. Echipa de construcții a finalizat partea de hidrotehnică, un pas esențial pentru consolidarea zonei. „Piloții forați la 38 de metri adâncime sunt gata”, explică Ioniță. Următorul pas este construirea platformei portuare, un proces mai simplu comparativ cu ce s-a realizat până acum.\n\nConform graficelor actuale, proiectul ar trebui finalizat în decembrie 2025, însă există speranța că lucrările vor avansa mai repede decât anticipat, cel puțin în perimetrul unu.\n\nImpactul economic: 300 de noi locuri de muncă\n\nProiectul de reabilitare va avea un impact pozitiv semnificativ asupra orașului Sulina și împrejurimilor. „Pentru Sulina, dar și pentru Tulcea și întreaga țară, acest proiect reprezintă un avantaj major”, subliniază Dragoș Ioniță. Studiul de fezabilitate realizat de o echipă de experți cooptați de Banca Europeană de Dezvoltare și Investiții a oferit date extrem de promițătoare.\n\nUnul dintre cele mai importante beneficii ale acestui proiect este crearea a 300 de locuri de muncă. Această cifră impresionantă poate transforma radical piața muncii din Sulina. „Oamenii trebuie să aibă unde să muncească pentru a se întoarce acasă”, spune Ioniță. În plus, veniturile generate din concesiuni, taxe de operare și transbordare vor fi considerabile, oferind un impuls economic orașului.\n\nUna dintre cele mai mari controverse în legătură cu acest proiect este proximitatea zonei de liberă circulație Sulina față de o zonă de conflict internațional. Cu toate acestea, Dragoș Ioniță rămâne optimist. „Sincer să fiu, n-avem ce să facem. Trebuie să mergem înainte și să ne vedem de treabă”, afirmă el.\n\nAceastă atitudine reflectă angajamentul de a continua dezvoltarea infrastructurii portuare și de a aduce beneficii economice orașului Sulina, în ciuda incertitudinilor regionale.\n\nReabilitarea infrastructurii portuare a administrației zonei libere Sulina este un proiect esențial pentru dezvoltarea locală și națională. De la obținerea finanțării până la implementarea tehnică, toate etapele proiectului au implicat provocări semnificative, dar și oportunități uriașe. Cu sprijinul experților internaționali și al unei echipe de construcții dedicate, Sulina se transformă într-un hub portuar modern, cu un impact economic important pentru locuitorii săi și pentru întreaga regiune.",
        "label": "Dobrogea"
    },
    {
        "title": "Dosar penal pentru mită electorală în comuna Baia",
        "text": "IPJ Tulcea a anunţat că a fost deschis un dosar penal pentru mită electorală în comuna Baia. Conform polițiștilor, o candidată la Primăria Baia a sesizat că un alt candidat ar oferi sume de bani cetățenilor din comună, pentru a-i influența.\n\n„La data de 7 iunie 2024, în jurul orei 23:30, polițiștii din cadrul Postului de Poliție Baia au fost sesizați de către o femeie de 47 de ani, având calitatea de candidat la Primăria comunei Baia, cu privire la faptul că un alt candidat ar oferi sume de bani cetățenilor din comună, în scopul influențării acestora.\n\n\n\nCercetările sunt continuate în cadrul dosarului penal întocmit sub aspectul săvârșirii infracțiunii de coruperea alegătorilor, pentru lămurirea stării de fapt și a tuturor circumstanțelor în care s-a produs incidentul”.\n\nCandidata care a anunțat poliția este Sorina Gherasim, de la Partidul Mișcarea Populară. Aceasta a scris pe Facebook că a depus la Poliția Baia și o înregistrare în care se vorbește despre faptul că Liliana Marinescu ar fi oferit unui cetățean mită electorală:\n\n„Așadar în seara acesta în jurul orei 22 a fost înregistrat un mesaj video și audio, unde contracandidata PNL a oferit suma de 1000 de lei unui cetățean din comuna noastră. Nu pot să vă dau mesajul în întegralitatea lui pentru că acesta conține limbaj licențios, însă este transmis Poliției și presei. O să prezint toate dovezile și mărturiile oamenilor (care nu sunt puține). Prin urmare, am formulat o plângere sesizând acest caz de fraudă electorală”.\n\nÎn înregistrarea care circulă în mediul on line se aude cum un bărbat băut destul de bine se laudă colegilor de pahar de la cârciumă că a primit 1000 de lei de la candidata PNL Liliana Marinescu. Jobul pentru care ar fi fost „angajat” ar fi să „păzească” strada unei secții de votare, pentru a „monitoriza” prezența la vot. Conform unor surse din poliție, bărbatul ar fi Cristinel B din comuna Baia și ar fi fost deja audiat aseară la secție.\n\nLiliana Marinescu neagă aceste acuzații, pe care le numește mizerii. Mai mult decât atât, consideră că acestea fac parte dintr-o campanie de denigrare pusă la cale la adresa sa.\n\n„Nu am crezut vreodată că familia mea va fi supusă atâtor calomnii și atacuri. Ultima lună s-a transformat din ceea ce ar fi trebuit să fie un concurs al ideilor și proiectelor pentru comunitate într-o campanie de atacuri la persoana mea.\n\nAmintesc tuturor candidaților că rolul pentru care concurăm ar trebui să ne determine să ne comportăm mai demn, cu mai multă oamenie, să tindem către a fi un model pentru comunitate. Circul acesta nu face onoare nimănui. Succes tuturor!”, a transmis Marinescu pe Facebook.",
        "label": "Dobrogea"
    },
    {
        "title": "Începe dotarea cu echipamente digitale a școlilor și liceului din Cobadin",
        "text": "Vești bune pentru elevii din Comuna Cobadin: De luna aceasta începe dotarea cu echipamente a școlilor și liceului din comună. Contractul pentru livrarea echipamentelor a fost semnat cu o companie cu vastă experiență în domeniul IT – Elsaco Solutions SRL. Termenul de îndeplinire a contractului este de 60 de zile, firma câștigătoarea a procedurii simplificate fiind așteptată să livreze și să pună în funcțiune sistemele informatice contractate până cel târziu la finele lunii ianuarie 2026.\n\nValoarea totală a contractului este de 866.415 lei, fondurile fiind asigurate prin Planul Național de Redresare și Reziliență (PNRR) – Componenta C15 – Educație.\n\nAceasta reprezintă componenta de digitalizare din cadrul proiectului „Dotarea cu mobilier, materiale didactice și echipamente digitale a unităților de învățământ din Comuna Cobadin, Județul Constanța.\n\nDupă încheierea procedurii de selecție a firmei, a fost semnat contractul iar actualmente a fost emisă și nota de comandă pentru produsele necesare.\n\nEchipamentele achiziționate prin acest proiect sunt destinate tuturor școlilor din comună. Conform proiectelor, ele vor utila un laborator de informatică, unul de biologie, unul de psihopedagogie și unul multidisciplinar, dar și sălile de clasă.\n\nÎn total, sunt achiziționate astfel 62 de laptopuri, 19 multifuncționale, 38 de sisteme video de teleconferință și 38 de sisteme audio, scannere portabile, display-uri interactive și alte echipamente.",
        "label": "Dobrogea"
    },
    {
        "title": "OMD Mamaia Constanta despre participarea la târgul de turism de la Rimini, Italia",
        "text": "Italienii caută distracție, relaxare și pachete turistice cu minim 5 nopți de cazare în stațiunea Mamaia. Sunt primele concluzii ale Târgului de Turism TTG Travel Experience de la Rimini din acest an, eveniment la care Organizația de Management al Destinației Mamaia Constanța participă pentru prima dată.\n\nZiua de 9 octombrie a avut la standul României oaspeți de seamă din Italia. Consulul General al României la Bologna, Edmond Neagoe, a participat la deschiderea evenimentului TTG Travel Experience și a salutat inițiativele promovării țării noastre în Italia. Câțiva dintre cei mai importanți tour operatori de pe piața italiană s-au întâlnit la Rimini cu reprezentanții OMD Mamaia Constanța pentru a continua discuțiile începute vara aceasta, în info-trip-ul care a prezentat tour operatorilor și jurnaliștilor străni tot ceea ce destinația Mamaia Constanța are de oferit:\n\n“Ne bucurăm de prezența în număr mare la desk-ul Mamaia Constanța atât a turiștilor, cât și a tour-operatorilor italieni. Cu câțiva dintre ei am început deja discuțiile pentru a include stațiunea Mamaia în cataloagele de prezentare din Italia, dar și pentru a concepe primele pachete care vor fi introduse pe piața turistică italiană din 2025. Turiștii italieni tineri caută distracție și să fie prezenți la festivalurile de muzică din destinația noastră, iar cuplurile tinere vor pachete de relaxare în stațiunea Mamaia. Nostalgici, italienii care au vizitat Constanța și stațiunea Mamaia în urmă cu peste 20 de ani, vor să revină pe litoral. Suntem încântați de ospitalitatea italienilor și de modul în care am fost primiți la TTG Travel Experience”, susține George Măndilă – Președinte Organizația de Management al Destinației Mamaia Constanța.\n\n“Tour operatorii italieni sunt interesați de pachete turistice complete care trebuie să includă și componenta culturală a destinației. Turiștii interesați sunt familiile care au copii și tinerii care caută distracția! Am constatat că există cerere pentru o componentă nouă în care putem include Destinația Mamaia – Constanța pe harta organizării evenimentelor de tip business, deci nu ne rămâne decât să punem în contact hotelierii din stațiunea Mamaia cu cei care s-au întâlnit cu noi la Rimini în acest an. Evenimentele de acest gen la care participă reprezentanți din zona turismului internațional ar oferi o oportunitate extraordinară de a așeza Mamaia în rândul stațiunilor turistice căutate din întreaga Europă”, declară Sebastian Puznava – Vice – Președinte Organizația de Management al Destinației Mamaia Constanța.\n\nStandul României din Italia a fost reprezentat în acest an de 17 firme din sectorul turistic românesc.\n\nTTG Travel Experience este evenimentul italian de referință pentru promovarea turismului global în Italia și pentru marketingul ofertei turistice italiene în lume. Piața italiană reprezintă o prioritate strategică pentru destinația Mamaia Constanța. Italia se află în topul primelor țări care aduc turiști străini în România, vizitatorii fiind tot mai atrași de cultura românească, de city break-uri, natură, dar și de turismul de tip wellness, cel activ și de aventură.\n\nParticiparea OMD Mamaia Constanța la târgurile internaționale de turism face parte din activitățile OMD-ului pentru promovarea destinației.\n\nÎnființată anul trecut, asociația își propune să deruleze o campanie amplă, care să schimbe percepția românilor asupra experienței de vacanță pe care stațiunea o poate oferi pentru toate segmentele turismului de la Marea Neagră.",
        "label": "Dobrogea"
    },
    {
        "title": ",,Să vorbim despre bani și bănci”, educație financiară la Liceul Teoretic Murfatlar",
        "text": "Miercuri, 22.01.2025, s-a încheiat seria activităților de educație financiară din cadrul Acordului de parteneriat pe care Liceul Teoretic Murfatlar l-a semnat cu Banca Națională a României. Acest acord a presupus derularea a trei activități cu fiecare clasă (atât din ciclul gimnazial, cât și din cel liceal), iar în perioada octombrie 2024 – ianuarie 2025 lectorii BNR s-au întâlnit cu toate clasele Liceului Teoretic Murfatlar.\n\nDe asemenea, în perioada Școlii Altfel, 70 de elevi au mers la sediul Sucursalei regionale Constanța, unde au participat la activități de educație financiară și au vizitat expoziția „Istoria Leului”.\n\nTemele abordate în cadrul activităților de educație financiară au fost diverse și atractive, precum: Istoria banilor; Leul și elementele de siguranță; Venituri și cheltuieli; Buget și economisire; Instrumente de plată; Rolul băncii centrale în economie; Inflația – cererea și oferta; Băncile comerciale și serviciile financiare. La ultima oră de educație financiară au fost organizate în fiecare clasă concursuri Kahoot cu premii pentru elevii clasați pe podium. În urma derulării acestui proiect, profesorii implicați au primit certificate de participare și materiale informative pe teme de educație financiară.\n\n„Pe lângă vocabularul financiar bancar, cunoștințele teoretice despre noțiuni din sfera economică, întâlnirile pe care elevii noștri le-au avut cu lectorii Sucursalei regionale Constanța a Băncii Naționale a României le-au adus copiilor în atenție situații concrete de viață, precum modul în care ne gestionăm banii, cum economisim sau cum alegem un credit. Considerăm că educația financiară și recomandările specialiștilor băncii centrale sunt oportunități pe care ne bucurăm să le oferim elevilor, după cum ne onorează și statutul de unitate de învățământ parteneră a BNR.“ Cleopatra Cranga – directorul Liceului Teoretic Murfatlar.",
        "label": "Dobrogea"
    },
    {
        "title": "Seminar gratuit: „Insolvenţa, între pericol şi oportunitate” cu Florian Mateiţă",
        "text": "Pe 10 octombrie, la Hotel Bulevard din Constanța, UNPR – Regiunea Sud-Est și RomInsolv SPRL te invită la un seminar cu titlul „Insolvenţa, între pericol şi oportunitate”, dedicat transformării provocărilor financiare în oportunități de business. Află cum poți naviga cu succes în perioada de insolvență și cum poți identifica soluții pentru redresare.\n\nParticiparea este gratuită, dar locurile sunt limitate. Înscrie-te acum trimițând un email la [email protected] și profită de ocazia de a învăța de la expertul Florian Mateiță despre cum să gestionezi criza financiară și să găsești oportunități ascunse în insolvență.",
        "label": "Dobrogea"
    },
    {
        "title": "Primăria Agigea se mută temporar în fostul sediu al Școlii Ion Borcea",
        "text": "Începând de săptămâna viitoare, Primăria Agigea se mută temporar într-un nou sediu, situat în fostul local al Școlii Ion Borcea, de pe Șoseaua Mangaliei. Această relocare este necesară pentru a permite desfășurarea lucrărilor de renovare energetică a actualului sediu al primăriei. Potrivit primarului Cristian Cîrjaliu, mutarea va dura aproximativ 12 luni.\n\n„În anul 2023 am semnat contractul de finanțare în valoare de 3.180.664,74 lei, în cadrul PNRR, pentru renovarea energetică a sediului primăriei. Anul acesta, după finalizarea procedurii de achiziție, am semnat contractul pentru execuția lucrărilor” a transmis primarul Cristian Cîrjaliu.\n\nPrimăria își va suspenda activitatea cu publicul în zilele de 23 și 24 septembrie, pentru a permite instalarea rețelei informatice și mutarea echipamentelor necesare în noul sediu provizoriu. „Apelăm la înțelegerea cetățenilor în această perioadă,” a adăugat primarul, subliniind că în cel mai scurt timp activitatea primăriei va fi reluată.\n\nAceastă măsură temporară vine ca parte a unui plan mai amplu de modernizare a infrastructurii publice din Agigea, un pas esențial pentru eficientizarea serviciilor oferite locuitorilor.",
        "label": "Dobrogea"
    },
    {
        "title": "Informare RAJA - Se oprește apa în zona Sat Vacanță și Stațiunea Mamaia",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă “ din Stațiunea Mamaia (Hotel Parc).\n\nPentru realizarea acestora, se va sista furnizarea apei potabile, marți – 10 decembrie 2024, în intervalul orar 09.30 – 14.00, în zona Sat Vacanță, tronsonul delimitat de Pavilionul Expozițional și pasarela Perla, și în Stațiunea Mamaia, între Hotel Parc și Hotel Scapino.",
        "label": "Dobrogea"
    },
    {
        "title": "Divide et Impera",
        "text": "Mesajul pe care l-a transmis primarul municipiului Constanța protestatarilor de la CT BUS mi se pare nociv și periculos.\n\nPrimarul s-a spălat pe mâini într-o manieră aproape abjectă, acuzându-i pe șoferi că i-au lăsat pe constănțeni fără transport în comun. Mai mult, primarul spune că sunt plătiți din banii cetățenilor și că e lipsă de respect față de ”mâna care îi hrănește”.\n\nUn om responsabil s-ar fi dus și ar fi discutat cu protestatarii, mai ales că știa de săptămâna trecută ce urmează să se întâmple.\n\nFaptul că a ales să stea ascuns și să arunce public acuzații menite să învrăjbească este revoltător. A încercat să inducă ideea că singurii vinovați pentru ceea ce se întâmplă astăzi sunt angajații CT BUS.\n\nI-a arătat cu degetul și ne-a transmis, printre rânduri, că ei trebuie înjurați. Astfel de conflicte se rezolvă cu dialog și diplomație. Chițac a dat, din nou, dovadă că nu le stăpânește, motiv pentru care a decis că cel mai eficient e să îi instige pe constănțeni împotriva constănțenilor.\n\nDacă mai sperați la un oraș frumos, civilizat, cu oameni zâmbitori și prietenoși, luați-vă gândul. Trăim vremuri în care cei care ar fi trebuit să ne unească. să ne face viața mai bună încearcă din răsputeri să semene vrajbă, ură și dușmănie.\n\nSau poate așa trebuie să fie într-o Constanță Altfel, o Constanță în care oamenii sunt cei care contează cel mai puțin.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "În vederea executării lucrărilor de racordare a conductelor nou înființate la sistemul centralizat de alimentare cu apă, de la intersecția străzilor Ștefan cel Mare cu Vânători din municipiul Mangalia, RAJA anunță că se oprește apa joi – 14 martie 2024, în intervalul orar 08.00 – 18.00.\n\nVor fi afectați de lipsa apei toți consumatorii de pe străzile: Vânători, Ștefan cel Mare, I.C. Brătianu, Mircea cel Bătrân, Centrul de Dializă și Policlinica Mangalia.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.\n\nInvestițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții. Prin implementarea acestora se realizează îmbunătățirea capacității de transport și de distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.",
        "label": "Dobrogea"
    },
    {
        "title": "Doi angajați ai Primăriei Fântânele sunt judecați pentru fals în înscrisuri și obţinerea pe nedrept de fonduri europene",
        "text": "Procurorii din cadrul Direcției Naționale Anticorupție – Serviciul Teritorial Constanța au dispus trimiterea în judecată, în stare de libertate, a inculpaților:\n\nOLTEANU MAGDALENA, referent în cadrul primăriei comunei Fântânele, jud. Constanța, la data faptelor, cu privire la săvârșirea infracțiunilor de folosire sau prezentare cu rea-credinţă de documente ori declaraţii false, inexacte sau incomplete, dacă fapta are ca rezultat obţinerea pe nedrept de fonduri europene, în formă continuată, fals în înscrisuri sub semnătură privată și fals intelectual în formă continuată\n\nORLEANU DUMITRU, secretar al unității administrativ-teritoriale Fântânele, jud. Constanța, la data faptelor, cu privire la săvârșirea infracțiunilor de folosirea sau prezentarea cu rea-credinţă de documente ori declaraţii false, inexacte sau incomplete, dacă fapta are ca rezultat obţinerea pe nedrept de fonduri europene, în formă continuată, fals în înscrisuri sub semnătură privată, fals intelectual în formă continuată și conflict de interese, în formă continuată.\n\nÎn rechizitoriul întocmit, procurorii au reținut următoarea stare de fapt:\n\nÎn perioada 2012-2016, inculpata Olteanu Magdalena, a formulat și depus la Agenția de Plăți și Intervenție pentru Agricultură – Centrul Local Cogealac cinci cereri unice de plată pe suprafață, folosind documente și declarații false, depuse și înregistrate la această instituție, în sensul că utilizează întreaga suprafață de teren arabil pentru care a solicitat sprijin financiar, obținând pe nedrept subvenții din bugetul general al Uniunii Europene în cuantum total de 111.086,63 lei.\n\nÎn aceeași perioadă, inculpatul Orleanu Dumitru a formulat și depus la Agenția de Plăți și Intervenție pentru Agricultură – Centrul Local Cogealac cinci cereri unice de plată pe suprafață, folosind documente și declarații false, depuse și înregistrate la această instituție, în sensul că utilizează întreaga suprafață de teren arabil pentru care a solicitat sprijin financiar, obținând pe nedrept subvenții din bugetul general al Uniunii Europene în cuantum total de 89.502,95 lei.\n\nAstfel, cei doi inculpați, în exercitarea atribuțiilor de serviciu, au atestat în fals cu prilejul întocmirii mai multor adeverințe eliberate de primăria comunei Fântânele, împrejurarea necorespunzătoare adevărului că utilizează întreaga suprafață menționată în cuprinsul acestora, în scopul de a anexa adeverințele la cererile unice de plată pe suprafață înregistrate la A.P.I.A. – Centrul Local Cogealac, Centrul Județean Constanța.\n\nTotodată, în anul 2014, cei doi inculpați au falsificat prin contrafacerea scrierii contracte de arendare care conțineau mențiunea necorespunzătoare adevărului că au dreptul de a utiliza, ca arendași, anumite suprafețe de teren, înscrisuri pe care ulterior le-au înregistrat la Primăria Comunei Fântânele și pe care le-au anexat cererii unice de plată pe suprafață înregistrate la A.P.I.A. – Centrul Local Cogealac, jud. Constanța, prin care au solicitat sprijin financiar pentru respectivele suprafețe\n\nÎn perioada 2014-2016, inculpatul Orleanu Dumitru, în exercitarea atribuțiilor sale de serviciu care decurgeau din calitatea de secretar al Primăriei Comunei Fântânele, a stabilit în cadrul comisiei constituite în cadrul unității administrativ-teritoriale, suprafețele de teren având categoria de folosință „pajiști permanente” ce urmau a se da în concesiune crescătorului de animale Olteanu Magdalena, sora inculpatului, și a semnat raportul comisiei, acte în urma cărora inculpata Olteanu Magdalena a obținut foloase patrimoniale.\n\nAgenția de Plăți și Intervenție pentru Agricultură s-a constituit parte civilă în cauză.\n\nÎn cauză, procurorii au dispus măsura asiguratorie a sechestrului asupra mai multor bunuri imobile ce aparțin inculpaților.\n\nDosarul a fost trimis spre judecare Tribunalului Constanța cu propunere de a se menține măsurile asigurătorii dispuse în cauză.",
        "label": "Dobrogea"
    },
    {
        "title": "Informare RAJA - Programul de furnizare a apei în localitatea Movilița",
        "text": "La nivelul sistemului de alimentare cu apă din localitatea Movilița (comuna Topraisar) din județul Constanța, s-a înregistrat în ultimele zile o scădere a debitului de apă de la nivelul sursei de captare, ca urmare a fenomenului de secetă accentuată și a temperaturilor extreme, concomitent cu o creștere semnificativă a consumului de apă. Toate acestea au condus la imposibilitatea realizării stocului necesar pentru asigurarea furnizării apei.\n\nPrin urmare, începând de astăzi – 15 iulie 2024, în intervalul orar 23.00 – 05.00, alimentarea cu apă către abonații din localitatea Movilița se va face cu o presiune mai mică decât în mod normal, ceea ce va conduce la lipsa totală a apei în anumite zone, în funcție de topografia rețelei și de consumul înregistrat în această perioadă.\n\nPentru a evita eventualele efecte negative cauzate de lipsa apei în anumite intervale orare, recomandăm utilizatorilor afectați să-și creeze rezerve de apă potabilă pentru perioada în care se va furniza apă cu presiune scăzută.\n\nPotrivit dispozițiilor Legii Apelor nr. 107/1996 (actualizată), în speță art. 12, alin. (1): “Utilizatorii de apă sunt obligați să economisească apa prin folosire judicioasă. De asemenea, au obligația să asigure întreținerea și repararea instalațiilor proprii și, după caz, a celor din sistemele de alimentare cu apă și canalizare”, precum și alin. (2) “În vederea folosirii judicioase a apei, utilizatorii de apă vor folosi cele mai bune tehnologii disponibile, care permit utilizarea unor cantități reduse de apă, precum și un consum mic de apă prin recircularea și/sau refolosirea apei”.\n\nÎn perioadele secetoase însă, mulți utilizatori casnici, în special din zona metropolitană sau din mediul rural, sunt tentați să utilizeze apa de la robinet pentru irigarea culturilor agricole, a gazonului sau a plantelor din gospodăria proprie. Aducem la cunoștința utilizatorilor că Legea nr. 241/2006 a serviciului de apă şi de canalizare, republicată, menționează la art. 4 că “apa potabilă distribuită prin sistemele de alimentare cu apă este destinată satisfacerii cu prioritate a nevoilor gospodăreşti ale populaţiei, ale instituţiilor publice, ale operatorilor economici şi, după caz, pentru combaterea şi stingerea incendiilor, în lipsa apei industriale. Utilizarea apei potabile în alte scopuri decât cele menţionate este permisă numai în măsura în care există disponibilităţi faţă de necesarul de apă potabilă al localităţilor, stabilit potrivit prescripţiilor tehnice în vigoare”.\n\nAvând în vedere preverile legale enunțate mai sus, recomandăm populaţiei să utilizeze raţional apa potabilă, numai în scopurile prevăzute în contractul de furnizare a serviciului de alimentare cu apă. Folosirea apei în alte scopuri decât cel menajer duce la o creștere a consumurilor peste capacitatea maximă instalată a sistemelor de alimentare, ceea ce determină dificultăți în asigurarea în regim continuu a apei.",
        "label": "Dobrogea"
    },
    {
        "title": "Primăria Negru Vodă - Anunț privind depunerea solicitării de emitere a acordului de mediu U.A.T. oraș Negru Vodă",
        "text": "U.A.T. oraș Negru Vodă, cu sediul în Negru Vodă, Șos. Constanței, nr. 13, județul Constanța, anunță publicul interesat asupra depunerii solicitării de emitere a acordului de mediu pentru proiectul ”Înființarea unui centru de colectare a deșeurilor prin aport voluntar în Orașul Negru Vodă, Județul Constanța”, cod proiect C3I1A0122000283, finanțat prin Planul Național de Redresare și Reziliență, Pilonul 1. Tranziția Verde, Componenta C3: Managementul Deșeurilor, Investiția I1. Dezvoltarea, modernizarea și completarea sistemelor de management integrat al deșeurilor municipale la nivel de județ sau la nivel de orașe/comune, Subinvestiția I1.a ”Înființarea de centre de colectare prin aport voluntar”, Apel nr. PNRR/2022/C3/S/I.1.A, amplasat în extravilanul orașului Negru Vodă, parcela NP17, DE 94, județul Constanța.\n\nInformațiile privind proiectul propus pot fi consultate la sediul Agenției pentru Protecția Mediului Constanța: municipiul Constanța, str. Unirii, nr. 23 și la sediul Primăriei Orașului Negru Vodă: Șos. Constanței, nr. 13, județul Constanța, în zilele de luni-vineri, între orele 9:00-13:00.\n\nObservațiile publicului se primesc zilnic la sediul autorității competente pentru protecția mediului Constanța.",
        "label": "Dobrogea"
    },
    {
        "title": "Avarie RAJA - Se oprește apa cartierele Medea și CET",
        "text": "Astăzi – 22 iunie 2024, se oprește apa cartierele Medea și CET unde s-a înregistrat o avarie pe conducta de alimentare cu apă, cu diametrul de 500 mm, de pe strada Cumpenei din municipiul Constanța. Pentru remedierea acesteia, echipele RAJA sistează furnizarea apei potabile, în intervalul orar 09.00-17.00.\n\nSunt afectați de lipsa apei consumatorii din cartierele Medeea și CET, precum și cei alimentați prin punctele termice numerele 89, 207, 211 și 278. În zonele Viile Noi, Km 4-5 și Km 5 apa va fi furnizată cu presiune scăzută.\n\nPentru efectuarea lucrărilor de reparații echipele de interventie RAJA au fost nevoite să blocheze traficul auto pe o bandă de circulație de pe strada Cumpenei, pe sensul de mers dinspre IC Brătianu spre bd. Aurel Vlaicu.\n\nZona a fost împrejmuită și semnalizată corespunzător, iar pentru fluidizarea traficului a fost anunțată și Poliția Locală.",
        "label": "Dobrogea"
    },
    {
        "title": "Muzeul de Artă Constanța sărbătorește Ziua Dobrogei, 14 noiembrie 2024, prin lansarea unui nou album",
        "text": "Muzeul de Artă Constanța sărbătorește Ziua Dobrogei joi, 14 noiembrie 2024, începând cu ora 13.00, odată cu lansarea volumului „Cezar Atodiresei. Desen, pictură, obiect/ Drawing, Painting, Object”, de Silvia Stoica, publicat la Editura UNARTE București. Proiectul editorial a fost finanțat de Consiliul Județean Constanța, cu sprijinul Muzeului de Artă Constanța.\n\nInvitați, alături de autoare: Cristian-Robert Velescu – istoric și critic de artă, Constantin Aslam – prof. univ. dr., Cătălin Bălescu – prof. univ. dr., Rector al Universității Naționale de Arte din București, gazda evenimentului, moderator: Lelia Rus-Pîrvan – conf. univ. dr., Director al Muzeului de Artă Constanța.\n\nEvenimentul reprezintă un omagiu adus pictorului Cezar Atodiresei, un artist pentru care spațiul dobrogean a reprezentat o importantă sursă de inspirație pe parcursul a peste patru decenii de creație.\n\nCezar Atodiresei (1954-2022), pictor, membru al Uniunii Artiștilor Plastici din România, profesor la Universitatea Națională de Arte din București (1990-2022), decan al Facultății de Arte Plastice (2012-2020), a avut o bogată activitate expozițională, didactică, managerială, fiind recunoscut și apreciat pentru profesionalismul său, pentru consecvența, consistența și autenticitatea demersului plastic, pentru profunzimea operei sale și, nu în ultimul rând, pentru calitatea sa umană. Cezar Atodiresei a organizat și a participat la numeroase expoziții în țară și în străinătate, lucrări ale acestuia regăsindu-se în colecții de stat și particulare din România, Spania, Polonia, Germania, Belgia, Franța sau Statele Unite.\n\nÎn anul 2022, după dispariția pictorului, familia acestuia a oferit Muzeului de Artă Constanța, cu titlul de donație, 80 de lucrări semnate de artist: 20 de picturi și 60 de desene, acuarele, tușuri, colecția contribuind la îmbogățirea patrimoniului instituției de cultură constănțene. Dobrogea a reprezentat una dintre sursele de inspirație ale artistului, în compozițiile sale regăsindu-se peisajul specific dobrogean, peisaje marine sau personaje reprezentate pe plajă. O serie de desene care valorifică corpul uman (studii, crochiuri); picturi precum Epavă, Plaja sau Câmp – Calica – aceasta din urmă adăugată în expoziția permanentă a muzeului, în sala destinată donațiilor, sau lucrări de grafică, precum Costinești, ’981 – Costinești, Plaja albă – Costinești, G. Sud (Golf Sud Costinești) care fac parte astăzi din patrimoniul muzeului de artă constănțean sunt revelatoare în acest sens. Pentru a face cunoscută donația, precum și pentru a o raporta la opera lui Cezar Atodiresei, în sensul contextualizării lucrărilor donate în cadrul nucleelor tematice dezvoltate de artist, Muzeul de Artă Constanța a susținut și a sprijinit inițiativa publicării unui volum. Acestui demers i s-a alăturat Universitatea Națională de Arte din București.\n\nPublicația „Cezar Atodiresei. Desen, pictură, obiect/ Drawing, Painting, Object” reunește lucrări variate și intense din creația artistului; conține opere finite precum și stadii, studii, schițe, crochiuri. Acestea marchează momente semnificative ale formării sale profesionale și ale parcursului său artistic, de la perioada studiilor liceale și academice la perioada sintezelor formale și cromatice. În paginile cărții se răgăsește întreaga colecție donată Muzeului de Artă Constanța, precum și lucrări din alte colecții de stat și particulare. Autoarea cărții a organizat materialul vizual în zece capitole, incluzând atât lucrări publicate în cataloage de expoziții, albume, cărți de autor cât și lucrări nepublicate până în prezent, compoziții, studii aflate în mapele, carnetele de schițe ale artistului. Volumul beneficiază de contribuțiile autorilor invitați, Cristian-Robert Velescu – istoric și critic de artă, fost profesor la Universitatea Națională de Arte din București, prof. univ. dr. Constantin Aslam – cadru didactic la Universitatea Națională de Arte din București, prof. univ. dr. Cătălin Bălescu – rector al Universității Naționale de Arte din București, personalități cu care Cezar Atodiresei a colaborat intens la universitatea de arte bucureșteană. Publicația conține și o cronologie în care textul este însoțit de imagini-document din arhiva Cezar Atodiresei.\n\nCartea invită publicul să cunoască opera pictorului Cezar Atodiresei în profunzimea sa, oferind o incursiune substanțială în practica și creația artistului. Totodată, volumul contribuie la popularizarea Colecției Cezar Atodiresei aflată în patrimoniul Muzeului de Artă Constanța, unul dintre cele mai importante muzee de artă din țară.\n\nCu ocazia Zilei Dobrogei, 14 noiembrie 2024, intrarea în Muzeul de Artă Constanța și în sectile sale va fi gratuită.",
        "label": "Dobrogea"
    },
    {
        "title": "A fost demarat proiectul de reabilitare a clădirii destinate unui nou centru comunitar la Mircea Vodă",
        "text": "În comuna Mircea Vodă, județul Constanța, autoritățile locale au demarat un proiect important pentru comunitate. Conform primarului George Ionașcu, s-a dat ordinul de începere a lucrărilor pentru reabilitarea unei clădiri în vederea înființării unui Centru comunitar integrat. Acest proiect este finanțat prin fonduri europene, accesate prin Ministerul Sănătății.\n\nValoarea totală a investiției este de aproximativ 1.300.000 de lei. „După 30 de ani, am reușit să dăm ordinul de începere pentru acest centru. Este un proiect important pentru locuitorii comunei”, a declarat primarul George Ionașcu.\n\nPrimăria Mircea Vodă continuă să investească în infrastructura locală pentru a îmbunătăți serviciile oferite cetățenilor. Autoritățile locale au anunțat că vor continua să acceseze fonduri europene pentru dezvoltarea localității.\n\nPentru mai multe informații, cetățenii pot consulta site-ul primăriei sau pot lua legătura cu administrația locală.",
        "label": "Dobrogea"
    },
    {
        "title": "Curățenia orașului în cifre: POLARIS facturează 36% din Taxa de Salubrizare – Tot ceea ce trebuie să știți despre repartizarea costurilor colectării deșeurilor",
        "text": "Polaris M Holding dorește să informeze cetășenii municipiului Constanța despre cum se cheltuie Taxa de Salubrizare în orașul nostru.\n\nEste important să știm exact unde merg banii constănțenilor și ce se întâmplă cu ei, mai ales când vorbim despre un aspect atât de vizibil cum este colectarea deșeurilor.\n\nCum se împart costurile din taxa de salubrizare?\n• 36% din taxă este folosit pentru colectarea și transportul deșeurilor, sumă facturată de către POLARIS. Aici intră toate cheltuielile operaționale: de la investiția în echipamente, salariile angajaților, combustibilul necesar pentru drumurile zilnice până la groapa de gunoi de la Ovidiu și întreținerea mașinilor de colectare.\n• 25% Contribuția în Economia Circulară – Bani care merg la Fondul de Mediu\n• 20% Depozitare TRACON SA – acoperă depozitarea la groapa de gunoi din Ovidiu care aparține TRACON SA.\n• 19% este TVA, taxa colectată de Bugetul de Stat\n\nNe desfășurăm sarcinile cu profesionalism, în fiecare zi, fără excepție. Confruntăm orice condiție meteorologică, fie ea caniculară, ploioasă sau plăcută, pentru a fi prezenți acolo unde e nevoie.\n\nDe ce contează colectarea deșeurilor atât de mult?\n\nColectarea fără oprire a deșeurilor este o activitate care protejează mediul în care trăim și contribuie la asigurarea sănătății locuitorilor Constanței.\n\nÎn fiecare zi, Polaris colectează și transportă la groapa de gunoi peste 500 de tone de deșeuri din municipiul Constanța. O singură zi de sincopă în activitate ar însemna că în municipiu ar rămâne 500 de tone de gunoi neridicate. Se colectează deșeurile indiferent că e week-end sau sunt zile libere legale. În acest fel este protejat mediul în care trăim și se contribuie la asigurarea sănătății locuitorilor Constanței.",
        "label": "Dobrogea"
    },
    {
        "title": "RAJA a activat Comandamentul pentru Situații de Urgență",
        "text": "În urma avertizărilor meteo de Cod Portocaliu cu averse torențiale și intensificări ale vântului, RAJA SA a activat Comandamentul pentru Situații de Urgență la nivelul întregii societăți, până astăzi 11 septembrie, ora 20.00.\n\nÎn întreaga arie de operare, zeci de echipe de intervenție, dotate cu autospeciale tip womă, vidanje, motopompe de mare putere și autoutilitare, au fost pregătite pentru a acționa cu promptitudine în rezolvarea situațiilor specifice care pot apărea în funcționarea sistemelor operate la nivelul localităților deservite.\n\nLa nivelul municipiului Constanța intervin 17 formații de lucru, iar în restul județului sunt de alte 19 echipe care acționează în toată această perioadă.\n\nCele 36 echipe de intervenție asigură permanența și răspund la toate solicitările primite. Încă de noaptea trecută, echipele au intervenit în zonele sensibile ale orașului (Dacia, Delfinariu – str. Chiliei, Coiciu, bdul Al. Lăpușneanu) în sensul verificării/curățării sistemelor de canalizare, în special la nivelul căminelor de colectare, pentru ca aceastea să funcționeze la capacitate maximă.\n\nAngajații societății vor depune toate eforturile pentru menținerea serviciilor de alimentare cu apă și de preluare/tratare a apelor uzate la parametri optimi. Singurele probleme care pot apărea și care nu țin de operativitatea echipelor noastre, sunt cele legate de lipsa energiei electrice (căderi de tensiune sau cabluri și fire de înaltă tensiune smulse de vânt). În aceste condiții, rugăm toți abonații să dea dovadă de înțelegere, pentru că RAJA SA va face tot ce este necesar pentru reluarea serviciilor imediat ce vor fi remediate avariile survenite pe rețeaua de furnizare a energiei electrice.\n\nTotodată, consumatorii care înregistrează deficiențe la nivelul sistemului de distribuție apă potabilă sau de canalizare, pot sesiza avariile apărute la dispeceratul societății, la numărul de telefon 0241.924, tasta 3, pentru remedierea acestora într-un timp cât mai scurt.\n\nÎn funcție de informațiile primite pe parcurs de la Administrația Națională de Meteorologie, activitatea comandamentului se poate prelungi.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului –“Realizare cămine și instalație mecano hidraulică pentru modernizare și sectorizare pe rețele de distribuție apă – LOT 1, LOT 2, LOT 3”, din municipiul Constanța.\n\nAstfel, marți – 26 martie 2024, în intervalul orar 08.30 – 17.00, se va sista furnizarea apei în următoarele zone afectate:",
        "label": "Dobrogea"
    },
    {
        "title": "VIDEO: Felicia Ovanesian preia conducerea filialei Partidului DREPT, ca să prindă un loc de parlamentar",
        "text": "Miercuri, la prânz, a avut loc la Constanța un eveniment confuz: Liderul DREPT ne-a anunțat că Felicia Ovanesian nu face parte din partid… dar conduce Filiala Constanța a partidului. Și că listele pentru parlamentare nu au fost stabilite… dar Felicia Ovanesian e cap de listă. De partea ei, Felicia Ovanesian ne-a asigurat că nu și-a depus adeziunea și e 100% independentă, dar… merge în alegeri pe lista DREPT, pentru că asta e singura șansă să intre în parlament și „cum să fac eu 15% ca independent?!?”\n\nPe tot parcursul conferinței de miercuri, atât Ovanesian cât și liderul Partidului DREPT (Vlad Gheorghe) au făcut multiple exerciții de gimnastică logică, pentru a justifica cum e posibil să fii în același timp și membru al unui partid politic, și independent.\n\nÎntrebat de jurnaliști ce înțelege prin politician independent, Vlad Gheorghe a sintetizat: „Definiția noastră pentru politician independent este – un om care aderă la principiile noastre.”\n\nPartidul DREPT (abrevierea denumirii forțate „Dreptate și Respect în Europa Pentru Toți”) a fost descris de liderul său ca fiind „legal un partid, dar de fapt este o platformă care să permită oamenilor care s-au săturat de partide să candideze – beneficiind de drepturile electorale pe care legea le dă doar partidelor”. Practic, o chichiță avocățească…\n\nDovedind că nu a învățat nimic din experiența sa la USR, Gheorghe conduce un partid fără doctrină și repere, dar care – așa cum a indicat chiar el – are un lider important la Constanța, în persoana Feliciei Ovanesian. Care Felicia Ovanesian ne-a asigurat că nu și-a depus adeziunea la partid și nu e membru… dar conduce de facto organizația și se ocupă de organizarea ei!\n\nLa final, obosită de atâta gimnastică logică, Ovanesian a căzut printre paralele, recunoscând indirect că deși nu e în partid, e în partid. Întrebată câți membri are organizația locală a Partidului DREPT, ea s-a scăpat: „Organizația locală are opt membri, înafară de noi”.\n\nDupă PNL și PMP, Ovanesian la un pas să fie colegă cu un membru AUR sau PSD\n\nConsacrată în politică ca membru al echipei din Primăria Constanța a PNL, Felicia Ovanesian a cochetat în trecut și cu PMP.\n\nÎn campania locală din acest an, Felicia Ovanesian a reușit o performanță notabilă, prezentându-se electoratului ca „politician independent, pentru cei care s-au săturat de partide”. Independența ei a durat fix patru luni, acum fiind înhămată 100% în proiectul Partidului DREPT.\n\nCulmea ironiei, probabil principalul motiv care a atras-o pe Ovanesian la DREPT – obținerea de către aceștia a dreptului de a delega observatori la alegeri – a fost reușită de partid printr-o combinație cu un fost membru AUR, actualmente membru PSD: Așa cum a explicat la conferință liderul Vlad Gheorghe, la începutul lunii septembrie partidul a primit în rândurile sale pe Daniel Florea, pentru a avea numărul necesar de parlamentari. Cu doar două săptămâni înainte, Florea era membru activ al partidului AUR. După ce s-a văzut cu sacii în căruță, DREPT l-a exclus pe Florea – iar acesta s-a înscris în… PSD – la câteva zile de la cooptarea Feliciei Ovanesian în echipa DREPT.\n\nDeci, practic, având în vedere cât de imposibil de precizat e diferența dintre un membru DREPT, un politician independent, și un membru al altui partid, putem afirma că Felicia Ovanesian – fiind în același timp independentă, era colegă cu oameni din USR, AUR și PSD…\n\nDacă independența la Felicia Ovanesian durează doar până câștigi mandatul de consilier și încă patru luni după aceea, dedicația ei pentru constănțeni nu a durat nici măcar o zi!\n\nSub lozinca că se luptă împotriva partidelor politice, Ovanesian a fost votată de alegătorii din orașul Constanța ca membru în Consiliul Local. Legal, ea își va prelua mandatul la finalul acestei luni. Iată că încă dinainte de acest eveniment, ea nu se mai luptă cu partidele, ci este șefa organizației unui partid. În același timp, e cap de listă la parlamentare și își dorește să ajungă în Parlament – deci în cazul unui nou succes în alegeri, ea va spune Pa-pa! celor care au votat-o pentru Consiliul Local.\n\nÎntrebată de acest lucru, ea a dat un răspuns de politician: Că dacă va obține mandatul de deputat, asta înseamnă că constănțenii o vor la București – o minciună cu picioare scurte, pentru că la Consiliul Local au votat-o doar cei din oraș, în timp ce lista de parlamentare e votată de tot județul…\n\nEvident, Felicia Ovanesian a încercat să acrediteze ideea că în calitate de parlamentar poate face mai mult bine pentru oraș. Practic, parafrazând bancul despre iubirea la distanță, e ca și cum ar spune că iubirea la distanță pentru orașul Constanța e posibilă – cu condiția ca mandatul să fie mai mare decât distanța…\n\nSă joci rolul politicianului independent, în același timp în care ești ditamai liderul de organizație, e greu. Obosită după mai puțin de o oră de explicații, Felicia Ovanesian a lăsat să-i lunece masca: La doar câteva minute după ce ne asigurase că e independentă, întrebată despre faptul că lumea o identifică drept Felicia Ovanesian și nu ca membru al Partidului DREPT, ea s-a scăpat: „Da, dar candidez eu independent la parlamentare? Cum fac eu ca independent 15-20%? Cum?!?”\n\nApoi, întrebată despre șansele partidului – în condițiile în care organizația abia s-a înființat – ea a declarat, veselă: „M-am mai aruncat o dată, și mi-a ieșit!”",
        "label": "Dobrogea"
    },
    {
        "title": "OMD Mamaia Constanța: Destinația Mamaia Constanța, preferată de turiștii englezi! Ministerul Turismului – campanie de promovare inedită pe autobuzele din Marea Britanie",
        "text": "Stațiunea Mamaia și orașul Constanța reprezintă pentru turiștii britanici una dintre principalele destinații de vacanță. Frumusețea plajelor din România, viața de noapte vibrantă și atracțiile culturale au fost un magnet pentru vizitatorii târgului de turism World Travel Market de la Londra din acest an, eveniment esențial în promovarea turismului internațional.\n\nReprezentanții Organizației de Management al Destinației Mamaia Constanța atrag atenția asupra importanței sesiunilor de networking cu agențiile de turism și tour-operatorii din Europa, în urma tuturor întâlnirilor fiind facilitate colaborări care să susțină creșterea fluxului turistic.\n\n“Participarea destinației Mamaia Constanța la târgul de turism WTM Londra din acest an a fost sprijinită de strategii de marketing inovatoare, menite să pună în valoare nu doar plajele, ci și gastronomia locală și tradițiile specifice regiunii. Feedback-ul primit a fost unul pozitiv, cu multe cereri de informații suplimentare despre stațiune, ceea ce sugerează un interes crescut atât din partea tour-operatorilor, cât și din partea partenerilor media. Fiecare eveniment la care participăm reprezintă o oportunitate valoroasă de a consolida imaginea destinației pe piața internațională, de a atrage turiști din diverse colțuri ale lumii și de a evidenția bogăția oferită de litoralul românesc. Astfel, stațiunea Mamaia continuă să se afirme ca o destinație de vacanță preferată, pregătită să își primească oaspeții cu brațele deschise”, susține George Măndilă, Președinte Organizația de Management al destinației Mamaia Constanța.\n\nStandul României din acest an de la Londra reunește 35 de co-expozanți – tour operatori, hotelieri, asociații, federații de profil și organizații de management al destinației.\n\nTotodată, România derulează cu sprijinul Ministerului Turismului în perioada 4 noiembrie – 4 decembrie 2024 o campanie de promovare outdoor pe autobuzele supraetajate din Londra, Manchester, Birmingham și Liverpool. Expunerea va genera aproximativ 5,6 milioane de vizualizări. Acțiunea din acest an poartă mesajul „Hop on board to Romania” și beneficiază de o promovare extinsă, dar și de o diversitate a audienței din toate orașele în care este expusă campania.\n\nPotrivit statisticilor, interesul turiștilor din Marea Britanie față de România a crescut constant în ultimii 15 ani, România înregistrând cel mai mare ritm de creștere în opțiunile acestora de vacanță. Englezii sunt atrași de diversitatea peisajelor naturale, de turismul cultural și de oferta de city-break, precum și de conectivitatea aeriană optimizată între cele două țări.\n\nWorld Travel Market Londra este unul dintre cele mai influente evenimente de călătorie și turism la nivel global.\n\nParticiparea asociației noastre la târgurile internaționale de turism face parte din activitățile OMD-ului pentru promovarea destinației Mamaia-Constanța. Înființată în primăvara anului trecut, asociația își propune să deruleze o campanie amplă, care să schimbe percepția românilor asupra experienței de vacanță pe care stațiunea o poate oferi pentru toate segmentele turismului de la Marea Neagră.",
        "label": "Dobrogea"
    },
    {
        "title": "Transport gratuit pentru toți cetățenii dintr-o comună constănțeană",
        "text": "Transport gratuit pentru toți cetățenii, este proiectul ambițios inițiat de primarul Cristian Cirjaliu. Această dorință vine în sprijinul comunității, asigurând transportul pe ruta Agigea-Lazu-Constanța și retur.\n\nPrimarul Cristian Cirjaliu a declarat: „De 14 ani asigurăm transportul copiilor comunității noastre pentru a ajunge în siguranță la Școala <Ion Borcea> din Agigea și tot de atunci oferim transport cu titlu gratuit pe ruta Agigea-Lazu-Constanța și retur elevilor, studenților, pensionarilor, persoanelor cu handicap și cadrelor didactice care își desfășoară activități educative pe raza comunei noastre”. Primarul Cîrjaliu vrea ca această gratuitate să fie extinsă la toți cetățenii comunei Agigea.\n\nCîrjaliu a mers la începutul lunii la București, pentru a inspecta cele două autobuze achiziționate recent. Acestea, fiecare cu o capacitate de 36 de locuri, vor fi utilizate pentru extinderea transportului gratuit, acum destinat tuturor cetățenilor comunei Agigea. „Mi-am dorit să implementez acest proiect pentru a veni în sprijinul cetățenilor noștri, pentru că le cunosc nevoile și pentru că sunt un om care își respectă promisiunile”, a explicat Cristian Cirjaliu.\n\nAcest nou serviciu de transport gratuit va avea un impact semnificativ asupra comunității. În primul rând, va facilita accesul cetățenilor la diverse servicii și activități în Constanța. De asemenea, va contribui la reducerea costurilor de transport pentru familiile din Agigea, oferindu-le o modalitate convenabilă și accesibilă de a călători.\n\nPrimarul a subliniat, de asemenea, importanța siguranței în transportul copiilor către școală. Continuarea acestui serviciu este esențială pentru asigurarea unui mediu educațional stabil și sigur. În plus, extinderea transportului gratuit va sprijini și alte categorii vulnerabile din comunitate, cum ar fi persoanele cu handicap și pensionarii.\n\nCristian Cirjaliu nu se oprește aici. Primarul are în plan să dezvolte și alte proiecte care să îmbunătățească calitatea vieții în Agigea. Investițiile în infrastructură și servicii publice rămân priorități, toate acestea pentru a transforma comuna într-un loc mai bun pentru toți locuitorii săi.\n\nTransportul gratuit pentru toți cetățenii comunei Agigea este un exemplu de angajament și devotament față de comunitate. Proiectele de acest gen arată că, prin eforturi susținute și voință se pot face schimbări pozitive care să îmbunătățească viața oamenilor.",
        "label": "Dobrogea"
    },
    {
        "title": "Avarie RAJA - Intervenție pe str. Pictor Nicolae Grigorescu din Constanța",
        "text": "Pentru remedierea unei avarii survenite pe conducta de alimentare cu apă, cu diametrul de 100 mm, de pe strada Pictor Nicolae Grigorescu, din municiupiul Constanța, echipele RAJA au fost nevoite să sisteze furnizarea apei potabile, astăzi – 04 August 2024, în intervalul orar 09.30 – 15.00.\n\nSunt afectați de lipsa apei consumatorii din perimetrul delimitat de străzile: bd. Tomis – Soveja – Primăverii – Ion Rațiu – bd. Tomis, cu străzile adiacente, precum și cei arondați punctelor termice 103 și 106.",
        "label": "Dobrogea"
    },
    {
        "title": "Controverse pe tema prețului la gunoi, la Ciocârlia. Ce spune primarul Șerbu VIDEO",
        "text": "Dublarea taxei de colectare a deșeurilor din comuna Ciocârlia a generat o dezbatere intensă pe Facebook. Unii dintre locuitorii comunei consideră că prețul este prea mare și pun sub semnul întrebării modul în care s-a ajuns la această sumă. Am mers la Ciocârlia pentru a-i cere explicații primarului Ionuț Șerbu.\n\nPrimarul Șerbu explică faptul că taxa de salubritate este stabilită în funcție de cantitatea de deșeuri adunate de către firma care prestează acest serviciu. Această companie (Iridex, în cazul nostru) are un preț per tona de gunoi, același pentru toate primăriile, iar acest preț se înmulțește cu cantitatea de deșeuri colectate. Suma rezultată se împarte la numărul de locuitori și rezultă valoarea taxei de salubrizare. Acești bani sunt plătiți de cetățeni, odată cu impozitele anuale. Oamenii pot plăti taxa și lunar, dacă doresc.\n\nPână în acest an, primăria subvenționa acest preț, dar în prezent acest lucru nu mai este legal, spune primarul. Acest fapt, precum și cantitatea mare de deșeuri a dus la dublarea prețului. Primarul Șerbu spune că singura soluție pentru facturi mai mici este ca oamenii să arunce mai puține deșeuri.\n\nMai mult decât atât, unii cetățeni aruncă și deșeuri nemenajere, deși acest lucru este interzis. Ca să ne convingă, primarul ne-a arătat mai multe fotografii cu gunoi de grajd, crengi, resturi din construcții, cenușă, cocs etc, care trag greu la cântar și ridică nejustificat factura finală.\n\nAceste deșeuri ar trebui colectate separat și găsite alte soluții pentru eliminarea lor.\n\n🎯Ce pot face cetățenii cu deșeurile pe care IRIDEX nu le ridică?\n\nPentru cei care generează alte tipuri de deșeuri, primăria recomandă soluții alternative:\n\n🔹 Gunoiul de grajd – Poate fi dus la câmp, căci sunt fermieri care au nevoie de îngrășământ natural pentru terenurile agricole.\n\n🔹 Molozul – „Dacă sunt mai mulți cetățeni interesați, putem aduce o mașină specializată, contracost”, a spus primarul.\n\n👉 „Trebuie să fim mai responsabili și să reducem cantitatea de gunoi, altfel prețul nu are cum să scadă”, a spus primarul.\n\nSe poate găsi o soluție mai eficientă?\n\nPrimarul afirmă că au fost analizate și alte variante pentru gestionarea deșeurilor, dar acestea nu sunt ușor de implementat.\n\n👉 „S-a discutat să avem un sistem în care fiecare gospodărie să plătească exact cât gunoi produce. Dar pentru asta, fiecare mașină de gunoi ar trebui să aibă un cântar și să emită bonuri. De asemenea, ar trebui ca la fiecare gospodărie să fie acasă cineva atunci când trece mașina de gunoi. Deocamdată nu avem această posibilitate”.\n\nÎn plus, s-a analizat și posibilitatea colaborării cu alt operator de salubritate, dar nicio altă firmă nu a venit cu o ofertă mai bună.\n\nTu ce părere ai despre această situație? Crezi că primăria gestionează bine problema deșeurilor? Scrie-ne în comentarii! 👇",
        "label": "Dobrogea"
    },
    {
        "title": "Primăria Ciucurova caută în continuare soluții pentru criza apei",
        "text": "Criza în alimentarea cu apă a localităților din Județul Tulcea continuă, pe fondul secetei. Pe fondul acestei probleme, Primăria Ciucurova caută în continuare soluții pentru criza apei – în ciuda barierelor birocratice și a celor legate de lipsa de interes din partea operatorilor privați.\n\nDe mai bine de două luni, mai multe localități din zona centrală a Județului Tulcea se confruntă cu probleme în alimentarea cu apă, pe fondul secetei prelungite. Momentan, conform ANM, seceta e prezentă pe 90% din teritoriul României, zona Dobrogei fiind inclusă în categoria „secetă puternică”, iar teritorii din vestul Județului Constanța și din centrul și nordul Județului Tulcea fiind încadrate la „secetă extremă”.\n\nSuplimentar, la Ciucurova, mai există și problema puțurilor vechi, care nu mai au randament. Cumulat, cele două probleme fac ca situația lipsei apei să nu poată fi rezolvată cu o simplă deznisipare – întrucât pur și simplu în puțuri nu mai există apă suficientă, care să fie pompată.\n\nPrimăria face licitații, dar ofertanții nu sunt serioși\n\nPentru a găsi o rezolvare, Primăria Ciucurova a inițiat procedurile legale pentru contractarea unei firme specializate, care să execute prospecții și foraje noi, încă de acum două luni.\n\nDacă funcționarii primăriei au făcut tot posibilul pentru a scurta calea către rezolvarea problemei, din nefericire agenții economici nu s-au arătat la fel de interesați: Din cinci firme care au solicitat caietul de sarcini, doar una a depus ofertă. Este vorba de o firmă din Buzău, care nu are un portofoliu de lucrări foarte mare – încă care (spre deosebire de celelalte) a depus documentația aferentă.\n\nMomentan, funcționarii primăriei sunt în procesul analizării ofertei. Dacă toate condițiile legale sunt îndeplinite, se va avansa pentru semnarea contractului. Dacă însă ofertantul nu poate dovedi capacitatea de a executa efectiv lucrarea, procedura va trebui reluată, pentru că așa dictează legea…",
        "label": "Dobrogea"
    },
    {
        "title": "Jurnalistul Laurențiu Despina va lansa la Biblioteca Județeană Constanța romanul ,,Când lacul a strigat” (Editura Coresi, 2025)",
        "text": "Evenimentul va avea loc miercuri, 5 februarie 2025, de la ora 17:00, în Sala de Evenimente și va fi prezentat de Ovidiu Dunăreanu, Președintele Filialei Dobrogea a Uniunii Scriitorilor din România, Diana Dobrița Bîlea, membră a Filialei Dobrogea a Uniunii Scriitorilor din România și Mihaela Andrei, redactor Radio România Constanța.\n\nLaurențiu Despina este constănțean, inginer de profesie, absolvent al Politehnicii bucureștene, dar mai mult pasionat de lumea cuvintelor decât cea a tehnicii. În 1991, a intrat în presa locală constănțeană, pentru care a lucrat la cotidianele „Cuget liber”, „Independentul”, la ediția locală a cotidianului „Jurnalul Național” sau în calitate de corespondent la ziarul „Adevărul”. De asemenea, a scris în blogul personal „Ministerul Bunului Simț” (2012-2017), iar în perioada 2018-2020 a redactat articole pentru revista „Datina”, a Centrului cultural „Teodor Burada”. Din anul 2019 este redactor la Radio România Constanța.\n\nEste membru al Uniunii Ziariștilor Profesioniști din România (UZPR) și, de asemenea, al Cenaclului literar „Mihail Sadoveanu”, din Constanța\n\nÎn 2018, a publicat la Editura “Ex Ponto” romanul „Copacul cu frunze de caiet”, o poveste emoționantă despre pierdere, iubire și legăturile misterioase care ne răscolesc, roman reeditat și apărut la începutul acestui an, iar în anul 2022, cartea (auto)biografică „Vreau să joc”, la Editura „Pilot Books”, (despre viața și cariera sportivă a fotbalistului Ionuț Rada). Acum, la început de Făurar, el vine în fața publicului cu al doilea său roman, “Când lacul a strigat”, o carte-pledoarie pentru decizii de suflet pe care, uneori, fiecare dintre noi trebuie să le luăm.",
        "label": "Dobrogea"
    },
    {
        "title": "OMD Mamaia Constanța angajează Administrator Patrimoniu în cadrul Compartimentului Logistic-Administrativ",
        "text": "Asociația „Organizația de Management al Destinației Mamaia-Constanța” anunță organizarea unui concurs pentru ocuparea pe perioadă nedeterminată a postului vacant de Administrator Patrimoniu în cadrul compartimentului logistic-administrativ. Sediul administrativ al asociației este situat în Constanța, strada Nicolae Titulescu nr. 32, parter.\n\nConcursul este organizat în contextul creșterii activității și a volumului de muncă, care a generat nevoia de a aduce în echipă un nou coleg/colegă pentru a asigura o bună funcționare a departamentului.\n\n„Creșterea activităților administrative și logistice din cadrul O.M.D. Mamaia-Constanța a evidențiat necesitatea unui specialist dedicat pentru gestionarea eficientă a patrimoniului nostru. Acest post de Administrator Patrimoniu este esențial pentru a ne asigura că resursele sunt administrate optim și că infrastructura logistică funcționează la standarde ridicate. Ne dorim un coleg cu experiență și abilități solide în managementul resurselor, care să contribuie la succesul și dezvoltarea continuă a organizației noastre,” a declarat George Măndilă, Președintele O.M.D. Mamaia-Constanța.\n• Studii – absolvent de studii superioare cu diplomă de licență; licențiat în domeniul știinte economice, domeniul știinte administrative (administrație publică, administrație europeană),\n• cererea de înscriere la concurs (conform model atașat în link-ul de mai jos);\n• documente care să ateste experiența în domeniu, extras din REVISAL;\n• notă de informare privind prelucrarea datelor cu caracter personal (atașat în link-ul de mai jos);\n• adeverință medicală care să ateste starea de sanatate corespunzatoare eliberată de medicul de familie.\n\nData limită de depunere a dosarelor de candidatura este Luni, 28 octombrie 2024 ora 14:00.\n\nProcedura de recrutare va consta în selecție CV şi interviu.\n\nDosarele de candidatură se depun începând de astăzi, 23 octombrie până pe 28 octombrie la sediul administrativ al Asociației „Organizația de Management al Destinației Mamaia-Constanța”, situat în Constanța, strada Nicolae Titulescu nr. 32, parter.\n• OG nr. 58/1998 privind organizarea și desfășurarea activității de turism în Romania, cu modificarile si completarile ulterioare.\n• ORDONANŢĂ Nr. 26/2000 cu privire la asociaţii şi fundaţii cu modificările și completările ulterioare.\n• HOTĂRÂRE nr. 852/2008 pentru aprobarea normelor și criteriilor de atestare a stațiunilor turistice cu modificarile si completarile ulterioare.\n• ORDIN nr. 1.293 /2022 pentru aprobarea Procedurii de avizare a organizațiilor de management al destinației\n\nRelații suplimentare se pot obține la adresa de e-mail: [email protected] sau pe WhatsApp la următorul număr:\n\nGeorge Măndilă – Președinte O.M.D. Mamaia-Constanța +40 726 138 181 (mesaj WhatsApp)\n\nFișa postului și bibliografia aferentă sunt disponibile la sediul OMD Mamaia Constanta, dar si la acest link: https://we.tl/t-SofwSpYfGQ\n\nAsociația O.M.D. Mamaia-Constanța este dedicată dezvoltării și promovării turismului în zona litoralului românesc, prin gestionarea eficientă a resurselor și patrimoniului turistic din stațiunea Mamaia și orașul Constanța.",
        "label": "Dobrogea"
    },
    {
        "title": "Două treceri de pietoni din municipiul Constanța vor fi relocate",
        "text": "Două treceri de pietoni din municipiul Constanța situate pe strada Theodor Burada, la intersecția cu bulevardul 1 Mai, vor fi relocate de Primăria Municipiului Constanța, prin SC Confort Urban, în urma solicitărilor primite de la cetățeni.\n\nAstfel, trecerea de pietoni de pe strada Prelungirea Traian va fi relocată față de poziția actuală cu aproximativ 100 metri mai în spate, lângă spălătoria auto și fosta stație GPL. Trecerea de pietoni, de pe sensul opus de mers, va fi relocată cu 100 metri înapoi, spre gara CFR. Relocarea celor două treceri de pietoni va avea loc săptămâna aceasta, în funcție de condițiile meteorologice.\n\nMăsura relocării acestor treceri de pietoni a fost adoptată de Comisia de Circulație, fiind avizată de Inspectoratul de Poliție Județean Constanța – Serviciul Rutier, având ca scop creșterea gradului de siguranță a participanților la trafic în aceste zone ale orașului.\n\nConducătorii auto sunt rugați să manifeste atenție sporită, să respecte regulile de circulație și semnificația mijloacelor de semnalizare rutieră!",
        "label": "Dobrogea"
    },
    {
        "title": "Cobadin: 35 de proiecte în 4 ani",
        "text": "Cel mai important proiect derulat în Comuna Cobadin în ultimii patru ani a fost asfaltarea Drumului Comunal 26 ce leagă localitatea Conacu de Cobadin, investiție ce s-a ridicat la valoarea de 10 milioane de lei, fonduri obținute prin Programul Național de Investiții Anghel Saligny. În paralel însă, au fost derulate și alte investiții, bilanțul lor reprezentând un adevărat record: 35 de proiecte în 4 ani!\n\nDintre proiectele deja finalizate, merită menționate amenajarea Parcului Central din localitatea Cobadin; extindere rețelei de iluminat public în comună; finalizarea lucrărilor de execuție la proiectul „Reabilitare și amenajare străzi în comuna Cobadin”; amenajarea zonei pietonale din centrul localității Cobadin, reabilitarea și modernizarea pieței și construirea unei centrale fotovoltaice de 45 KW.\n\nAlte lucrări importante au ținut de rețeaua de apă: Forarea a două puțuri (zona stadion și pacrul central din Cobadin) și extindere rețelei de apă în satele Cobadin și Viișoara. Au fost totodată reparate imobilul multifuncțional din viișoara și căminul cultural din Cobadin și a fost realizat sistemul video de supraveghere al comunei, iar pentru școlarii comunei a fost achiziționat un microbuz.\n\nLa primăria Cobadin munca continuă, fiind în derulare o serie de proiecte ce vor asigura alte direcții de dezvoltare a comunei. În domeniul educațional, se află în diferite stadii de execuție sau urmează să fie implementate renovarea Școlii Germane și a Școlii Tătare din Cobadin (finanțare PNRR) și a școlii generale vechi din Viișoara (tot PNRR). Tot prin PNRR sunt modernizate și dotate corespunzător școlile din comună și se asigură lucrări de rabilitate moderată la căminul cultural din Viișoara.\n\nÎn același timp, se află în execuție o serie de proiecte pentru creșterea eficienței energetice, înființarea unui parc fotovoltaic de mare capacitate la Viișoara, modernizarea iluminatului public la Conacu (finanțări prin AFM și Fondul pentru Modernizare). La Negrești este în proceduri realizarea sistemului de alimentare cu apă, localitatea fiind ultima fără un asemenea sistem, din Comună, iar proiectul urmând a fi implementat cu o finanțare guvernamentală prin programul Anghel Saligny.\n\nÎn total, Primăria Cobadin are 15 asemenea proiecte aflate în diferite stadii – de la asigurarea finanțării, la cel de licițaie sau lansare în execuție.\n\nȘi la capitolul „proiecte de viitor” situația este una bună: Se au în vedere amenajarea de noi locuri de joacă, extinderea rețelei de canalizare, amenajarea rutieră și Pieței Eroilor din Cobadin, reparații la grădinița din Conacu, dar și lucrări importante ce vor duce la dezvoltarea comunei și creșterea gradului de confort și siguranță a locuitorilor, ca înființarea unui serviciu voluntar pentru situații de urgență și a unui serviciu pentru evidența populației. Toate aceste proiecte vor intra de asemenea în linie dreaptă, în momentul în care se va identifica și asigura finanțarea potrivită.",
        "label": "Dobrogea"
    },
    {
        "title": "Administrația Publică Locală Cernavodă va organiza ,, Zilele orașului”",
        "text": "Administrația Publică Locală Cernavodă va organiza ,, Zilele orașului” unde timp de 7 zile, cei mai renumiți artiști ai momentului vor concerta pe scena amplasată în fața primăriei.\n\nÎn cadrul evenimentului, în perioada 12-13 august are loc Festivalul – Concurs de interpretare muzică ușoară „Axiopolis” Cernavodă 2024.\n\nFestivalul este la a XVI-a ediție și va avea loc în sala de spectacole a Casei de Cultură “I.D. Chirescu”, din strada Ovidiu, nr. 11, Cernavodă.\n\nÎnscrierile se fac pană la data de 9 august 2024, la adresa Casei de Cultură “I.D.Chirescu” Cernavodă, str. Ovidiu nr.11, tel. 0241/487.140, sau E-mail: [email protected], completând formularele de\n\nînscriere. (În cazuri deosebite, se vor accepta înscrieri şi în ziua festivalului);\n\n\n\nDetalii festival:\n\n\n\n1. Evenimentul se va desfăşura în două etape:\n• Preselecţia concurenţilor, la data de 12 august 2024, între orele 10:30-13:30, în sala de spectacole a Casei de Cultură “I.D. Chirescu”;\n• Repetiția concurenților care au promovat preselecția, la data de 12 august 2024, între orele 15:00-20:00, în sala de spectacole a Casei de Cultură “I.D. Chirescu”;\n• Concursul de interpretare, la data de 13 august 2024, în sala de spectacole a Casei de Cultură “I.D. Chirescu”, între orele 14:00-18:00.\n• Gala laureaţilor va avea loc pe data de 13 August 2024, orele 16:00, în sala de spectacole a Casei de Cultură “I.D. Chirescu”.\n\n\n\n2. Concursul se va desfăşura pe patru secţiuni de vârstă:\n• secţiunea I – copii cu vârste cuprinse între 6-7 ani;\n• secţiunea II – copii cu vârste cuprinse între 8-10 ani;\n• secţiunea III – copii cu vârste cuprinse între 11-13 ani;\n• secţiunea IV – copii cu vârste cuprinse între 14-19 ani.\n\n\n\n\n\n3. Premiile festivalului sunt:\n• Trofeul Festivalului – 1000 lei;\n• Secţiunea I – copii cu vârste cuprinse între 6-7 ani:\n\nPremiul I – 600 lei;\n\nPremiul II – 400 lei;\n\nPremiul III – 300 lei;\n\nMențiune – 200 lei.\n• Secţiunea II – copii cu vârste cuprinse între 8-10 ani:\n\n Premiul I – 600 lei;\n\nPremiul II – 400 lei;\n\nPremiul III – 300 lei;\n\nMențiune – 200 lei.\n• Secţiunea III – copii cu vârste cuprinse între 11-13 ani:\n\n Premiul I – 600 lei;\n\n Premiul II – 400 lei;\n\n Premiul III – 300 lei;\n\n Mențiune – 200 lei.\n• Secţiunea IV – copii cu vârste cuprinse între 14-19 ani:\n\nPremiul I – 600 lei;\n\nPremiul II – 400 lei;\n\nPremiul III – 300 lei;\n\nMențiune – 200 lei.\n\n\n\n\n\n4. Fiecare concurent se va prezenta pe scena festivalului, cu două melodii (una lentă și una ritmată) înregistrate pe suport digital CD/ STICK, format audio (NEGATIV). Este obligatoriu ca una dintre cele două\n\npiese să fie scrisă de un compozitor/textier român. Juriul va stabili, în urma preselecției, piesele care vor fi interpretate în concurs, din cele prezentate.\n\n5. În urma eveniementului, fiecare concurent va primi diplomă de participare.\n\n6. Pentru fiecare secțiune de vârstă, vor fi admiși, în urma preselecției, maxim șapte concurenți.\n\n8. Taxa de participare este de 50 lei (achitată până la data concursului), la casieria Primăriei sau în contul RO56TREZ23221360250XXXXX, Trezoreria Medgidia, CUI 4304568.\n\n9. Se asigură cazare concurenţilor.\n\n\n\n10. Juriul va fi compus din personalităţi ale muzicii uşoare româneşti, dar şi ale domeniului cultural. În acest an, comisia va fi compusă din:\n• Titus Andrei (coordonatorul redacției de muzică ușoară de la Radio România Actualități),\n• Tănase Garciu (artist profesionist, profesor de canto clasic al Colegiului Naţional de Arte\n\n“Regina Maria”, dar şi dirijor al orchestrei colegiului),\n• Marius Văduva (instructor muzical la Centrul Judeţean pentru Conservarea şi Promovarea Culturii Tradiţionale Ilfov).\n\n11. Membrii juriului vor analiza prestațiile concurenților, vor acorda note pentru calitățile vocale, interpretative și mișcarea scenică, în urma cărora, vor stabili câștigătorii festivalului. Un criteriu de\n\njurizare este și alegerea repertoriului muzical, care trebuie să fie adecvat vârstei concurentului.\n\n12. Deciziile juriului sunt transparente și irevocabile, nefiind admise contestații.\n\n\n\nFisa de înscriere pentru participarea la festival se poate descărca\n\naccesând următorul link:\n\nhttps://primaria-cernavoda.ro/festivalul-concurs-de-interpretare-muzica-usoara-axiopolis-cernavoda-2024-editia-a-xvi-a-va-avea-loc-in-12-13-august/",
        "label": "Dobrogea"
    },
    {
        "title": "Primarul Gheorghe Panfil anunță modernizarea completă a iluminatului din comuna Carcaliu",
        "text": "Primarul comunei Carcaliu, Gheorghe Panfil, a anunțat cu entuziasm începerea unui proiect major de modernizare a iluminatului public. În foarte scurt timp, toată comuna va beneficia de un sistem de iluminat pe bază de LED-uri, proiect aprobat și finanțat prin Programul Național de Redresare și Reziliență (PNNR).\n\nAcest proiect reprezintă o investiție crucială pentru comuna Carcaliu, aducând beneficii semnificative pentru locuitori și primărie deopotrivă. „E o investiție foarte importantă, toată comuna va fi iluminată cu LED-uri, vă dați seama? Vă dați seama că economia pentru plata facturilor la curent va fi foarte mare pentru primăria Carcaliu”, a declarat primarul Panfil.\n\nIluminatul pe bază de LED-uri nu doar că va reduce considerabil costurile cu energia electrică, dar va contribui și la protejarea mediului prin scăderea emisiilor de carbon și creșterea eficienței energetice. Această schimbare va aduce, de asemenea, o îmbunătățire semnificativă a calității vieții locuitorilor comunei, asigurând o iluminare mai bună și mai fiabilă pe străzi și în zonele publice.\n\nPe lângă modernizarea iluminatului public, primarul Gheorghe Panfil a anunțat și aprobarea unui alt proiect important pentru comuna Carcaliu. Ministerul a alocat deja suma de 7 milioane de lei pentru introducerea gazelor naturale în comună. „Gazele sunt aprobate, avem 7 milioane de lei aprobați deja de minister”, a confirmat primarul.\n\nÎn următoarele trei luni, se vor realiza studiile de fezabilitate necesare pentru acest proiect, urmând ca lucrările efective să înceapă imediat după finalizarea acestor studii. Introducerea gazelor naturale va aduce, de asemenea, beneficii majore comunității, asigurând o sursă de energie mai eficientă și mai economică pentru locuitori.\n\nPrin aceste proiecte de modernizare și dezvoltare, Consiliul local al comunei își demonstrează angajamentul față de progresul și bunăstarea comunei Carcaliu, aducând îmbunătățiri semnificative în infrastructura și calitatea vieții locuitorilor.",
        "label": "Dobrogea"
    },
    {
        "title": "Informare RAJA - Lipsă apă în zonele Rotunda, Cimentul și Ali Baba din Medgidia",
        "text": "În vederea executării lucrărilor de remediere a unei avarii survenite la nivelul conductei de distribuție, cu diametrul de 800 mm, de pe strada Poporului din municipiul Medgidia, echipele RAJA vor sista furnizarea apei potabile în cursul zilei de mâine – 06 martie 2024, în intervalul orar 08.00 – 19.00.\n\nVor fi afectați de lipsa apei consumatorii din zonele Rotunda, Cimentul și Ali Baba.",
        "label": "Dobrogea"
    },
    {
        "title": "Campania de asfaltare în Valea Nucarilor continuă",
        "text": "Primarul Maria Lența din Valea Nucarilor a anunțat progrese semnificative în proiectele de asfaltare pe străzile comunei. „Am asfaltat primul strat pe 21 km din cele două proiecte pe Anghel Saligny,” a declarat Maria Lența.\n\nPotrivit edilului, din cei 20 km planificați, lucrările sunt aproape finalizate. „În al doilea proiect, mai avem puțin de pregătit și săptămâna viitoare vom continua,” a adăugat primarul.\n\nProiectul secundar, care urmează să fie completat, necesită doar pregătirea unei mici porțiuni de drum. „Nu știu dacă o terminăm azi sau mâine, dar suntem în grafic,” a explicat Maria Lența.\n\nLucrările includ pregătirea a 12 km de drumuri cu fundație de piatră și straturi corespunzătoare. „Am finalizat pregătirea pentru asfalt pe această porțiune,” a subliniat primarul.\n\nCu toate acestea, primul strat de uzură nu a fost aplicat încă din cauza întârzierii de la Minister. „N-au venit banii de la minister pentru decontare,” a menționat Maria Lența. Comunitatea locală este acum în așteptarea finanțării necesare pentru a putea finaliza proiectul conform planului stabilit.\n\nImplementarea acestor proiecte de infrastructură este esențială pentru îmbunătățirea condițiilor de viață în Valea Nucarilor, asigurând o rețea de drumuri modernă și durabilă pentru locuitori.",
        "label": "Dobrogea"
    },
    {
        "title": "Investiții majore în comuna Mircea Vodă: modernizări, spații verzi și evenimente comunitare",
        "text": "Primăria Mircea Vodă, condusă de primarul George Ionașcu, a realizat o serie de investiții semnificative în ultima perioadă, îmbunătățind considerabil infrastructura și calitatea vieții din comună.\n\nPrintre cele mai importante proiecte se numără modernizarea străzilor, reabilitarea trotuarelor și amenajarea unor noi spații verzi. Aceste intervenții au vizat atât îmbunătățirea circulației rutiere și pietonale, cât și crearea unor zone de relaxare pentru locuitori. Asfaltarea drumurilor și construirea de parcări noi au contribuit la fluidizarea traficului și la reducerea aglomerației în zonele centrale.\n\nDe asemenea, Primăria a organizat numeroase evenimente pentru comunitate. Printre acestea se numără Ziua Comunei, un eveniment promovat intens pe Facebook, care a adus împreună locuitorii pentru a celebra tradițiile locale și a încuraja spiritul comunitar. Alte evenimente de amploare au inclus diverse festivaluri și târguri, menite să dinamizeze viața socială și culturală a comunei.\n\nValoarea totală a acestor investiții se ridică la 2,5 milioane de euro. Această sumă reflectă eforturile administrației locale de a utiliza eficient resursele disponibile pentru a aduce îmbunătățiri concrete și vizibile în viața de zi cu zi a cetățenilor din Mircea Vodă. Astfel, comuna devine un loc mai atractiv și mai confortabil pentru toți locuitorii săi.",
        "label": "Dobrogea"
    },
    {
        "title": "Se oprește apa în municipiul Mangalia!",
        "text": "Pentru executarea lucrărilor de conectare la sistemul centralizat de distribuție a apei potabile din municipiul Mangalia, județul Constanța, a noilor conducte de alimentare cu apă din zona intersecției străzilor Oituz cu Sf. Apostol Andrei, echipele RAJA vor sista furnizarea apei potabile marți, 28.01.2025, între orele 08.00 – 20.00.\n\nVor fi afectați de lipsa apei consumatorii din orașul Mangalia, zona delimitată de sensul giratoriu (intersecția str. M. Basarab cu Șos. Constanței) și ieșirea din oraș, către localitatea 2 Mai.\n\nÎn același interval orar, în restul localității (de la sensul giratoriu către stațiunea Saturn), se va furniza apă cu presiune scăzută.\n\nInvestiția face parte din contractul de lucrări derulat prin Programul Operațional Infrastructură Mare (POIM), CL16 – “Rețele apă și canalizare Mangalia”, cu o valoare de aproximativ 42 mil. lei.\n\n”Rugăm toți utilizatorii afectați de această lucrare să își asigure rezerva minimă de apă pentru consum și uz casnic în perioada în care va fi sistată alimentarea cu apă.\n\nAmintim consumatorilor că investițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții.\n\nPrin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.\n\nNe cerem scuze pentru disconfortul creat abonaților, pe care îi asigurăm că echipele de intervenție vor face tot posibilul pentru finalizarea lucrărilor și reluarea furnizării apei potabile în timp operativ.”, transmite RAJA.",
        "label": "Dobrogea"
    },
    {
        "title": "Drum surpat între Năvodari și Lumina din cauza avarierii unei conducte RAJA în timpul lucrărilor la rețeaua electrică",
        "text": "În cursul zilei de astăzi – 03 octombrie 2024, am fost informați că pe drumul dintre orașul Năvodari și localitatea Lumina carosabilul s-a surpat în urma unei avarii la una dintre conductele subterane. Din primele verificări efectuate, incidentul a fost provocat în contextul desfășurării unor lucrări de extindere a rețelei electrice în zonă, efectuate de o firmă privată de construcții contractată de distribuitorul de energie pentru executarea acestui proiect.\n\nPe timpul operațiunilor de forare orizontală pentru subtraversarea rețelei electrice, constructorul a avariat conducta de refulare aparținând RAJA S.A. Firma responsabilă de aceste lucrări a fost anterior avertizată asupra necesității respectării tuturor normelor și standardelor tehnice impuse în astfel de cazuri.\n\nDe menționat că firma care execută lucrările de extindere a rețelei electrice deține avizul RAJA S.A. în vederea efectuării lucrărilor, document care a inclus informații clare cu privire la amplasarea rețelelor hidroedilitare în zonă și riscurile potențiale asociate. Conform reglementărilor în vigoare, dar și specificațiilor din aviz, constructorul avea obligația de a solicita asistența tehnică de la operatorul de apă, de a picheta conductele, de a stabili cu exactitate poziția acestora față de lucrările proiecte și de a realiza în zonă rețelelor hidroedilitae săpătura manual. Toate aceste măsuri de protecție erau absolut necesare pentru a preveni orice incident ce ar putea afecta infrastructura de apă și/sau de canalizare existentă. Cu toate acestea, specificațiile au fost ignorate, fapt ce a dus la avarierea conductei de refulare și surparea carosabilului.\n\nLucrările de construcție desfășurate în proximitatea rețelelor de utilități trebuie să respecte norme stricte de siguranță, iar neglijarea acestora poate avea consecințe grave, atât pentru infrastructură, cât și pentru comunitatea locală. Responsabilitatea implementării procedurilor cade integral în sarcina constructorului, iar în acest caz, lipsa de prevenție și de protecție va atrage după sine asumarea responsabilității pentru daunele provocate.\n\nEchipele RAJA S.A. se află deja la fața locului pentru a evalua pagubele și pentru a interveni în vederea remedierii situației. Vom reveni cu informații suplimentare pe măsură ce investigațiile și lucrările de reparații avansează.",
        "label": "Dobrogea"
    },
    {
        "title": "Avarie RAJA - Lipsă apă pe Șos. Mangaliei",
        "text": "Echipele RAJA sistează furnizarea apei potabile astăzi – 31 iulie 2024, în vederea executării lucrărilor de remediere a unei avarii survenite la nivelul sistemului de alimentare cu apă de pe strada Viorelelor din municipiul Constanța.\n\nÎn intervalul orar 08.30 – 14.30, sunt afectați de lipsa apei consumatorii de pe Șoseaua Mangaliei – partea dreaptă, pe sensul de mers spre localitatea Cumpăna, tronsonul cuprins de Gara C.F.R. – Pod Doraly.",
        "label": "Dobrogea"
    },
    {
        "title": "VIDEO Modernizarea infrastructurii de transport în viziunea PSD",
        "text": "În cadrul unei conferințe de presă, oficiali ai PSD Constanța au prezentat proiecte ample pentru Modernizarea infrastructurii de transport din România, până în 2029. La conferință au participat președintele organizației județene, senatorul Felix Stroe și consilierii județeni Ionel Bucur și Daniel Learciu.\n\nCu un obiectiv clar – „modernizarea transportului în România” – partidul propune măsuri care să transforme rețeaua rutieră, feroviară și metropolitană. Aceste inițiative vizează atât reducerea decalajelor regionale, cât și creșterea competitivității economice a țării.\n\nUnul dintre cele mai ambițioase obiective este crearea unei rețele de peste 2.000 de kilometri de drumuri rapide. Finalizarea autostrăzilor cheie, cum ar fi A0, A1, A7 și A8, va conecta marile centre economice ale țării, facilitând transportul de marfă și călătoriile mai rapide.\n\n– Autostrada montană care va traversa Carpații, prima de acest tip din România, dotată cu tuneluri moderne.\n\n– Autostrada A8 – Moldova Express, care va contribui la reducerea decalajelor sociale și economice față de alte regiuni.\n\n– Finalizarea inelului de autostradă A0 în jurul Bucureștiului, pentru a reduce traficul din Capitală și a facilita tranzitul.\n\n„Conectarea Moldovei la rețeaua europeană de transport este o prioritate. Va deschide regiunea către noi investiții și oportunități economice”, au explicat oficialii PSD Constanța.\n\nO altă direcție majoră este modernizarea căilor ferate pentru a permite viteze mai mari și condiții mai sigure. Trenurile de călători vor atinge 160 km/h, iar cele de marfă 120 km/h, în urma modernizării coridorului feroviar Marea Neagră – București – Europa de Vest.\n\n– Tuneluri feroviare pe rutele Predeal-Brașov și Brașov-Sighișoara, pentru a reduce timpii de călătorie.\n\n„Până în 2028, vom introduce 128 de trenuri electrice noi și vom moderniza 71 de locomotive. Călătoriile vor deveni mai rapide și mai confortabile”, au adăugat reprezentanții PSD.\n\nPSD propune dezvoltarea transportului feroviar metropolitan pentru a reduce poluarea și traficul rutier din jurul marilor orașe. Locuitorii zonelor metropolitane vor beneficia de trenuri rapide și accesibile, care îi vor conecta direct cu locurile de muncă din orașe.\n\n„Transportul metropolitan este soluția pentru aglomerația din jurul orașelor. Va facilita accesul la locuri de muncă și va reduce costurile pentru locuitori”, au subliniat oficialii.\n\nRețeaua de metrou din București va cunoaște o extindere semnificativă în următorii patru ani, prin construcția a 26 de stații noi. Printre proiectele incluse în plan:\n\n– Magistrala M4, ce va lega Gara de Nord de Gara Progresu.\n\nAceste proiecte vor deservi aproximativ 250.000 de locuitori, reducând timpul petrecut în trafic și nivelul poluării.\n\nNavigabilitate pe Dunăre: 340 de zile pe an\n\nPentru creșterea utilizării Dunării ca arteră de transport, PSD va investi în dragarea sectoarelor comune cu Bulgaria. Astfel, navele și barjele vor putea naviga fără întreruperi timp de 340 de zile pe an.\n\n„Navigația pe Dunăre este crucială pentru economia României. Investițiile vor susține comerțul și vor facilita transportul de marfă pe termen lung”, au afirmat oficialii.\n\n– Instalarea de panouri solare pe aeroporturi, pentru reducerea consumului energetic.\n\n– Programe de finanțare pentru trenuri și mașini electrice, prin continuarea inițiativelor Rabla Clasic și Rabla Plus.\n\nUn punct important este sprijinirea industriei naționale printr-un instrument de finanțare dedicat, care să asigure disponibilitatea materialelor de construcții pentru proiectele de infrastructură. Astfel, riscul de întârzieri va fi redus semnificativ.",
        "label": "Dobrogea"
    },
    {
        "title": "Atenție șoferi, RATC cere ,,Prioritate pentru autobuze”!",
        "text": "Regia Autonomă de Transport în Comun Constanța anunță demararea acțiuniii ,,Prioritate pentru autobuze”, cu scopul prevenirii accidentelor rutiere dar și al descongestionării traficului.\n\nAstfel, în colțul din stânga jos al capotei din spate a autobuzelor R.A.T.C. au fost lipite însemne ce le amintesc șoferilor să acorde prioritate autobuzului, atat la ieșirea din stațiile uzuale cât și la ieșirea din stațiile prevăzute cu alveole.\n\nRespectarea acestei sugestii va atrage după sine descongestionarea traficului rutier, mai ales la orele de vârf, când cei mai mulți constănțeni depind de mijloacele de transport în comun pentru a ajunge la școală sau serviciu.\n\nTotodată, posesorii de autoturisme sunt rugați să evite să parcheze în imediata apropiere a stațiilor de autobuz și mai ales să evite staționarea în zonele marcate pentru oprirea mijloacelor de transport în comun.\n\nReamintim că acordarea priorității pentru mijloacele de transport în comun este prevăzută în art. 131, alin. (1) din Hotărârea de Guvern nr. 1391/2006: ,,La apropierea de o stație pentru mijloace de transport public de persoane prevăzută cu alveolă, din care conducătorul unui astfel de vehicul semnalizează intenția de a ieși, conducătorul vehiculului care circulă pe banda de lângă acostament sau bordura este obligat să reducă viteza și, la nevoie, să oprească pentru a-i permite reintrarea în trafic.”",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "Marți – 19 martie 2024, se vor executa lucrări de racordare a conductelor nou înființate la sistemul centralizat de alimentare cu apă, de la intersecția străzilor Ștefan cel Mare cu Vânători din municipiul Mangalia.\n\nAstfel, în intervalul orar 08.00 – 18.00, vor fi afectați de lipsa apei consumatorii de pe străzile: Vânători, Ștefan cel Mare, I.C. Brătianu, Mircea cel Bătrân, precum și Centrul de Dializă și Policlinica Mangalia.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "Avarie RAJA - Lipsă apă în localitățile Mihail Kogălniceanu, Culmea și Oituz",
        "text": "Astăzi – 02 august 2024, a survenit o avarie pe conducta de alimentare cu apă, cu diametrul de 355 mm, de pe DN 2A (zona Ceres) din localitatea Mihail Kogălniceanu, județul Constanța. Pentru remedierea acesteia, echipele RAJA sistează furnizarea apei potabile, în intervalul orar 17.00 – 22.30.\n\nÎn acest timp, sunt afectați de lipsa apei consumatorii din localitățile Culmea, Oituz și Mihail Kogălniceanu, inclusiv Baza NATO și Societatea Avicola.",
        "label": "Dobrogea"
    },
    {
        "title": "Informare RAJA - Se oprește apa în zona centrală din municipiul Constanța",
        "text": "Echipele RAJA execută lucrări de sectorizare și montare a unor debitmetre la nivelul rețelelor stradale, în cadrul contractului – “Realizare cămine și instalație mecano hidraulică pentru modernizare și sectorizare pe rețelele de distribuție apă și reabilitarea sistemului de alimentare cu apă, din municipiul Constanța”.\n\nCa urmare, se va sista furnizarea apei potabile, marți – 22 octombrie 2024, în intervalul orar 08.00 – 18.00, în zona delimitată de străzile: Avram Iancu – Sabinelor – Ștefan Mihăileanu – Cuza Vodă – Prelungirea I.C. Brătianu – Avram Iancu, cu străzile adiacente și punctele termice aferente zonei.",
        "label": "Dobrogea"
    },
    {
        "title": "Proiecte majore de dezvoltare în Comana: modernizarea grădiniței și asfaltarea drumurilor",
        "text": "Proiecte majore de dezvoltare în Comana sunt în plină desfășurare, așa cum afirmă primarul comunei Comana, Ion Adam. Acesta a declarat că, în maxim 10 zile, lucrările de renovare a grădiniței vor fi finalizate, după o pauză de 12 ani.\n\n„Ne apropiem de finalizare,” a spus primarul, referindu-se la modernizarea grădiniței și la achiziționarea de mobilier nou pentru școală. „Am cumpărat mobilier nou la școală și table inteligente, laptopuri, etc.”\n\nLucrările nu se limitează doar la grădiniță. Primarul a menționat că s-a lucrat intens și la școala din Tătaru. Astfel, investițiile în educație sunt prioritare pentru administrația locală, având în vedere că s-au achiziționat echipamente moderne pentru a facilita procesul educațional.\n\n„Se lucrează la asfaltare, cred că ne prinde sfârșitul lui septembrie,” a declarat primarul. Acesta a explicat că lucrările de asfaltare sunt amânate momentan din cauza temperaturilor ridicate. „Eu nu vreau să-l asfaltez acum pentru că este foarte cald, acum îi facem terasamente.”\n\nPrimarul a detaliat procesul de terasament: „Am dat un strat, face tratamentul, mai avem puțin să terminăm terasamentul pe o parte și pe alta că sunt 8 kilometri de pe o parte și de cealaltă.” Lucrările includ săparea și umplerea cu piatră a șanțurilor, urmate de aplicarea unui strat de ciment înainte de asfaltare.\n\n„Și merg și ea se pune al 2-lea strat de asfalt,” a continuat primarul, explicând pașii următori ai procesului de modernizare a infrastructurii rutiere. „Și spre Orzaru mai am 1 km încolo și Pelinu, cred că durează, dar nu vreau să dau buleală că e o investiție mare și nu vreau să fac lucru prost.”\n\nPrimarul subliniază importanța realizării lucrărilor la standarde înalte: „Asta e lucrare mare și păcat să nu o facem bine, când mai găsim noi bani ăștia?”\n\nPe lângă infrastructura educațională și rutieră, primarul a menționat și planurile de renovare a stadionului școlar: „Și fac și stadionul de la școală de aici, că l-am făcut anul trecut, dar l-au făcut copii varză și nu pot să-l las așa. După ce termin grădinița, ne apucăm să-l reparăm ca să-l facem un stadion adevărat.”\n\nAceste proiecte reflectă angajamentul administrației locale pentru dezvoltarea infrastructurii și îmbunătățirea condițiilor de viață în comuna Comana. Cu o abordare strategică și o viziune clară, primarul Ion Adam și echipa sa demonstrează că investițiile bine planificate pot aduce beneficii semnificative comunității.",
        "label": "Dobrogea"
    },
    {
        "title": "Insistenta Nicoleta Bercaru și drumul ei spre înalta societate",
        "text": "Miercuri, 21 octombrie 2020, se desfășoară concursul de proiecte de management pentru Centrul Cultural Judetean Constanta „Teodor T. Burada”.\n\nDupă cum probabil vă amintiți acest post a fost ocupat timp de câteva zile de celebra profesoară Nicoleta #insist să mă piș pe rezist Bercaru.\n\nFemeia fusese numită în funcție de către Horia Țuțuianu, însă consilierii PNL au reușit să o înlăture rapid de la conducerea Centrului Cultural, pe motiv că nu se califica sub nicio formă pentru acest post.\n\nA urmat un scandal monstru, însă Bercaru și-a găsit consolarea la cabinetul președintelui CJC, unde a fost angajată ca și consilier personal al acestuia.\n\nDoar că Nicoleta nu renunță așa ușor la visele sale de parvenire.\n\nVocea, talentul și insistența l-au convins pe Horia Țuțuianu să facă tot ce poate pentru a o propti directoare la Burada.\n\nAstfel, în data de 7 septembrie 2020 pe site-ul CJC apare un anunț public privind concursul de proiecte de management pentru Centrul Cultural Judetean Constanta „Teodor T. Burada”.\n\nNicoleta Bercaru și-a depus dosarul. Între timp au mai apărut trei candidați, dar asta nu era o problemă pentru protejata președintelui. Să fim serioși! Proiectele concurenților sunt încă în analiză, urmând ca miercuri să se desfășoare proba orală, interviul.\n\nNumai că, surpriză, în cursul zilei de ieri, Nicoleta Bercaru a depus o cerere la secretariatul CJC prin care s-a retras din concurs.\n\nCoincidență sau nu, tot în cursul zilei de ieri Horia Țuțuianu a aflat că va lua drumul capitalei, pentru că este primul pe lista de deputați a PSD Constanța.\n\nȘi, ca orice deputat care se respectă, are nevoie de o șefă de cabinet gata să se mute la București, de unde să coordoneze cu succes activitatea parlamentară a lui Țuțuianu.\n\nUna e să lucrezi la Parlament și alta e să fii directoraș la un centru cultural dintr-un oraș de provincie. Bercaru s-a orientat rapid și eficient.\n\nDe altfel, agramata profesoară de limba română a simțit de mult că adevărata carieră se construiește la București, că acolo este centrul elitelor și al valorilor.\n\nAșa se explică faptul că în vara anului 2019, ambițioasa Nicoleta a fost audiată într-o anchetă penală, fiind victima unei tentative de înșelăciune.\n\nTopită după sinecuri bine plătite, trânta noastră a intrat în legătură cu un fals ofițer SIE care i-a promis că o ia la București și o face om.\n\n”Audiata cu ocazia anchetei, Bercaru avea sa declare ca in 2 iulie 2019 a fost contactata pe telefonul personal de o persoana care s-a recomandat ca fiind de la corpul de control al prim-ministrului. De asemenea, bărbatul de la celalalt capăt al firului i-a spus ca lucrează la SIE. Cu ocazia discutiei, Dincă i-a propus Nicoletei Bercaru o intalnire in Bucuresti pentru a discuta despre o promovare, ivindu-se doua posturi, unul pe plan local si altul la nivel central. Trei zile mai tarziu, Nicoleta Bercaru era in București, discutând despre postul ce urma sa ii aduca un salariu de „5.000 de euro lunar si locuință de serviciu in București”. Ca sa fie convingător, Dincă și-a dat întâlnire cu Bercaru la o cafenea din apropierea Guvernului. Cu ocazia discuției, Dincă i-a spus Nicoletei Bercaru ca ar urma sa ocupe functia de director general al unei structuri care se ocupa de verificarea modului de utilizare a fondurilor europene. Cu ocazia aceleiași întâlniri, Dincă i-a spus Nicoletei Bercaru sa pregateasca un dosar care sa contina un cv, in fotocopie actele de studii si cele de stare civila, precum si un tabel cu rudele pana la gradul IV. De asemenea, Dinca i-a spus femeii ca va trebui sa emita in mod periodic informari catre acesta, deoarece el este persoana din cadrul Serviciului de Informatii Externe care a fost desemnat sa se ocupe de ea. La fel ca in cazul directoarei de la DSV Mehedinti, si in cazul consilierei judetene din Constanta, pe parcursul discutiilor Dincă se prefăcea că vorbește la telefon cu persoane influente. La final, bărbatul a rugat-o pe femeie să îl ducă cu autoturismul până Ministerul Transporturilor, pentru că are treabă acolo. Nimic din comportamentul barbatului care i-a promis sinecura de 5.000 de euro si locuința de serviciu nu i-a trezit suspiciuni Nicoletei Bercaru. Astfel, peste patru zile consiliera județeană din Constanța s-a întors în București cu actele de angajare și s-a cazat la Hotel Hello. Dinca a mers in camera de hotel a femeii si a pus-o sa completeze niste teste psihologice, spunandu-i ca urmeaza sa sustina si o proba sportiva la Oradea, dar va merge altcineva sa dea testul sportiv in locul sau. Totodata, Dinca i-a cerut Nicoletei Bercaru suma de 1.000 de lei, 500 pentru verificarile efectuate cu privire la persoana sa si 500 de lei pentru fata care va sustine probele sportive in locul sau. Observand ca testele psihologice care i-au fost date pentru a le completa sunt luate de pe internet (la subsolul paginilor existand inscriptia http//:teste psihologice.ro) si nu de la o institutie publica, Nicoleta Bercaru si-a dat seama ca ceva nu este in regula. Astfel, femeia i-a spus escrocului ca nu are bani asupra sa si nici pe card si ca va trebui sa ii ceara sotului sa ii depuna suma pe card.”, potrivit Ziare.com.\n\nAseară, Nicoleta Bercaru a putut fi văzută în fața sediului PSD Constanța, unde venise să facă lobby pentru Horia Țuțuianu. Își retrăsese deja dosarul de la concurs și voia să se asigure că nu a intervenit nicio schimbare în listele pentru alegeri.\n\nA răsuflat ușurată când a fost anunțată varianta finală. Calea e bătătorită, iar merituoasa Nico are postul asigurat în Parlamentul României.",
        "label": "Dobrogea"
    },
    {
        "title": "Ziua Porților Deschise la Aeroportul „Delta Dunării“ din Tulcea. Ce vor putea vedea vizitatorii!",
        "text": "Peste o mie de copii sunt așteptați azi, 26 aprilie 2024, începând cu ora 10.00, la Aeroportul „Delta Dunării“ Tulcea, la Ziua Porților Deschise, eveniment organizat pentru prima dată la nivelul județului Tulcea, în contextul finalizării lucrărilor de investiții pentru modernizarea acestui aeroport.\n\nÎn cadrul evenimentului, toți tulcenii și vizitatorii din întreaga regiune sunt așteptați să viziteze noile facilități ale aeroportului.\n\nAstfel, invitații vor avea ocazia să viziteze noul terminal, dar și să se bucure de o impresionantă expoziție de tehnică militară, la care își vor da concursul principalele instituții militarizate din județul Tulcea, fiind pregătită și o paradă de mașini restaurate cu valoare istorică, asigurate prin parteneriatul cu Retromobil Tulcea.\n\nToți vizitatorii, mici ori mari, vor putea afla cât de frumoase și pline de satisfacții sunt meserii precum cea de pompier, de jandarm sau polițist și vor afla mai multe despre tot ce presupune o intervenție a acestor structuri ale statului.\n\nCopiii vor interacționa cu piloții, vor admira avioanele aterizate pe aeroport și vor afla mai multe despre ceea ce înseamnă activitatea în domeniul transportului aerian.\n\nPe aeroportul tulcean va ateriza și un elicopter Puma, va fi efectuat și un survol cu avioane F16, respectiv două treceri cu un avion Spartan.\n\nÎncepând cu ora 13.30, tinerii tulceni vor fi martori live ai unei demonstrații a salvatorilor Inspectoratului pentru Situații de Urgență „Delta“ Tulcea, care le vor arăta tuturor, pas cu pas, cum se desfășoară o intervenție pentru descarcerare.\n\nPunctul culminant al evenimentului va fi un spectaculos show aviatic și parașutism, unde va evolua Aeroclubul României, prin Șoimii României – Hawks Of Romania.\n\nToți tulcenii, mari sau mici, sunt așteptați, începând cu ora 16.00, pe platforma aeroportului tulcean, acolo unde specialiștii Aeroclubului vor desena pe cer cu 6 aeronave performante, completate de 3 aeronave ultra-ușoare cu fum ale formației Pelicanii. De asemenea, vor putea și admira și parașutiștii ce vor sări din cea mai nouă aeronavă a Flotei Aeroclubului României.",
        "label": "Dobrogea"
    },
    {
        "title": "Destinația Mamaia Constanța, la Târgul de turism TTG Rimini 2024",
        "text": "În Italia pregătirile pentru deschiderea unuia dintre cele mai mari târguri de turism din lume sunt pe ultima sută de metri.\n\nDestinația Mamaia Constanța participă pentru prima dată la un târg de turism în Italia. Organizația de Management al Destinației Mamaia-Constanța s-a pregătit intens în ultimele săptămâni pentru ca fiecare detaliu al desk-ului destinației Mamaia Constanța din cadrul standului României, să cuprindă elementele esențiale promovării cât mai bune a destinației:\n\n“Am pregătit pentru târgul de turism de la Rimini toate materialele de promovare care vor fi înmânate mai departe tour-operatorilor italieni. MAMAIA CONSTANȚA LA COSTA DEL MAR NERO este numele destinației noastre în limba italiană, care va fi prezentat tour-operatorilor și agențiilor de turism prezente în RIMINI.\n\nȘi la acest eveniment ne prezentăm cu cele 4 filme de promovare – două cu stațiunea Mamaia, două cu orașul Constanța, toate cu subtitrare în limba italiană, alte 2 clipuri de promovare a câte 2 minute fiecare și o prezentare Power Point de peste 100 de slide-uri.\n\nPe durata celor 3 zile ale evenimentului esențiale vor fi întâlnirile cu tour-operatorii italieni. Câțiva dintre aceștia au fost prezenți în destinația noastră vara aceasta, în cadrul info-trip-ului organizat cu reprezentanți din mai multe țări”, susține George Măndilă – Președinte, Organizația de Management al Destinației Mamaia Constanța.\n\nPe durata celor 3 zile ale târgului de turism de la Rimini, reprezentanții organizației vor transmite în timp real informații și imagini cu ceea ce se întâmplă la târg. Stațiunea Mamaia și orașul Constanța sunt reprezentate în Italia de George Măndilă, Președinte OMD Mamaia- Constanța, Sebastian Ionuț Puznava – Vicepreședinte OMD Mamaia Constanța, Oana Silviana Crăciun din partea echipei de comunicare a OMD Mamaia Constanța și Florin Teodor Petre – fotograf colaborator al organizației.\n\nTTG Travel Experience este evenimentul italian de referință pentru promovarea turismului global în Italia și pentru marketingul ofertei turistice italiene în lume. Timp de 3 zile târgul atrage operatori din întreaga lume, jucători cheie ai principalelor companii din sector: tour-operatori, agenții de turism, companii aeriene, companii de transport, servicii turistice, tehnologii și soluții inovatoare. Piața italiană reprezintă o prioritate strategică pentru destinația Mamaia Constanța. Italia se află în topul primelor țări care aduc turiști străini în România, vizitatorii fiind tot mai atrași de cultura românească, de city break-uri, natură, dar și de turismul de tip wellness, cel activ și de aventură. Turiștii italieni seniori sunt cei care, în urmă cu peste 25 de ani își petreceau vacanțele în stațiunea Mamaia. Nostalgici după acele vremuri, își doresc să revină pentru a vedea ce s-a schimbat pe litoral și să le transfere celor mai tineri, încrederea de a vizita Mamaia.\n\nParticiparea OMD Mamaia Constanța la târgurile internaționale de turism face parte din activitățile OMD-ului pentru promovarea destinației Mamaia – Constanța.\n\nÎnființată anul trecut, asociația își propune să deruleze o campanie amplă, care să schimbe percepția românilor asupra experienței de vacanță pe care stațiunea o poate oferi pentru toate segmentele turismului de la Marea Neagră.",
        "label": "Dobrogea"
    },
    {
        "title": "Corina Martin s-a eliberat de trecut. Nu își mai amintește nimic",
        "text": "Știți provocările alea de pe Facebook? Nu răspund la ele pentru că mi se par puerile. Asăzi, însă, fac o excepție de la regulă și răspund unei provocări lansată pe rețeaua de socializare de doamna Corina Martin.\n\nDânsa m-a nominalizat, deci nu pot să refuz. E drept, discuția a fost una aprinsă și am să vă spun, pe scurt, cum s-a derulat. Pun și poze, ca să nu existe dubii.\n\nÎntr-o postare, Corina Martin ne-a povestit cum a fost ea să-și facă niște campanie electorală prin județ și cum a descoperit frumusețile Dobrogei, neexploatate și nepromovate.\n\nCa un om fără de minte, am lăsat și eu un comentariu, pertinent cred, având în vedere faptul că distinsa s-a ocupat de promovarea județului nostru multă vreme.\n\nAici, doamna s-a supărat rău și mi-a spus că sunt într-o gravă eroare, că Asociația Litoral Delta Dunării, pe care a condus-o cu mână de fier, nu a încasat nimic de la Consiliul Județean pentru promovarea județului:\n\n”De 3 ANI, de cand NU MAI EXISTA ALDD, nu a mai facut NIMENI promovare! Ma refer la autoritati, desigur! Ma refer la lucruri profesioniste, desigur! Acum este mai clar? Si inca ceva. Cand am luat noi bani pentru promovare de la CJ?! Scrie tu, daca tu stii. Pentru ce an si cu ce obiectiv ANUME?! De ce amesteci lucrurile? Cristina Ionescu, apreciez jurnalistii corecti, intre care te includ si, de aceea, nu te pot lasa sa gresesti….! ”\n\nDialogul a continuat și probabil că ar fi rămas doar pe Facebook dacă nu ar fi intervenit, lătrând, o gospodină cu coafură creț scurt, care m-a apostrofat rău pentru că am îndrăznit să o deranjez pe doamna Martin.\n\nMai mult, duduia mi-a reproșat că îmi fac reclamă pe spatele Corinei, un om care a făcut ceva bun pentru oraș, pro bono, nu ca mine care n-am întreprins absolut nimic remarcabil pentru Constanța.\n\nO să fac acum ceva extraordinar pentru orașul meu, tot pro bono, și o să reîmprospătez memoria cetățenilor cu privire la ”voluntariatul” Corinei Martin.\n\nNu de alta, dar nu vreau să rămână doamnele cu impresia că sunt un ”jurnalist incorect și prost informat”, cum am fost catalogată. Dacă pe ele le-a pălit amnezia, pe mine nu.\n\nAveți mai jos o parte din sumele pe care Asociația Litoral Delta Dumării le-a încasat, de-a lungul anilor, de la Consiliul Județean Constanța.\n\nMai mult, dintr-o anchetă DNA, care îl viza pe fostul președinte CJ, Nicușor Constantinescu, reiese faptul că o parte din banii alocați asociației condusă de Corina Martin au ajuns în conturile societății Mistral Resort S.R.L., societate administrată de… Corina Martin. Voluntariat spuneam?\n\nSă nu uităm și că Asociația, pe care Tomiris a condus-o așa de bine încât a fost desființată, încasa 80% din taxa de promovare a stațiunii Mamaia. Așa, ca fapt divers!\n\nMă opresc aici, deși aș putea să vă povestesc câte ceva despre minciuni și impostură. Știm, și eu, și dumneavoastră că sunt multe de spus.\n\nCorina Martin nu mai reprezintă o miză pentru nimeni, așa că pun punct.\n\n”Asociaţiei pentru Promovarea şi Dezvoltarea Turismului LITORAL – DELTA DUNĂRII – asociaţie înfiinţată în aprilie 2007 ce reprezintă un parteneriat public-privat (structură tripartită ce include autorităţi locale, companii reprezentând iniţiative private şi ONG-uri)\n\nConsiliul Judeţean Constanţa, în calitate de membru fondator al asociaţiei, a finanţat cu 895.000€ şi 3.492.500 lei (alocaţi până la 01.04.2012) organizarea şi participarea la evenimente de profil – cum ar fi:\n\n– Paşte pe Litoral „Lumina de la Malul Mării”;\n\n– Includerea Deltei Dunării şi a judeţului Tulcea în aria de activitate a Asociaţiei;\n\n– Sprijinirea înfiinţării de patronate hoteliere pe Litoral şi în Deltă si consolidarea parteneriatului ANAT – hotelieri”",
        "label": "Dobrogea"
    },
    {
        "title": "Informare RAJA: Trafic deviat de pe bd. Aurel Vlaicu în zona intersecției cu strada Cumpenei",
        "text": "Prin Programul Operațional Infrastructură Mare (POIM) la nivelul municipiului Constanța se află în implementare contracte cu o valoare totală de 652 milioane lei.\n\nInvestițiile cuprind 76 km de rețele noi de apă și canalizare pe 264 de străzi din municipiu.\n\nO parte dintre aceste investiții vizează și reabilitarea aducțiunilor și magistralelor de alimentare cu apă, precum colectoarele menajere de mari dimensiuni și refulările ce asigură transportul apelor uzate către stațiile de epurare.\n\nÎnlocuirea conductelor îmbătrânite, ai căror parametri tehnologici sunt depășiți, va conduce la creșterea siguranței în funcționare a sistemelor de alimentare cu apă și canalizare.\n\nTotodată, în condițiile creșterii demografice și a nevoilor de conectare la sistemul de canalizare, acesta va fi mai ușor de întreținut și va putea prelua un debit mai mare de apă uzată.\n\nDe asemenea, noile conducte sunt dimensionate pentru a face față cerințelor de dezvoltare urbană a municipiului Constanța.\n\nPe bulevardul Aurel Vlaicu, la ora actuală, se desfășoară lucrările din contractul ”CL49 – Colectoare principale în municipiul Constanța”, cu o valoare de 36,009 milioane lei. În cadrul acestei investiții, se reabilitează 2,3 km din colectoarele mari de la nivelul sistemului de canalizare.\n\nCei 770 metri din ovoidul cu dimensiunea 1400 X 2100 mm de pe bd. Aurel Vlaicu, se reabilitează prin procedura de microtunelare, forare orizontală, o tehnică ce minimizează impactul asupra carosabilului, fără săpătură deschisă pe toată lungimea lucrării.\n\nEchipele constructorului au început zilele trecute, pregătirea terenului la intersecția cu strada Cumpenei, pentru pozarea tronsonului cu o lungime de aproximativ 150 metri.\n\nÎn momentul în care s-a realizat excavația pentru poziționarea utilajului în vederea executării operațiunilor de microtunelare, s-a constatat că pe o porțiune de aproape 10 metri, colectorul actual este prăbușit și există sub șosea o cavernă, formată ca urmare a curgerii/infiltrației de apă. Imediat, lucrările au fost sistate și având în vedere pericolul surpării părții carosabile s-a luat decizia închiderii în zona tronsonului avariat.\n\nAstfel, începând din această seară – 29 august 2024, pe bulevardul Aurel Vlaicu, pe o porțiune de 200 metri, pe sensul de mers către Doraly/Vârful cu Dor în zona intersecției cu strada Cumpenei se închide circulația.\n\nTot traficul va fi deviat pe sensul de mers către complexul Vivo, care va avea câte două benzi de circulație pentru fiecare direcție. Măsura a fost luată de urgență pentru că zona este intens circulată, în special de autovehiculele de mare tonaj, riscul prăbușirii șoselei fiind iminent.\n\nOvoidul avariat are o vechime de peste 60 ani și colectează/transportă apele uzate la Stația de Epurare Constanța Sud din zonele: Indutrială, Palas, Compozitori, Medeea, Viile Noi, Brătianu, Dezrobirii, CET, Km 4-5 și Km5.\n\nDeoarece vechea conductă este pozată la o adâncime de peste 15 metri și având în vedere riscurile și implicit respectarea normelor privind securitatea muncii, remedierea avariei se impune a se realiza prin săpătură deschisă.\n\nAvând în vedere diametrul conductei, adâncimea la care este pozată, terenul instabil din cauza infiltrațiilor, dar și zona extinsă, lucrările de remediere și punere în siguranță a tramei stradale urmează să fie realizate în următoarele 4 luni.\n\nÎn această situație, traficul rutier pe bulevardul Aurel Vlaicu se va desfășura în zona intersecției cu strada Cumpenei, pe un singur sens pentru ambele direcții de mers până la finalizarea lucrărilor de remediere.\n\nEchipele RAJA S.A. vor monitoriza permanent în teren lucrările și vor asigura tot sprijinul logistic necesar pentru ca acestea să fie încheiate cât mai repede, dar termenul de finalizare depinde și de obstacolele subterane ce pot apărea la decopertarea zonei, obstacole ce pot modifica soluția tehnică de remediere stabilită inițial.\n\nMăsurile de siguranță au fost luate în coordonare cu autoritățile locale pentru a asigura atât securitatea muncitorilor, cât și fluidizarea traficului în perioada lucrărilor. În vederea desfășurării intervențiilor, zona va fi împrejmuită și semnalizată corespunzător, iar pentru fluidizarea traficului a fost anunțată și Poliția Locală.\n\nÎnlocuirea acestor tronsoane din ovoid, ce au o vechime de peste 60 ani, ai căror parametri tehnologici sunt depășiți, va conduce la creșterea siguranței în funcționare a sistemului de canalizare.\n\nNe cerem scuze participanților la trafic din zona respectivă, pe care îi asigurăm că echipele constructorilor fac eforturi ca durata de intervenție să fie cât mai redusă, astfel încât zona afectată să poată fi redată circulației în cel mai scurt timp și în cele mai bune condiții.\n\nAmintim consumatorilor că investițiile pentru modernizarea și dezvoltarea sistemelor de alimentare cu apă potabilă și canalizare sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții.",
        "label": "Dobrogea"
    },
    {
        "title": "Florin Mitroi: ”Reabilitarea Spitalului Clinic Județean de Urgență Constanța continuă cu progrese vizibile!”",
        "text": "Casa scării și Secția Clinică Urologie a SCJU Constanța se transformă treptat în spații sigure și primitoare, menite să îmbunătățească atât experiența pacienților, cât și condițiile de lucru ale personalului medical.\n\nLucrările inițiate la etajele superioare ale clădirii se apropie de finalizare, astfel că, în acest moment echipele de muncitori intervin pe casa scării la etajele 3, 2 și 1, concentrându-se pe finisaje și ultimele etape ale reabilitării. În paralel, la etajul 5, două saloane din Secția de Urologie au intrat deja într-un proces de renovare intensă, reabilitarea completă a acestei secții fiind inclusă pe lista priorităților imediate.\n\nÎntregul proces este gestionat astfel încât să se reducă la minimum disconfortul creat în cadrul activităților zilnice ale spitalului.\n\n„Aceste demersuri reprezintă, din punctul meu de vedere, o normalitate. Curățenia, igiena și condițiile din spitale nu trebuie să fie excepții, ci un lucru absolut normal, o obligație firească față de pacienți și personalul medical. Iar dacă proiectele majore, care implică modernizarea completă a infrastructurii, necesită timp și resurse semnificative, iată că există și măsuri pe care le putem lua acum, rapid și eficient, pentru a îmbunătăți condițiile din unitățile medicale.” – a declarat președintele Consiliului Județean Constanța, Florin MITROI.",
        "label": "Dobrogea"
    },
    {
        "title": "Primăria orașului Cernavodă organizează în perioada 17 – 18 septembrie 2024, Festivalul Folcloric Aneta Stan",
        "text": "Evenimentul se va desfășura la sala Casei de Cultură Cernavodă, în două etape:\n\n\n\n– Preselecţia concurenţilor, în data de 17 septembrie 2024, între orele 10:00-14:00, în sala de spectacole „I.D.Chirescu”, şi repetiţia alături de orchestră, între orele 14:00-20:00;\n\n– Concursul de interpretare, în data de 18 septembrie 2024, în sala de spectacole „I.D.Chirescu”, între orele 10:00-18:00.\n\n\n\nConcurenţii vor interpreta o doină sau baladă şi un cântec propriu-zis de ex. horă, sârbă, sau orice alt tip de cântec de joc), din folclorul zonei pe care o reprezintă. Doina se va interpreta acapella, iar cântecul de joc se va interpreta LIVE cu acompaniamentul orchestrei. Nu vor fi acompaniaţi de orchestră, concurenţii cu vârste mai mici de 9 ani, care vor interpreta LIVE cu negativ;\n\nPentru a se prezenta la repetiţiile cu orchestra, concurenții vor transmite partiturile cântecului de joc şi un demo (negativ şi pozitiv), pe adresa de e- mail [email protected], odată cu fişa de\n\nînscriere;\n\nConcurenţii se vor prezenta la concurs cu port popular, cât mai autentic zonei pe care o reprezintă.\n\nPentru etapa de preselecții, este suficientă, prezentarea în ținută decentă;\n\nÎnscrierile se fac până la data de 6 septembrie 2024, sau E-mail: [email protected], sau la adresa Primăriei Cernavodă, str. Ovidiu nr.11, tel. 0241/487.140.\n\nConcursul se va desfăşura pe patru categorii de vârstă:\n\n– secțiunea I – copii cu vârste cuprinse între 6 – 9 ani;\n\n\n\n– secțiunea II – copii cu vârste cuprinse între 10 – 14 ani;\n\n\n\n– secțiunea III – tineri cu vârste cuprinse între 15 – 18 ani .\n\n\n\nTaxa de participare va fi de 70 lei (achitată până la data concursului), la casieria Primăriei Cernavodă, sau prin CONT: RO08TREZ23221340250XXXXX (Taxa de participare festival folcloric Aneta Stan, Beneficiar Oraş Cernavodă prin Trezoreria Medgidia, CUI:4304568, str. Ovidiu nr.11);\n\n\n\nSe asigură cazare concurenților.\n\nSecţiunea I – copii cu vârste cuprinse între 6-9 ani:\n\n\n\nPremiul I – 900 lei;\n\n\n\nPremiul II – 600 lei;\n\n\n\nPremiul III – 400 lei;\n\n\n\nMențiune – 200 lei.\n\n\n\nSecţiunea II – copii cu vârste cuprinse între 10-14 ani:\n\n\n\nPremiul I – 900 lei;\n\nPremiul II – 600 lei;\n\nPremiul III – 400 lei;\n\nMențiune – 200 lei.\n\nSecţiunea III – copii cu vârste cuprinse între 15-18 ani:\n\n\n\nPremiul I – 900 lei;\n\nPremiul II – 600 lei;\n\nPremiul III – 400 lei;\n\nMențiune – 200 lei.\n\nJuriul va fi compus din personalități ale folclorului românesc;\n\nJuriul va mai acorda concurenţilor în cadrul evenimentului două\n\ndistincţii: “Port Popular Autentic” şi „Premiul pentru popularitate”.",
        "label": "Dobrogea"
    },
    {
        "title": "Dosar penal pentru Sergiu Enache, proprietarul depozitului de artificii de la Agigea",
        "text": "La data de 17.09.2017, polițiștii din cadrul Postului de Poliție Agigea și lucrători ai Serviciului Arme Explozivi si Substanțe Periculoase au fost sezizați că în localitatea Lazu – județul Constanța a izbucnit un incendiu la o anexă a unei proprietăți.\n\nCu această ocazie au fost ridicate în vederea indisponibilizării mai multe kilograme de articole pirotehnice, care erau depozitate într-un container în condiții ilegale.\n\nÎn cauză a fost întocmit dosar penal pentru săvârșirea infracțiunilor de distrugere din culpă și operațiuni cu articole pirotehnice fără drept, cercetările urmând a fi continuate de către lucrătorii S.A.E.S.P. al I.P.J. Constanța.",
        "label": "Dobrogea"
    },
    {
        "title": "Programul casieriilor RAJA de Ziua Muncii și în perioada Sărbătorilor Pascale",
        "text": "RAJA S.A. aduce la cunoștință tuturor abonaților că, în ziua de 1 Mai – Ziua Muncii și în perioada sărbătorilor Pascale, casieriile RAJA și compartimentele care desfășoară activități de lucru cu publicul vor fi închise.\n\nProgramul casieriilor RAJA pentru intervalul 01 – 06 mai 2024, va fi următorul:\n\nAbonații pot folosi soluțiile alternative pentru efectuarea plăților, precum contul de client RAJA (accesibil pe pagina web www.rajac.ro sau prin aplicația de mobil), transfer bancar sau direct debit. Clienții care nu au acces la soluțiile de plată la distanță pot achita facturile la punctele de plată Pay Point, Payzone sau Westaco.\n\nDocumentațiile specifice pentru diferite servicii pot fi transmise folosind metodele de comunicare online care se regăsesc pe pagina web a societății https://rajac.ro/contact/.\n\nÎn această perioadă, activitatea structurilor responsabile cu furnizarea serviciilor de alimentare cu apă și de preluare/tratare a apelor uzate se va desfășura în regim continuu.\n\nPentru eventuale disfuncționalități survenite la nivelul infrastructurii de apă și canalizare, clienții societății pot apela numărul de telefon al Dispeceratului – 0241/924, accesibil 24 de ore din 24. Echipele de intervenție sunt pregătite să acționeze cu promptitudine pentru remedierea în timp util a tuturor avariilor sau a problemelor apărute în sistem, astfel încât utilizatorii să poată beneficia de serviciile noastre la parametrii optimi.\n\nÎncepând de marți, 07 mai 2024 întreaga activitate a societății RAJA va reintra în program normal de lucru.",
        "label": "Dobrogea"
    },
    {
        "title": "Ștefan Ilie, primarul municipiului Tulcea, și-a recunoscut faptele de corupție pentru a scăpa de închisoare",
        "text": "Primarul municipiului Tulcea, Ștefan Ilie (președinte al organizației județene PNL) a fost trimis în judecată de procurorii Direcției Naționale Anticorupție, scrie ziaruldetulcea.ro.\n\nDosarul penal cu numărul 40/88/2025 a fost înregistrat la Tribunalul Tulcea- Secția Penală, pe data de 17 ianuarie 2025, obiectul fiind „sesizarea cu acordul de recunoaștere a vinovăției“- inculpat Ilie Ștefan.\n\nPractic primarul Ilie știe deja ce sentință va primi, odată ce a semnat acordul și și-a recunoscut vina, urmând să primească o condamnare cu suspendarea executării pedepsei.\n\nRămâne de văzut cum va afecta condamnarea mandatul de primar, după pronunțarea sentinței.\n\nSpeța are legătură cu condamnarea fosului șef al Gărzii de Mediu Tulcea, Dorin Meran, care la rândul lui a semnat un acord de recunoaștere cu DNA, beneficiind de o pedeapsă cu suspendare după ce a fost prins luând mită. Meran ar fi colaborat cu procurorii oferind informații despre primarul Ștefan Ilie, care, folosindu-se de funcția de președinte al PNL Tulcea ar fi transmis anumite „comenzi“ catre comisarul șef al Garzii de Mediu legat de modul în care să se desfășoare activitățile de control în anumite Primării din județ.\n\nFaptul că primarul Ilie a ales să își recunoască vinovația confirmă informațiile transmise de Meran către procurorii DNA Constanța, se arată în ziaruldetulcea.ro.",
        "label": "Dobrogea"
    },
    {
        "title": "Informare RAJA - Se oprește apa în zona industrială a orașului Ovidiu",
        "text": "Pentru executarea lucrărilor de conectare a noilor conducte de alimentare cu apă la sistemul centralizat de distribuție din orașul Ovidiu, județul Constanța, echipele RAJA vor sista furnizarea apei, marți – 19 martie 2024, în intervalul orar 00.00 – 20.00.\n\nVor fi afectați de lipsa apei abonații, agenți economici (Dristri Gaz, Stația de betoane, Autoprima Serv, ENEL, Brick, hotel Herbeth`s, benzinaria Celsy, etc.) situați în zona industrială de la ieșire din orașul Ovidiu înspre localitatea Lumina.\n\nInvestiția face parte din contractul derulat prin Programul Operațional Infrastructură Mare (POIM) CL 22: “Reabilitarea și extinderea rețelelor de distribuție în localitatea Lazu, reabilitarea și extinderea rețelelor de distribuție și de canalizare, reabilitare stație de pompare apă uzată, stații noi de pompare apă uzată și conducte de refulare aferente, din localitatea Agigea. Rețele apă Ovidiu, Cumpăna, Poiana. Aducțiuni Ovidiu, Poiana. Rețele de canalizare Ovidiu, Cumpăna, Poiana „ în valoare de aproximativ 70 milioane lei.",
        "label": "Dobrogea"
    },
    {
        "title": "Investiții majore în energie verde pentru orașul Negru Vodă: Amenajare parc fotovoltaic",
        "text": "Orașul Negru Vodă a făcut un pas important în direcția sustenabilității energetice. În conformitate cu Legea nr. 98/2016 privind achiziţiile publice, primarul Petre Urziceanu a anunțat semnarea unui contract pentru elaborarea documentațiilor necesare construirii unui parc fotovoltaic.\n\nContractul semnat între Unitatea Administrativ Teritorială Orașul Negru Vodă și S.C. MINEX S.R.L. din Slobozia prevede elaborarea documentațiilor necesare pentru obținerea de avize, acorduri și autorizații. Verificarea tehnică de calitate a proiectului tehnic și a detaliilor de execuție, precum și asistența tehnică din partea proiectantului sunt incluse.\n\nObiectivul principal al acestui proiect este amenajarea unui parc fotovoltaic în Negru Vodă, cod SMIS 315066. Acest proiect este finanțat prin Planul Național Integrat în domeniul Energiei și Schimbărilor Climatice, din Fondul pentru Modernizare. Proiectul face parte din apelul de proiecte „Sprijinirea investiţiilor în noi capacităţi de producere a energiei electrice produsă din surse regenerabile pentru autoconsum pentru entități publice”, inclus în „Programul-cheie 1” Surse regenerabile de energie și stocarea energiei.\n\nPrețul total convenit pentru realizarea acestui contract este de 97.500,00 lei, la care se adaugă TVA. Aceste costuri acoperă toate serviciile necesare pentru implementarea corespunzătoare a proiectului.\n\nPrimarul Petre Urziceanu a subliniat importanța acestui proiect pentru comunitatea din Negru Vodă. „Investiția în energia regenerabilă este esențială pentru viitorul orașului nostru. Ne dorim să reducem amprenta de carbon și să asigurăm un mediu mai curat pentru generațiile viitoare,” a declarat primarul.\n\nAmenajarea parcului fotovoltaic reprezintă doar un prim pas în direcția dezvoltării durabile a orașului Negru Vodă. Autoritățile locale intenționează să continue investițiile în proiecte ecologice și sustenabile, contribuind astfel la îmbunătățirea calității vieții locuitorilor.\n\nImplementarea acestui proiect va avea un impact semnificativ asupra economiei locale. Parcul fotovoltaic va genera energie electrică din surse regenerabile, reducând astfel dependența de sursele tradiționale de energie. Aceasta va duce la economii semnificative pe termen lung și va crea noi oportunități de angajare pentru locuitorii din Negru Vodă.\n\nProiectul de amenajare a parcului fotovoltaic în Negru Vodă, finanțat prin Fondul pentru Modernizare, este o inițiativă esențială pentru dezvoltarea durabilă a orașului. Cu un buget de 97.500,00 lei, acest proiect va asigura o sursă de energie curată și sustenabilă pentru comunitate. Autoritățile locale, în frunte cu primarul Petre Urziceanu, demonstrează astfel un angajament ferm pentru un viitor verde și prosper.",
        "label": "Dobrogea"
    },
    {
        "title": "Nava de croazieră Nestroy a sosit la Tulcea. Horia Teodoresu: ”Vrem să transmitem un mesaj de siguranță și confort tuturor armatorilor”",
        "text": "Marți, 30 aprilie 2024, la Tulcea a acostat prima navă de croazieră din acest sezon turistic. Președintele Consiliului Județean Tulcea a dorit să transmită un mesaj de siguranță turiștilor care aleg să viziteze Delta Dunării, asigurându-i că este o zonă sigură în care își pot petrece vacanțe de neuitat.\n\n”Astăzi, suntem bucuroși să anunțăm sosirea primei nave de croazieră în Portul Tulcea. Nava de croazieră Nestroy, sub pavilion elvețian, aduce cu ea 177 de turiști din diverse colțuri ale lumii, inclusiv din Austria, Elveția, Germania, Slovacia și Statele Unite ale Americii.\n\n Nava Nestroy face astăzi primul pas dintr-o serie de șase sosiri programate în Tulcea pe parcursul întregului sezon turistic. Aceasta marchează debutul sezonului turistic pentru navele de croazieră și deschide ușa către vizitarea diverselor forme de turism în județul Tulcea. Experiențele oferite de aceste nave nu se limitează doar la Delta Dunării, ci includ și vizitarea atracțiilor din întreg județul. De exemplu, pasagerii navei Nestroy au avut ocazia de a explora Triunghiul Mănăstirilor, înainte de a se îmbarca din nou pe navă în portul Tulcea. Ulterior, nava va acosta în Sulina, oferindu-le turiștilor ocazia să viziteze vărsarea Dunării în Marea Neagră. În plus, unele nave de croazieră acostează inclusiv în pitoresca localitate Sfântu Gheorghe.\n\n Sosirile navelor de croazieră în județul Tulcea aduc un număr estimat de aproximativ 50.000 de turiști, care se alătură celor aproximativ 160.000 care vin în județ prin mijloace proprii și rămân în structurile de cazare. Această contribuție semnificativă la turismul local evidențiază importanța pe care o au aceste nave pentru economia și dezvoltarea comunităţii, în condițiile în care sezonul acesta ar putea sosi în Tulcea 284 de nave de croazieră.\n\n Vrem să transmitem un mesaj de siguranță și confort tuturor armatorilor. Proximitatea de granița cu Ucraina nu afectează desfășurarea turismului în condiții normale. Îi invităm pe toți armatorii să urmeze exemplul navei Nestroy și îi așteptăm cu brațele deschise în Delta Dunării.”, a declarat Horia Teodorescu, președintele Consiliului Județean Tulcea",
        "label": "Dobrogea"
    },
    {
        "title": "Se oprește apa în Lazu, Agigea și Eforie Nord",
        "text": "La nivelul sistemului de distribuție apă potabilă din județul Constanța se vor executa lucrări de racordare a noilor conducte la rețeaua existentă în localitățile Lazu, Agigea, și Eforie Nord.\n\nPentru realizarea acestor operațiuni, RAJA S.A. va întrerupe furnizarea apei potabile timp de 36 de ore, de joi – 25 aprilie 2024, ora 00.00, până vineri – 26 aprilie 2024, ora 12.00.\n\nVor fi afectați de lipsa apei toți consumatorii din localitățile Lazu, Agigea și Eforie Nord.\n\nInvestiția face parte din CL8 –“Reabilitare conductă magistrală în Eforie Nord, reabilitarea și extinderea rețelelor de distribuție și de canalizare precum și a conductelor de refulare, stație nouă de pompare apă uzată și conducta de refulare aferentă, din localitățile Eforie Nord, Agigea și Techirghiol, județul Constanța” în valoare de aproximativ 32 milioane lei și CL41 –“Surse de apă, rezervoare, stație de pompare, stație de clorare, rețele de incintă din comuna Costinești, reabilitare Gospodărie de Apă Eforie Nord, stație de clorare și instalare grup de pompare pentru localitatea Agigea.\n\nReabilitare conducte de aducțiune GA Constanța-Sud-Lazu-Agigea-GA Eforie Nord. Reabilitare conducte de aducțiune GA Eforie Nord-Agigea” în valoare de aproximativ 77 milioane lei, derulate prin Programul Operațional Infrastructură Mare (POIM).\n\nÎn vederea reducerii timpului de execuție a intervenției, ținând cont de complexitatea lucrărilor, echipele RAJA au demarat în urmă cu peste 2 săptămâni activitățile pregătitoare, astfel încât totul să se desfășoare în timp operativ.",
        "label": "Dobrogea"
    },
    {
        "title": "Spațiu public urban îmbunătățit în cartierul Faleză Nord",
        "text": "Pe strada Unirii, porțiunea cuprinsă între strada Ion Rațiu și strada Zorelelor, municipalitatea a desfășurat un amplu proces de reabilitare care a vizat atât partea carosabilă cât și zona pietonală.\n\nAngajații SC Confort Urban SRL au finalizat lucrările de asfaltare a trotuarelor pe tronsonul amintit iar ieri s-a intervenit pe strada Pescăruș.\n\nS-a asfaltat zona destinată circulației pietonilor, după ce terenul a fost decopertat iar bordurile au fost înlocuite.\n\nReamintim că piața agro-alimentară Pescăruș se află în plin proces de renovare. Lucrările vor include reabilitarea cu piatră cubică a platoului din fața pieței, înlocuirea mobilierul urban și amenajarea unui loc de joacă pentru copii.\n\nDe asemenea, vor fi modernizate clădirea în care funcționează magazinele și spațiile comerciale.",
        "label": "Dobrogea"
    },
    {
        "title": "Ziua Drapelului Național al României, sărbătorită la Tulcea",
        "text": "Ziua Drapelului Național al României a fost sărbătorită la Tulcea în prezența lui Mihai Huleni, vicepreședinte, și prof. Ștefan Coman, consilier al președintelui Consiliului Județean Tulcea, Horia Teodorescu. Aceștia au participat miercuri, 26 iunie 2024, la ceremonialul militar organizat de Garnizoana Tulcea pentru a celebra Ziua Drapelului Național al României.\n\nEvenimentul, desfășurat în Piața Civică a municipiului Tulcea, a beneficiat de prezența unui număr mare de tulceni și a culminat cu binecuvântarea drapelului de către P.S Visarion, Episcopul Tulcii, și înălțarea tricolorului la catarg, pe acordurile imnului național.\n\n„La mulți ani, România! La mulți ani tricolorului nostru drag! Este o zi de mare sărbătoare și aș vrea ca în doar câteva cuvinte să amintesc celor prezenți de ce aceste trei culori înseamnă atât de mult pentru poporul nostru. Semnificația lor este moștenită de la străbunii noștri geto-daci, al căror stindard de luptă, capul de lup cu coadă de balaur, era susținut de o lance în culorile tricolorului. Alte atestări semnalează prezența celor trei culori în secolele IX-X, când iau ființă primele formațiuni statale și, ulterior, în secolele XVI și XVII, când Mihai Viteazu reușește prima unire a principatelor, pe scuturile și diplomele ostașilor.\n\nTricolorul a fost parte din istoria noastră în cele mai importante momente: în cadrul revoluției de la 1821, condusă de Tudor Vladimirescu, în timpul revoluției de la 1848, la Mica Unire din 1859 și Marea Unire de la 1918. O mare realizare îi aparține domnitorului Alexandru Ghica care, la 1834, a obținut permisiunea Înaltei Porți pentru ca tricolorul să devină drapelul de luptă al forțelor terestre și navale în Țara Românească. Printr-o fericită coincidență, astăzi, de Ziua Drapelului Național, se va desfășura un meci al echipei naționale a României iar un stadion important al Germaniei va fi plin de suporteri în culorile tricolorului, care ne vor emoționa ca de fiecare dată. Fie ca drapelul nostru tricolor să fie arborat, în primul rând, în inimile tuturor românilor! Doamne ajută!”, a declarat cu acest prilej vicepreședintele Mihai Huleni.",
        "label": "Dobrogea"
    },
    {
        "title": "Și noua plângere a sportivului Laurențiu Toma împotriva CSM Constanța a fost respinsă de Comisia Centrală de Disciplină!",
        "text": "Ultima plângere a sportivului Laurențiu Toma împotriva CSM Constanța a fost respinsă. Comisia Centrală de Disciplină a Federației Române de Handbal a respins, ca nefondată, cea mai recentă plângere formulată de sportivul Laurențiu Toma împotriva Clubului Sportiv Municipal (CSM) Constanța. Decizia vine ca urmare a unei analize riguroase, care a concluzionat că cererea de despăgubiri financiare, bazată pe un contract nesusținut juridic, nu are temei legal.\n\nPlângerea actuală a lui Laurențiu Toma viza solicitarea unei compensații financiare de peste 80.000 de euro. El a susținut că suma reprezintă drepturi salariale aferente unui contract pe care l-ar fi avut cu HC Dobrogea Sud, preluat, în opinia sa, de CSM Constanța odată cu transferul echipei.\n\nOficialii CSM Constanța au demonstrat însă că acest contract nu a fost niciodată asumat de club, întrucât Toma nu și-a exprimat intenția de a-și continua activitatea în cadrul echipei. Mai mult, documentele prezentate de acesta nu aveau numere de înregistrare valide, ridicând semne de întrebare asupra autenticității lor. Comisia a constatat că solicitarea sportivului nu este justificată și a decis respingerea acesteia.\n\nAceasta nu este prima plângere a lui Laurențiu Toma împotriva CSM Constanța. În trecut, sportivul a cerut despăgubiri semnificative, în valoare de aproximativ 270.000 de euro, susținând că avea drepturi financiare în baza unui alt contract. Și această solicitare a fost respinsă ca neîntemeiată, atât de către Comisia Centrală de Disciplină, cât și de instanțele de judecată, unde cazul a fost ulterior contestat.\n\nÎn acest dosar anterior, oficialii CSM Constanța au adus în atenție mai multe nereguli. Contractele prezentate de Toma purtau aceleași numere de înregistrare cu alte documente semnate de colegi, erau semnate într-un mod neobișnuit și nu corespundeau registrului oficial al Federației. De asemenea, Toma nu a participat la activități sportive în cadrul clubului, fiind chiar lipsit de carnetul de antrenor vizat, o condiție obligatorie pentru activitatea sportivă.\n\nSeria de plângeri nejustificate formulate de Laurențiu Toma împotriva CSM Constanța ridică o problemă importantă. Astfel de demersuri nu doar că încarcă inutil activitatea comisiilor de disciplină și a instanțelor, dar subminează și credibilitatea sportivilor implicați.\n\nOficialii CSM Constanța atrag atenția asupra unei tendințe periculoase: folosirea plângerilor nefondate ca instrument pentru a obține despăgubiri nemeritate. „Astfel de acțiuni afectează nu doar cluburile vizate, ci și întregul sistem sportiv, care trebuie să-și păstreze integritatea și echitatea”, au transmis aceștia.\n\nÎntr-un domeniu bazat pe fair-play, asemenea practici ar trebui să fie o excepție, nu o regulă. Deciziile Comisiei Centrale de Disciplină demonstrează că există mecanisme pentru a respinge încercările de a abuza de sistem, dar rămâne întrebarea: cum pot fi prevenite astfel de situații în viitor?",
        "label": "Dobrogea"
    },
    {
        "title": "NORDIS - 65 de percheziții se desfășoară în mai multe județe, printre care și Constanța",
        "text": "Astăzi, 3 februarie 2025, procurorii Direcției de Investigare a Infracțiunilor de Criminalitate Organizată și Terorism – Structura Centrală împreună cu ofițeri din cadrul Direcției de Combatere a Criminalității Organizate, pun în aplicare 65 de mandate de percheziție domiciliară pe teritoriul României și a Principatului Monaco (63 pe raza municipiului București și a județelor Ilfov, Constanța, Galați, Giurgiu, Bistrița Năsăud și Prahova), într-un dosar penal privind săvârșirea infracțiunilor de constituirea unui grup infracțional organizat, delapidare cu consecințe deosebit de grave, spălare a banilor, evaziune fiscală, înșelăciune cu consecințe deosebit de grave, stabilirea cu rea-credință de către contribuabil a impozitelor, taxelor sau contribuțiilor, având ca rezultat obținerea, fără drept, a unor sume de bani cu titlu de rambursări sau restituiri de la bugetul general consolidat ori compensări datorate bugetului general consolidat, toate în formă continuată.\n\nCercetările efectuate până la această dată, vizând un număr de 72 de suspecți ( 40 de persoane fizice și 32 de persoane juridice) au relevat că, începând cu anul 2018, trei dintre suspecți au inițiat și constituit un grup infracțional organizat, structurat pe un model piramidal cu trei paliere, care a conceput și pus în aplicare un mecanism infracțional complex, constând în promovarea și dezvoltarea unor proiecte imobiliare sub acoperirea mai multor societăți comerciale, urmate de încasarea de sume de bani de la clienți (cumpărători), delapidarea fondurilor societăților, inducerea în eroare a cumpărătorilor cu ocazia executării ante-contractelor și contractelor de vânzare-cumpărare, evidențierea de operațiuni fictive în contabilitatea societăților controlate în scopul sustragerii de la plata taxelor și impozitelor datorate bugetului de stat și stabilirea cu rea-credință a taxelor (T.V.A.), având ca rezultat obținerea, fără drept, a unor sume de bani cu titlu de rambursări sau restituiri de la bugetul de stat ori compensări datorate bugetului general cauzându-se prejudicii societăților comerciale, clienților cumpărători și bugetului de stat. Fondurile financiare ilicite astfel obținute au fost supuse procesului de spălarea banilor.\n\nDin investigațiile efectuate a rezultat că eșalonul secund al grupării de criminalitate organizată a fost format din persoane apropiate liderilor ( aflate în relație de rudenie sau prietenie), care au aderat la grupare și au sprijinit-o activ, prin diverse modalități, sub controlul și îndrumarea acestora, iar ultimul palier a sprijinit grupul infracțional organizat, pe anumite componente sau în anumite perioade, având atribuții de a întocmi documentația aferentă operațiunilor de vânzare a imobilelor, apartamentare, intabulare sau consultanță juridică (notari și avocați) și de a încasa sume de bani provenite din săvârșirea infracțiunii de delapidare, sub diferite titluri justificative.\n\nActele de urmărire penală au condus la constatarea faptului că, în perioada 2019-2024 liderii grupului infracțional organizat, prin intermediul a 5 societăți comerciale, au încasat de la clienți persoane fizice sau juridice cu titlu de avans în cadrul unor promisiuni bilaterale de vânzare-cumpărare, respectiv contracte de vânzare-cumpărare (apartamente/parcări și mobilier), suma de peste 957.000.000 lei (peste 195 milioane euro). Fondurile astfel constituite au fost delapidate, de regulă într-un interval scurt de timp, prin transferuri către persoane fizice, membri ai grupului infracțional organizat, transferuri către persoane juridice, societăți afiliate structurii criminale, plata de salarii, dar și diverse cheltuieli voluptorii, în suma de aproximativ 346.000.000 lei și 2.400.000 euro.\n\nÎn primele două situații, în majoritatea cazurilor, externalizarea fondurilor a avut la bază pretinse documente justificative, care să dea aparența legalității operațiunilor prin care sumele de bani au ieșit din patrimoniul societăților (avans, dividende, restituire împrumut, cesiune părți sociale, respectiv înființarea și/sau preluarea a zeci de societăți pentru a simula operațiuni economice, astfel încât fonduri consistente având ca proveniență avansurile achitate de către clienți să poate fi externalizate sub aparența unor contracte de prestări servicii sau achiziții de bunuri).\n\nIndiferent de traseul parcurs, sumele de bani au urmat aceeași destinație, conturile membrilor grupării și retragerea în numerar.\n\nÎn același interval de timp, suspecții au indus în eroare, cu ocazia executării unor promisiuni de vânzare-cumpărare, acte adiționale și contracte de vânzare cumpărare având ca obiect imobile (apartamente) în cadrul unor ansambluri rezidențiale, mai multe persoane fizice și juridice, în mod direct sau indirect, prin intermediul angajaților societăților cu atribuții în vânzări, prin prezentarea ca adevărată a unor fapte mincinoase constând în finalizarea unor etape ale proiectelor, predarea apartamentelor către un număr mare de clienți, afirmarea unor procente mari de vânzări, respectiv epuizarea acestora, amânarea nejustificată și repetată a semnării contractelor prin prezentarea deformată a realității obiective și prin presarea clienților cumpărători să accepte alte termene și condiții dezavantajoase, invocarea unor impedimente inexistente la semnarea contractelor (neplata taxelor și impozitelor, argumente false privind întârzierea lucrărilor – vreme nefavorabilă, pandemie sau conflictul armat de la granița cu Ucraina).\n\nManoperele frauduloase folosite de membrii grupării de criminalitate organizată în raport cu clienții au constat și în vânzarea imobilelor către alte persoane, condiționarea semnării contractelor de vânzare-cumpărare de asumarea unor noi obligații neinserate inițial în promisiunea de vânzare, cum ar fi cedarea folosinței locuințelor pe o perioadă lungă de timp, intenția de a folosi apartamentele edificate în interes propriu – pentru funcționarea hotelului, grevarea imobilelor de sarcini în favoarea unor terțe persoane sau membri ai grupării fără notificarea clientului , interdicția notării la cartea funciară a promisiunilor de vânzare-cumpărare, asumarea în scris a obligației de a nu face aprecieri publice asupra oricărui aspect al relațiilor contractuale sub sancțiunea plății unor daune de valori mari care descuraja orice demers judiciar al clienților.\n\nSuspecții au recurs, de asemenea, la recompartimentări ale imobilelor pentru a îngreuna identificarea apartamentelor care au făcut obiectul promisiunilor de vânzare, obstrucționarea accesului clienților în șantiere pentru a verifica stadiul lucrărilor, vânzarea în bloc a unui număr mare de apartamente către propriile societăți urmată la scurt timp de rezoluțiunea vânzării, în scopul needificării și/sau nepunerii la dispoziția clienților a imobilelor contractate. Astfel, membrii grupării de criminalitate organizată au produs pagube materiale substanțiale clienților, corelativ cu obținerea de către ei a unor foloase patrimoniale injuste .\n\nÎn baza aceleiași rezoluții infracționale, în mod repetat și la intervale diferite de timp, liderii grupului infracțional au dispus efectuarea în documentele contabile ale firmelor (persoane juridice cu calitatea procesuală de suspect) de operațiuni fictive de achiziții, în scopul diminuării bazei impozabile și deducerii ilegale a taxei pe valoare adăugată.\n\nAcțiunea este realizată cu suportul jandarmilor Inspectoratului General al Jandarmeriei Române.\n\nFacem precizarea că, pe parcursul întregului proces penal, persoanele cercetate beneficiază de drepturile și garanțiile procesuale prevăzute de Codul de procedură penală, precum și de prezumția de nevinovăție.",
        "label": "Dobrogea"
    },
    {
        "title": "Les Fleurs du mal: Arta și Alienarea - expoziție la Muzeul de Artă Constanța",
        "text": "În perioada 11 octombrie – 30 noiembrie 2024, Muzeul de Artă Constanța găzduiește expoziția „Les Fleurs du mal”, un proiect semnat de curatorul Nora Cupcencu. Inspirată de simbolismul lui Charles Baudelaire, expoziția aduce în prim-plan influențele subtile și adesea toxice care modelează viața creatorului. Reflecțiile poetului asupra tensiunii dintre idealism și aparențele înșelătoare ale societății își găsesc ecoul și în arta contemporană.\n\nAceastă expoziție colectivă reunește operele a 14 artiști: Olimpiu Bandalac, Irina Cîmpeanu, Nora Cupcencu, Matei Emanuel, Dumitru Gorzo, Petru Lucaci, Alex Mirutziu, Gili Mocanu, Denis Nanciu, Răzvan Neagoe, Magdalena Pelmuș, Bogdan Pelmuș, Beniamin Popescu și Alexandru Ranga. Lucrările lor explorează alienarea, identitatea și dezalienarea, utilizând diverse forme de exprimare artistică, de la pictură și sculptură la fotografie, instalații și eseuri vizuale.\n\nExpoziția „Les Fleurs du mal” tratează alienarea pe multiple planuri – existențial, social și cultural. Fiecare lucrare scoate în evidență o înstrăinare subtilă, asemenea celei descrise de Jean-Paul Sartre în „Ființa și neantul”, unde omul este constrâns să-și creeze sensul propriu într-o libertate apăsătoare. Artiștii prezenți aleg să navigheze împotriva valului și să își exprime lupta interioară prin intermediul artei, creând astfel o punte între sine și lumea înconjurătoare.\n\nPentru acești creatori, „Les Fleurs du mal” nu simbolizează doar degradarea interioară, ci și potențialul de regenerare prin suferință. Prin operele lor, ei reflectă interacțiunea dintre forțele care împiedică și cele care permit eliberarea, arta devenind un mod de a oglindi complexitatea realității. În mijlocul alienării urbane și culturale, arta devine un spațiu de libertate nouă și neașteptată.\n\nExpoziția nu ocolește nici tema morții, abordând-o ca o experiență simbolică – o repetiție publică în care artiștii își asumă vulnerabilitatea. În aceste lucrări, moartea nu este privită doar ca un sfârșit inevitabil, ci și ca un proces prin care sinele se redefinește și își regăsește autenticitatea. Alienarea, în acest context, nu reprezintă doar o forță destructivă, ci și un punct de plecare pentru regăsirea identității personale și artistice.\n\nCuratorul Nora Cupcencu afirmă: „Expoziția invită la reflecție asupra alienării, dar în același timp, deschide calea către o nouă formă de libertate, una care ne permite să ne regăsim în mijlocul haosului urban.” Astfel, „Les Fleurs du mal” devine o declarație artistică de eliberare, în fața unui sistem care încearcă să ne izoleze.\n\nLucrările expuse servesc drept manifeste personale, reprezentând un strigăt împotriva presiunilor sociale și culturale. Într-o lume în care prieteniile și alianțele modelează direcția artistică, acești artiști aleg să-și revendice libertatea prin exprimarea sinceră a sinelui. Arta lor nu doar că se opune alienării, dar și inspiră pe cei dispuși să depășească limitele impuse de convențiile societății.\n\n„Les Fleurs du mal” radiografiază fragilitatea umană și, în același timp, evidențiază forța creatoare. Prin lucrările lor, artiștii reflectă realitatea dincolo de suprafață, confruntându-se cu valurile unei lumi deziluzionate și căutând noi forme de libertate interioară. În această expoziție, alienarea devine un început pentru regăsirea și revendicarea sinelui autentic.",
        "label": "Dobrogea"
    },
    {
        "title": "Lucrările la centrul de colectare din Pantelimon avansează rapid",
        "text": "Lucrările la Centrul de colectare prin aport voluntar din comuna Pantelimon avansează rapid. Acest proiect, finanțat prin Programul Național de Redresare și Reziliență (PNRR), reprezintă un pas esențial pentru îmbunătățirea infrastructurii de gestionare a deșeurilor în localitate.\n\nProiectul a început să prindă contur după accesarea fondurilor necesare, pe 28 octombrie 2022, urmată de semnarea contractului pe 17 iunie 2024. Începutul lucrărilor a avut loc pe 20 iunie 2024, iar perioada de execuție este estimată să se încheie pe 29 septembrie 2024. În această perioadă, autoritățile locale depun eforturi considerabile pentru a pune bazele unei infrastructuri moderne, care va facilita colectarea și gestionarea eficientă a deșeurilor în comuna Pantelimon.\n\nDe ce este important centrul de colectare din Pantelimon\n\nImplementarea centrului de colectare reprezintă un pas major către un mediu mai curat și mai sănătos în Pantelimon. Proiectul nu doar că promovează reciclarea, dar și contribuie la reducerea poluării în zonă. Acesta este un demers important pentru viitorul comunei, asigurând o comunitate mai verde și mai sustenabilă. Primarul a subliniat: „Prin acest centru, dorim să promovăm reciclarea și să reducem poluarea. Ne propunem să contribuim la o comunitate mai verde și mai sustenabilă. Implementarea acestui centru va aduce beneficii semnificative pentru toți locuitorii comunei, prin îmbunătățirea calității vieții și protejarea mediului înconjurător”.\n\nAceastă inițiativă vine ca răspuns la necesitatea de a dezvolta o infrastructură solidă pentru gestionarea deșeurilor, oferind locuitorilor din Pantelimon un mijloc eficient de a se debarasa de deșeurile menajere și reciclabile. Proiectul nu doar că îmbunătățește condițiile de trai, dar și promovează un comportament ecologic responsabil în rândul cetățenilor.\n\nPe termen lung, centrul de colectare va aduce multiple beneficii pentru locuitorii comunei Pantelimon. Acesta va reduce semnificativ cantitatea de deșeuri necontrolate din localitate, contribuind la protejarea mediului. Totodată, va stimula conștientizarea și implicarea cetățenilor în activități de reciclare, un aspect esențial pentru o dezvoltare sustenabilă.",
        "label": "Dobrogea"
    },
    {
        "title": "Informare RAJA - Începând cu data de 30 septembrie, vor demara lucrările în zona intersecției de la Delfinariu",
        "text": "În prezent, RAJA SA derulează la nivelul municipiului Constanța, în cadrul Programului Operațional Infrastructură Mare (POIM) 18 contracte de lucrări, cu o valoare totală de peste 652 milioane lei.\n\nInvestițiile, care vizează extinderea și modernizarea infrastructurii de apă și apă uzată, vor avea ca finalitate peste 76 km de rețele noi de apă și de canalizare, pe 264 de străzi din municipiu.\n\nO parte semnificativă a acestor intervenții se concentrează pe reabilitarea aducțiunilor și magistralelor de alimentare cu apă, precum și a sistemelor de refulare care transportă apele uzate către stațiile de epurare.\n\nToate lucrările se desfășoară pe conducte de mari dimensiuni, cu diametre cuprinse între 300 și 1.000 mm, pe lungimi extinse, la adâncimi între 2 și 8 metri.\n\nPrin înlocuirea conductelor îmbătrânite, unele cu o vechime mai mare de 70 ani, ai căror parametri tehnologici sunt depășiți, se va îmbunătăți siguranța sistemului de alimentare cu apă prin reducerea pierderilor, asigurarea serviciului fără discontinuități și menținerea calității apei potabile.\n\nÎn plus, sistemul de canalizare va fi mai ușor de întreținut și va putea prelua un debit mai mare de apă uzată. De altfel, toate noile magistrale și conducte de aducțiune, dar și rețeaua de preluare a apelor uzate, sunt dimensionate pentru a face față noilor cerințe de dezvoltare urbană a municipiului Constanța.\n\nContractele de lucrări CL1A și CL3A – ”Rețele de apă și canalizare în zona centrală a Municipiului Constanța”, cu o valoare cumulată de 64,1 milioane lei, vor avea un impact major asupra calității serviciilor.\n\nPe bd. Mamaia, în zona intersecției de la Delfinariu, se vor executa lucrări de reabilitare și extindere a colectoarelor, cu diametre ce ajung până la 1.000 mm. Inițial, s-a lucrat la înlocuirea conductelor de peste 70 ani, pe tronsonul de la intersecția cu strada Ion Rațiu către Delfinariu, inclusiv cu înlocuirea sistemelor de pe străzile adiacente și preluarea acestora în rețeaua principală de pe bulevard.\n\nÎnlocuirea ovoidului cu DN 1.000 mm este esențială, mai ales că, pe anumite porțiuni, acesta a fost edificat în anii 1960, iar în anumite zone traversa domenii private, ceea ce facea imposibilă intervenția în cazul unor avarii.\n\nMai mult, prin reabilitarea acestui ovoid unitar de mari dimensiuni, se va mări capacitatea de preluare a apelor menajere reducând riscul de inundații în caz de ploi abundente.\n\nLucrările propriu-zise vor fi demarate pe bulevardul Mamaia, în zona intersecției cu strada Zorelelor, începând cu data de 30 septembrie 2024.\n\nPentru buna desfășurare a circulației auto în zonă în perioada desfășurării intervențiilor, inițial se va desființa scuarul central, pe o distanță de aproximativ 100 metri, și se va asfalta zona pentru a permite desfășurarea traficului auto pe două benzi în fiecare sens.\n\nAceste lucrări preliminare vor dura aproximativ două săptămâni, urmând ca începând cu data de 14 octombrie 2024, să fie demarată reabilitarea propriu-zisă a ovoidului cu diametrul de 1.000 mm.\n\nÎn acest sens, pe bulevardul Mamaia, în zona intersecției cu strada Zorelelor, traficul auto va fi restricționat pe primele două benzi pe sensul de mers către Stațiunea Mamaia.\n\nAvând în vedere dezvoltarea zonei, pe lângă înlocuirea ovoidului DN 1.000, se vor reabilita și colectoarele de preluare a apelor pluviale DN 600 și DN 1000. În plus, pe strada Zorelelor se vor monta noi grătare pluviale în scopul preluării apelor meteorice. Lucrările se vor desfășura etapizat pentru a nu bloca accesul total pe strada Zorelelor\n\nZonele de intervenție vor fi împrejmuite și semnalizate corespunzător, iar Poliția Rutieră a avizat aceste măsuri pentru fluidizarea traficului.\n\nConform graficelor, termenul estimat pentru finalizarea lucrărilor este sfârșitul lunii ianuarie 2025, cu mențiunea că acesta poate fi influențat de eventualele obstacole subterane, ce ar putea fi descoperite la decopertarea terenului pentru montarea noilor tronsoane, sau de condițiile meteorologice.\n\nDecizia de a demara lucrările în această perioadă este strâns legată de vârful de trafic auto din perioada sezonului estival, când bulevardul Mamaia este intens circulat.\n\nReprezentanții RAJA SA vor monitoriza atent desfășurarea activităților pentru respectarea termenelor stabilite și pentru a minimiza disconfortul creat de lucrările derulate cetățenilor municipiului Constanța. În acest sens, se vor lua toate măsurile pentru degajarea pământului excavat din zona intervențiilor și pentru eliminarea prafului rezultat.",
        "label": "Dobrogea"
    },
    {
        "title": "Program pentru creșterea eficienței energetice a iluminatului public în Topalu",
        "text": "Comuna Topalu, din județul Constanța, a demarat un proiect important pentru creșterea eficienței energetice a infrastructurii de iluminat public. Acest program este finanțat de Administrația Fondului pentru Mediu, sub coordonarea Ministerului Mediului, Apelor și Pădurilor. Proiectul vizează îmbunătățirea iluminatului stradal, reducerea consumului de energie și protejarea mediului înconjurător.\n\nPrimarul comunei Topalu, Baltă Constantin, a anunțat recent implementarea acestui program de eficientizare energetică. Acesta reprezintă un pas esențial pentru comunitate, asigurând un iluminat public modern și eficient. În baza documentațiilor și ofertelor primite, a fost realizată achiziția necesară pentru depunerea dosarului de finanțare la Fondul de Mediu.\n\nProiectul de modernizare aduce o serie de avantaje majore pentru locuitorii din Topalu. În primul rând, eficiența energetică va reduce semnificativ consumul de electricitate, ceea ce se va traduce în costuri mai mici pentru întreținerea sistemului de iluminat public. În al doilea rând, iluminatul va deveni mai fiabil, crescând siguranța pe străzi și îmbunătățind calitatea vieții locuitorilor.\n\nUn alt beneficiu major al acestui program este impactul pozitiv asupra mediului. Prin utilizarea unor tehnologii moderne, eficiente din punct de vedere energetic, emisiile de CO2 vor fi reduse, contribuind astfel la protecția mediului. Administrația locală din Topalu demonstrează un angajament clar față de sustenabilitate și un viitor mai verde pentru comună.\n\nAcest proiect de creștere a eficienței energetice a iluminatului public este o investiție semnificativă în viitorul comunei Topalu. Primarul Baltă Constantin subliniază că implementarea acestuia va aduce economii importante la bugetul local, îmbunătățind totodată condițiile de trai pentru cetățeni.\n\nModernizarea infrastructurii de iluminat public nu doar că va oferi locuitorilor un serviciu de calitate, dar va contribui și la o utilizare mai responsabilă a resurselor energetice. Pe termen lung, proiectul va asigura o comunitate mai sigură, mai sustenabilă și mai conectată la nevoile actuale de mediu.\n\nÎn concluzie, locuitorii din comuna Topalu pot aștepta un iluminat public modern, care reduce costurile și protejează mediul. Acest program de creștere a eficienței energetice reprezintă un pas important spre un viitor mai verde și mai eficient.",
        "label": "Dobrogea"
    },
    {
        "title": "Festivalul Darurile Mării la Agigea: Un weekend plin de distracție și muzică",
        "text": "Festivalul Darurile Mării la Agigea a fost un real succes și o alternativă de petrecere a timpului liber pentru locuitorii din Agigea și turiștii din zonă. Acesta s-a desfășurat între 23 și 25 august, oferind un spectacol de neuitat, distracție și voie bună, iar intrarea a fost gratuită.\n\nFestivalul Darurile Mării la Agigea a început în forță, cu o petrecere electrizantă. DJ ANDI a urcat pe scenă vineri, la ora 19:00, aducând o atmosferă plină de energie cu setul său de muzică retro. Petrecerea Nostalgia a dat tonul distracției, reamintindu-le participanților de hiturile care i-au marcat în trecut. Publicul a dansat și a cântat împreună, bucurându-se de această călătorie muzicală în timp.\n\nSâmbătă și duminică, scena festivalului a fost cucerită de unii dintre cei mai apreciați artiști ai momentului. Oana Radu, Juno, Nicole Cherry, și ansamblul folcloric Can Renkler au încântat publicul sâmbătă seara. Spectacolul a fost unul memorabil, iar Parcul Mihai Eminescu a devenit neîncăpător pentru mulțimea venită să-i vadă pe acești artiști în acțiune. „Atmosfera a fost de neuitat, cu muzică bună, dansuri și multă voie bună”, a declarat Cristian Cîrjaliu, primarul comunei Agigea.\n\nDuminică, festivalul a continuat cu alți artiști din industria muzicală românească, după ce publicul a fost încântat de ansamblul folcloric Mugurașii Cumpenei, care a adus pe scenă tradiții autentice românești. Apoi, au urcat pe scenă Georgiana Neagu & Band, Mario Fresh și The Motans. Spectatorii au trăit momente de neuitat, cântând și dansând alături de artiștii preferați.\n\n„A fost o adevărată sărbătoare a muzicii și tradițiilor românești. Este incredibil să vezi cum aceste evenimente unesc comunitatea și aduc bucurie tuturor”, a adăugat primarul.\n\nÎnchiderea festivalului a fost marcată de un spectaculos foc de artificii. Luminile colorate au luminat cerul Agigei, încheind cea de-a doua ediție a festivalului într-un mod grandios. „Acest festival este un exemplu clar al eforturilor noastre de a aduce împreună oamenii din comunitatea noastră, oferindu-le momente de neuitat. Ne dorim să facem din acest eveniment o tradiție anuală și să creștem de la an la an”, a concluzionat Cristian Cîrjaliu.\n\nFestivalul Darurile Mării la Agigea a demonstrat încă o dată că poate aduce împreună oameni de toate vârstele pentru a se bucura de muzică, tradiții și bună dispoziție. Evenimentul a fost un succes total, reușind să atragă un număr mare de participanți și să creeze amintiri care vor dăinui mult timp.",
        "label": "Dobrogea"
    },
    {
        "title": "Reacția CSM Constanța la acuzațiile recente aduse de un sportiv",
        "text": "Clubul Sportiv Municipal (CSM) Constanța a decis să facă lumină asupra unor acuzații apărute recent în spațiul public, legate de preluarea unor contracte ale foștilor colaboratori ai Asociației Handbal Club Dobrogea Sud. În contextul în care s-a solicitat plata unor remunerații pentru contracte pe care clubul susține că nu le-a asumat, conducerea CSM Constanța oferă următoarele clarificări într-un comunicat oficial:\n\nÎn contextul recentelor informații apărute în spațiul public, Clubul Sportiv Municipal Constanța dorește să clarifice următoarele aspecte:\n\nClubul Sportiv Municipal Constanța nu a preluat niciodată contractele numiților Toma Laurențiu Mihai ori Stănescu Rudi Ionuț de la Asociația Handbal Club Dobrogea Sud având în vedere că aceștia nu și-au manifestat intenția de a-și continua activitatea în cadrul clubului nostru.(foto 1 și foto 5 – cereri înregistrate)\n\nAceasta era o condiție obligatorie, stipulată în articolul 7, „Preluarea unei echipe” din Regulamentul de Organizare și Desfășurare a Competițiilor Naționale de Handbal în vigoare de la data la care echipa de handbal masculin a Clubului Sportiv Municipal Constanța a fost înființată și a preluat echipa și locul Asociației Handbal Club Dobrogea Sud.\n\nÎn ciuda acestor fapte, domnul Toma Laurențiu Mihai a solicitat ulterior comisiilor cu atribuții jurisdicționale a Federației Române de Handbal plata remunerațiilor aferente unui contract de activitate sportivă încheiat cu Asociația Handbal Club Dobrogea Sud contract ce nu a fost asumat de Clubului Sportiv Municipal Constanța. Suma revendicată se ridică la aproximativ 270.000 EUR, iar ca „dovadă” a faptului că și-a exprimat intenția de a-și continua activitatea în cadrul clubului nostru a depus o cerere de continuare a activității la Clubul Sportiv Municipal Constanța (foto 2) fără a face dovada înregistrării sau comunicării acesteia către clubul nostru și fără a purta vreun număr de înregistrare. Mai mult, spre a dovedi „înregistrarea” unor astfel de cereri (admițând implicit că acestea nu au fost înregistrate și comunicate clubului nostru) a solicitat audierea unor martori pentru dovedirea acestor aspecte, ce nici măcar n-au fost audiați de către Comisiile Federației Române de Handbal, aspecte ce nu le-au împiedicat să concluzioneze în mod nelegal și în ciuda evidenței cum că acest contract ar fi fost preluat de către Clubul Sportiv Municipal Constanța.\n\nContractele prezentate Federației Române de Handbal de către domnii Toma Laurențiu Mihai și Stănescu Rudi ambele poartă în mod bizar același număr de înregistrare de la Asociația Handbal Club Dobrogea Sud (nr. 224 din 10.01.2022)(foto 3 și Foto 4), fiind încheiate pentru o perioadă de 5 ani de zile și sunt semnate într-un mod neobișnuit: domnul Toma Laurențiu Mihai semnează ca reprezentant al Asociația Handbal Club Dobrogea Sud în contractul domnului Stănescu Rudi și invers, domnul Stănescu Rudi semnează ca reprezentant al Asociația Handbal Club Dobrogea Sud în contractul domnului Toma Laurențiu Mihai, cu remunerații deosebit de augmentate.\n\nÎn plus, aceste contracte au fost înregistrate la Federația Română de Handbal în luna ianuarie 2022, sub un număr de ordine din cinci cifre (Foto 3 si Foto 4), care nu corespunde secvenței numerelor de înregistrare în registrul contractelor de activitate sportivă a acestei Federații. Este de remarcat faptul că acest registru a ajuns la un număr de ordine de cinci cifre abia peste mai mult de jumătate de an de la data pretinsă a înregistrării acestor contracte, în august 2022, ceea ce ridică semne de întrebare cu privire la autenticitatea și validitatea înregistrării menționate.\n\nMai mult, de remarcat este și faptul că aceste contracte semnate de Toma Laurențiu Mihai pentru Stănescu Rudi și viceversa (Foto 3 și Foto 4) au fost încheiate cu Asociația Handbal Club Dobrogea Sud în condițiile în care, la data pretinsă a încheierii acestora, aceștia aveau deja contracte în vigoare. În concret, în luna iulie 2022, pentru decontarea ultimei tranșe din contractul de finanțare nr. 162474/17.08.2021 la Primăria Municipiului Constanța, au fost depuse alte contracte, respectiv pentru Stănescu Rudi Ionuț: Contract de activitate sportivă înregistrat la Federația Română de Handbal sub nr. 5119 din 12.08.2020, având o valabilitate de 4 ani, respectiv până la data de 30.06.2024, împreună cu Actul adițional înregistrat la Federația Română de Handbal sub nr. 6443 din 08.03.2021; pentru Toma Laurențiu Mihai: Contract de activitate sportivă înregistrat la Federația Română de Handbal sub nr. 3851 din 04.10.2019, cu o valabilitate de 5 ani, până la data de 30.06.2024, și Actul adițional cu nr. 7002 din 20.07.2021, înregistrat la Federația Română de Handbal.\n\nPreședintele Din nu este străin de încălcarea regulamentelor Federației Române de Handbal.\n\nÎn cadrul litigiilor desfășurate în fața comisiilor cu atribuții jurisdicționale, Clubul Sportiv Municipal Constanța a întâmpinat numeroase nereguli. Unele hotărâri au fost pronunțate fără a fi măcar semnate de membrii Comisiei, în altele nefiind nici măcar citați pentru termenele fixate pentru judecarea cauzelor. În alte cazuri am fost citați dar cu mențiunea că ședința este secretă ori se desfășoară fără prezența părților iar într-una din situații când am fost invitați să ne precizăm poziția la o anumită ședință a Comisiei de Disciplină, la data și ora la care reprezentanții Clubului Sportiv Municipal Constanța s-au prezentat au aflat că de fapt ședința se desfășura la o altă oră decât cea la care citarea avuse loc. Ultima din acest lung șir de nelegalități s-a consumat ieri, solicitându-ni-se de către Comisia de Disciplină să formulăm un punct de vedere până la data de 15 octombrie 2024, însă hotărârea disciplinară a fost pronunțată fără ca termenul să expire. În toate aceste situații, argumentele, cererile sau apărările Clubului Sportiv Municipal Constanța nu au fost analizate de către comisiile jurisdicționale ale Federației Române de Handbal, care par să fie mai preocupate de execuția Clubului Sportiv Municipal Constanța și satisfacerea intereselor grupului organizat de influență compus din președintele Federației Române de Handbal domnul Din Constantin, membrul al Consiliului de Administrație domnul Stănescu Rudi totodată președinte al Asociației Handbal Club Dobrogea Sud și colaboratorul său apropiat, domnul Toma Laurențiu Mihai, vicepreședinte al aceleiași asociații.\n\nÎn concret, domnul Toma Laurențiu Mihai s-a mutat în Municipiul Brașov și de peste doi ani de zile nu a participat la nicio activitate a clubului nostru, susținând că nu îi este permisă prezența, deși nu a putut face dovada nici măcar a unei cereri adresată în acest sens către club. Cu alte cuvinte, a stat, frumos, acasă. Asta în condițiile în care nici măcar nu avea carnet de antrenor vizat, regulamentele Federației Române de Handbal stipulând în mod expres că drepturile de antrenor și drepturile din regulamentele acestei Federații sunt condiționate de existența acestui carnet de antrenor vizat la zi. Ce au decis comisiile cu atribuții jurisdicționale ale Federației Române de Handbal ? Că pentru statul acasă, necesită a fi remunerat cu o remunerație semnificativă (aproximativ 300.000 euro). De ce ? Pentru că așa au decis ei, scurt, fără motivare, fără a se analiza argumentele sau apărările clubului.\n\nPrecizăm că toate hotărârile comisiilor Federației Române de Handbal au fost contestate prin acțiune în anulare în fața instanțelor de judecată, conform articolului 608 din Codul de procedură civilă. Până în acest moment, nu a fost pronunțată nicio soluție definitivă în aceste cazuri. Arătăm că Federația Română de Handbal nu a adoptat competența Tribunalului de Arbitraj Sportiv de la Lausanne în această privință, tocmai pentru ca hotărârile acestora să nu poată fi supuse „riscului” desființării acestora ca urmare a analizei oricăror hotărâri ale comisiilor acesteia de către o instanță cu adevărat independentă și imparțială, respectiv Tribunalul de Arbitraj Sportiv de la Lausanne.\n\nNu ar fi prima situație în care regulamentele Federației Române de Handbal sunt aplicate după bunul plac al intereselor conducerii acestui for, aceasta fiind situația și în cadrul ședinței Consiliului de Administrație al Federației Române de Handbal din data de 18.10.2023, când pe ordinea de zi s-a aflat convocarea Adunării Generale Extraordinare a Federației cu unic punct pe ordinea de zi constând în revocarea din funcție a președintelui Constantin Din pentru grave încălcări ale statutului și regulamentelor Federației.\n\nDeși era parte vizată direct de această chestiune, Constantin Din a participat la vot, contrar dispozițiilor legii [art. 301 Cod penal; art. 25 raportat la art. 22 O.G. 26/2000] și contract prevederilor articolului 8.1 din Regulamentul de Organizare și Funcționare a Consiliului de Administrație al Federației Române de Handbal, ce interzice în mod expres participarea la vot pentru persoane ce dețin un interes în materia supusă votului.\n\nAstfel, fără cele două voturi exprimate de domnii Rudi Stănescu și Constantin Din, Președintele Federației Române de Handbal nu ar mai fi fost astăzi în funcție.\n\nReiterând cele atinse doar tangențial mai sus, un alt aspect îngrijorător este implicarea domnului Rudi Stănescu, membru al Consiliului de Administrație al Federației Române de Handbal, care se află într-o situație de conflict de interese. Domnul Rudi Stănescu în calitatea sa de membru al Consiliului de Administrație al Federației Române de Handbal a votat pentru numirea în funcție a membrilor comisiilor cu atribuții juridicționale ale Federației Române de Handbal. Adică acei membri care, ulterior, au judecat cauzele ce l-au implicat pe acesta și pe Toma Laurențiu Mihai.\n\nÎn acest context, arătăm că Clubul Sportiv Municipal Constanța a sesizat organele de urmărire penală cu privire la săvârșirea unor infracțiuni de către numiții Toma Laurențiu-Mihai și Stănescu Rudi Ionuț și alte persoane, iar prin prezentul comunicat ne limităm în a oferi detalii suplimentare cu privire la anchetă, întrucât urmărirea penală este nepublică, manifestându-ne încrederea în justiție și în organele judiciare că vor afla adevărul în această privință”.",
        "label": "Dobrogea"
    },
    {
        "title": "Clădirea fostului Tribunal Tulcea se transformă într-un „Mall al serviciilor publice”",
        "text": "🎯 Reabilitare cu fonduri europene pentru un centru modern de servicii publice\n\nPrimarul municipiului Tulcea, Ștefan Ilie, a anunțat semnarea contractului de execuție pentru transformarea fostului Tribunal din strada Păcii nr. 83 într-un modern „Mall al serviciilor publice”.\n\nInvestiția, în valoare de peste 7,1 milioane de lei fără TVA, are ca scop crearea unui spațiu eficient energetic, sigur din punct de vedere seismic și dedicat accesului facil la servicii administrative.\n\n\n\n👉„Reabilitarea acestui imobil este un pas important pentru comunitatea tulceană. Proiectul va aduce beneficii reale prin eficiența energetică și siguranța clădirilor publice din oraș”, a declarat primarul Ștefan Ilie.\n\n📌 Lucrările includ:\n\n🔹 Consolidarea fundațiilor și pereților pentru siguranță seismică;\n\n🔹 Refacerea șarpantei și izolarea subsolului;\n\n🔹 Amenajarea unui parcaj auto modern;\n\n🔹 Termoizolarea pereților exteriori și a planșeelor;\n\n🔹 Modernizarea instalațiilor de apă, canalizare și electrice;\n\n🔹 Introducerea unui sistem eficient de ventilație și climatizare.\n\n🔗 Soluții sustenabile pentru viitor\n\nNoua clădire va fi dotată cu un sistem de climatizare de ultimă generație, care asigură aer proaspăt și temperaturi optime tot anul. Racordarea la utilitățile existente va completa funcționalitatea modernă a centrului.\n\nMall-ul serviciilor publice va oferi:\n\n🔹Acces simplificat și rapid la servicii administrative;\n\n🔹 Spații prietenoase cu mediul, eficiente energetic;\n\n🔹 Condiții moderne de lucru pentru angajați și confort pentru cetățeni.\n\nProiectul, evaluat la 8.785.787,78 lei fără TVA, este cofinanțat prin fonduri europene, dintre care 6.110.075,92 lei reprezintă sumele eligibile. Contractul a fost atribuit Asocierii S.C. Euroest Plus Imobiliare S.R.L. și S.C. Troia Premium Construct S.R.L.\n\nPrimarul Ștefan Ilie: „Lucrările vor fi finalizate la timp”\n\n👉„Am încredere în constructori și în echipa care coordonează acest proiect. Este un pas important pentru Tulcea și îi mulțumesc fiecărui coleg implicat!”, a afirmat edilul.\n\nCând va fi gata?\n\nProiectul are o durată de execuție de 15 luni și o garanție de 5 ani pentru calitatea lucrărilor.\n\n\n\n📢Un exemplu pentru întreaga regiune\n\nTransformarea fostului Tribunal într-un „Mall al serviciilor publice” nu doar că va îmbunătăți viața cetățenilor, dar va deveni și un model de bune practici în regiunea Dobrogea.",
        "label": "Dobrogea"
    },
    {
        "title": "Se oprește apa în Stațiunile Venus, Jupiter și Cap Aurora",
        "text": "În vederea executării lucrărilor de racordare la sistemul centralizat a noilor conducte de alimentare cu apă din Stațiunea Neptun (municipiul Mangalia), se va întrerupe furnizarea apei potabile, miercuri – 17 aprilie 2024, timp de 24 de ore, în intervalul orar 00.00 – 24.00.\n\nVor fi afectați de lipsa apei consumatorii din stațiunile Venus, Cap Aurora și Jupiter, dar și Herghelia Mangalia, Asociația de Proprietari Fruvileg nr. 59 (fostul IAS Mangalia) și Stația PECO Neptun.\n\nÎn acest timp, în orașul Mangalia și în stațiunea Saturn se va furniza apă cu presiune redusă, în unele zone, în funcție de topografia rețelei și de consum, putându-se înregistra lipsa apei la robinete.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "Investiții în infrastructură la Comana: rețea electrică nouă și renovări de drumuri",
        "text": "Comuna Comana din județul Constanța trece printr-o serie de transformări importante, în ciuda bugetului restrâns. Extinderea rețelei electrice și renovarea drumurilor sunt priorități pentru primarul Osman Erdal, care a oferit detalii despre proiectele realizate și cele aflate în derulare.\n\nRețea electrică nouă pentru locuințele din Pelinu\n\nUna dintre realizările majore ale administrației locale este extinderea rețelei electrice în satul Pelinu, care aparține de comuna Comana. „Sunt bani puțini, dar am făcut o extindere de care pur și simplu eu m-am ocupat de ani în localitatea Pelinu. Am obținut aprobarea și finanțarea necesară, iar acolo s-au construit vreo șase-șapte locuințe care nu aveau curent”, a declarat primarul Osman Erdal.\n\nAcest proiect a fost unul dintre obiectivele prioritare ale edilului și a fost finalizat cu succes. Odată cu finalizarea lucrărilor, noile locuințe din Pelinu beneficiază acum de acces la electricitate.\n\nPe lângă extinderea rețelei electrice, primăria a finalizat recent și renovarea căminului cultural din satul Tătaru. „Am renovat căminul din satul Tătaru, iar lucrările s-au terminat acum aproximativ trei săptămâni,” a precizat Osman Erdal.\n\nAceastă investiție contribuie la îmbunătățirea vieții culturale și sociale a comunității locale, oferind un spațiu modern pentru diverse evenimente și activități.\n\nUn alt proiect important aflat în derulare este modernizarea drumului comunal care leagă Comana de drumul național și satul Orzaru. „Lucrările de asfaltare au început, iar primul strat de asfalt a fost deja aplicat. Însă, din cauza diferențelor de temperatură, cu îngheț și dezgheț, nu s-a mai putut lucra momentan,” a explicat primarul.\n\nDeși vremea a încetinit progresul, proiectul continuă, iar autoritățile locale sunt încrezătoare că acesta va fi finalizat conform planului. Odată încheiat, drumul va îmbunătăți considerabil accesul locuitorilor din zonă la principalele artere de circulație.\n\nÎn ciuda provocărilor financiare, administrația comunei Comana reușește să investească în infrastructura locală. „Sunt bani puțini, dar am făcut tot posibilul să finalizăm aceste proiecte importante pentru comunitate,” a subliniat Osman Erdal.\n\nExtinderea rețelei electrice și renovarea căminului cultural sunt doar câteva dintre proiectele care contribuie la dezvoltarea comunei Comana, iar modernizarea drumurilor rămâne o prioritate pentru administrație.",
        "label": "Dobrogea"
    },
    {
        "title": "UNTOLD X: 7-10 august 2025- o ediție aniversară legendară. Abonamente disponibile din 10 octombrie",
        "text": "UNTOLD, festivalul care ocupă locul 3 în topul celor mai mari evenimente muzicale din lume, se pregătește să scrie istorie în 2025 cu o ediție aniversară memorabilă, care va avea loc în perioada 7-10 august. Anul viitor, festivalul UNTOLD își invită fanii să celebreze cea mai spectaculoasă ediție de până acum – 10 ani de experiențe unice, libertate, respect și diversitate.\n\nÎncă de la prima ediție din 2015, UNTOLD a reușit să creeze un univers care atrage zeci de mii de fani din toate colțurile lumii. Cu sute de artiști care performează la scenele amplasate în festival, UNTOLD este evenimentul care celebrează muzica și prietenia, oferind de fiecare dată o experiență unică, imposibil de replicat: combinația perfectă între diversitate muzicală, cei mai mari artiști și DJ-i și cei mai frumoși fani, care vin din întreaga lume pentru a se bucura de atmosfera senzațională și de conexiunea specială creată în Cluj-Napoca.\n\nEdiția aniversară, UNTOLD X, promite să fie una legendară. Pe lângă cei mai mari artiști și DJ din lume, organizatorii spun că anul 2025 va aduce în lineup-ul festivalului artiști live în premieră pentru România, pe care fanii și-i doresc pe scena principală, experiențe inedite și multe alte surprize pe care participanții le vor descoperi în universul magic UNTOLD.\n\n\n\n Fanii UNTOLD care doresc să fie parte din cea de-a 10-a ediție a festivalului vor putea achiziționa, începând de astăzi, abonamente General Access la un preț special de 139 Euro.\n\nÎn cele patru zile și patru nopți de festival, creatorii UNTOLD transformă Parcul Central din Cluj-Napoca într-o lume a diversității genurilor muzicale, o lume care include live act-uri și show-uri ale celor mai cunoscuți artiști și DJ din cultura mainstream și underground. Fiecare dintre cele patru zile ale celor 9 ediții ale festivalului UNTOLD a fost o experiență extraordinară pentru fanii care s-au bucurat de fiecare artist prezent la scenele amplasate în Parcul Central.\n\nDe la prima ediție din 2015, UNTOLD s-a transformat într-un adevărat fenomen global, adunând laolaltă sute de mii de fani din întreaga lume pentru o experiență unică. Începând cu cei 240.000 de participanți care au trăit magia primei ediții, festivalul a crescut de la an la an, atingând un record impresionant de 427.000 de fani în 2024.\n\nDe-a lungul celor nouă ediții, UNTOLD a adus în premieră în România nume mari din industria muzicală internațională, de la Avicii în 2015, The Chainsmokers, Ellie Goulding, Charli XCX, Anne-Marie, Ava Max, Bebe Rexha, Stormzy, Tinie Tempah, Major Lazer, până la Imagine Dragons, Sam Smith sau Burna Boy, alături de cei mai apreciați DJ ai lumii: David Guetta, Swedish House Mafia, Martin Garrix, Dimitri Vegas & Like Mike, Alok, Armin van Buuren, Marshmello, Steve Aoki, Timmy Trumpet, Kygo, Alan Walker, Don Diablo, Lost Frequencies, Tiesto, Alesso, Hardwell, Above & Beyond.\n\nScena Galaxy, casa techno a festivalului UNTOLD, a fost, în cele 9 ediții, locul care a oferit fanilor seturi live ale celor mai cunoscuți DJ din cultura underground: Charlotte de Witte, Black Coffee, Carl Cox, Amelie Lens, Boris Brejcha, Paul Kalkbrenner, FISHER, Solomun, Tale of Us, Artbat, Richie Hawtin, Stephan Bodzin, Camelphat, Claptone.\n\nÎn 2024, UNTOLD, festivalul care a pus România pe harta celor mai mari evenimente din lume încă de la prima ediție în 2015, ocupă locul 3 în clasamentul celor mai impresionante festivaluri organizate la nivel internațional. Festivalul din Cluj-Napoca a reușit să se poziționeze ca unul dintre cele mai importante evenimente muzicale internaționale. Aflat acum în compania selectă a marilor festivaluri precum Tomorrowland din Belgia și EDC (Las Vegas), acest festival continuă să atragă cel mai frumos public din lume, artiști și DJ de top, consolidându-și reputația pe scena globală a industriei de evenimente.",
        "label": "Dobrogea"
    },
    {
        "title": "Au fost validați primarul și noii consilieri din Ciucurova",
        "text": "În urma deciziei emise de Judecătoria Babadag, primarul Marin Șerban a fost validat pentru a-și prelua noul mandat în cea mai înaltă funcție a Comunei Ciucurova. Totodată a fost validată și lista de consilieri, deschizându-se astfel calea pentru constituirea noului consiliu local.\n\nExplicația duratei mari de timp dintre alegerile locale din 9 iunie și momentul actual se explică prin decalajul creat în 2020, din cauza pandemiei. Atunci alegerile au fost ținute în septembrie, iar noii aleși și-au preluat mandatul în octombrie. Durata mandatului fiind de patru ani, a fost necesară îndeplinirea acestei perioade pentru expirarea mandatelor și pentru ca persoanele votate în vara lui 2024 să poată intra pe funcții – lucru care s-a petrecut la nivel național, în general între 20 și 30 octombrie.\n\nComponența consiliului local al comunei Ciucurova, așa cum a fost votată de cetățeni și avizată de Judecătoria Babadag, este următoarea: Costache Daniel-Augustin, Dragnea Ion, Frățilă Florin, Popa Bogdan-Lucian și Stan Iulius – din partea PNL, Banu Mihail și Coliu Nicolae (ambii PSD), Cristea Ion (Partidul AUR), respectiv Stan Angelica – din partea Asociației Partida Romilor.\n\nTotodată, instanța a invalidat mandatul consilierului Silvestru Angelica, din cauza faptului că aceasta a fost exclusă din rândul partidului pe care fusese votată să îl reprezinte, respectiv SOS România.",
        "label": "Dobrogea"
    },
    {
        "title": "RAR Auto-Pass – Certificat emis EXCLUSIV de Registrul Auto Român!",
        "text": "Certificatul RAR Auto-Pass este un document emis exclusiv de Registrul Auto Român, în baza legii nr.142/2003 și OMTI nr.210/2024 și conține informații autentice și verificabile privind istoricul mașinii, axate pe indicația kilometrajului. RAR Auto-Pass este conceput pentru a oferi transparență maximă, protejând interesele cetățenilor de bună credință.\n\nPrețul RAR Auto-Pass este de 42 de lei, tariful fiind stabilit de Consiliul de Administrație al RAR-RA.",
        "label": "Dobrogea"
    },
    {
        "title": "Avarie RAJA - Lipsă apă în zonele Mamaia Sat și Mamaia Nord",
        "text": "Astăzi – 21 septembrie 2024, echipele RAJA intervin pentru executarea lucrărilor de remediere a avariei survenite pe conducta de distribuție, cu diametrul de 600 mm, de pe bd. Mamaia (Mega Image).\n\nAstfel, în intervalul orar 09.30 – 14.30, se sistează apa în zonele Mamaia Sat, Mamaia Nord, SP Interconectare și Ecluza Năvodari.",
        "label": "Dobrogea"
    },
    {
        "title": "Informare RAJA - Din cauza unei avarii la sistemul de alimentare cu energie, o mare parte a municipiului Constanța rămâne fără apă",
        "text": "În jurul orei 15.00, în urma unei avarii la liniile de alimentare cu energie, sursele Cișmea 1B, Cișmea 1C si Cișmea 2, ce asigura necesarul de apă pentru stația de tratare si pompare Palas din municipiul Constanta au rămas fără curent.\n\nPână la această oră, alimentarea cu apă a abonaților deserviți de stația Palas s-a făcut din rezervoare. La ora actuală, rezervorul de la Palas mai poate asigura apă doar pentru aproximativ o oră.\n\nÎn aceste condiții, începând cu ora 22.00, se sistează furnizarea apei potabile către abonații alimentați din stația de pompare și tratare Palas, din următoarele zone și cartiere: Palas, Industrială, Brătianu, Medeea, CET, Viile Noi, Sere, Anda, Km 4, Km 4-5, Km 5, Veterani, Caraiman, Oil Terminal, zona, Faleză Sud, Far, Abator, 1 Mai și Depozite – Halta Traian, Gară, Icil – Zona Kaufland, Balada, Casa de Cultură, Inel I, Inel II, Coiciu, Compozitori, precum și zonele comerciale Sud și Vest.\n\nNefuncționarea surselor Cișmele a dus la sistarea de apă și către consumatorii din:\n\n– B-dul Tomis pe tronsonul delimitat de intersecțiile cu Aurel Vlaicu și strada Petru Vulcan;\n\n– b-dul Al. Lăpușneanu cuprins între Suceava și Casa de Cultură;\n\nEchipele de intervenție estimează reluarea furnizării de apă în cursul zilei de mâine, 22 septembrie 2024, ora 12.00.",
        "label": "Dobrogea"
    },
    {
        "title": "Informare RAJA - Se oprește apa în localitățile Năvodari, Lumina, Sibioara, Corbu",
        "text": "Pentru executarea lucrărilor de racordare a conductei de aducțiune reabilitate, cu diametrul de 600 mm OL, la magistrala de apă din zona localității Lumina, RAJA SA este nevoită să sisteze furnizarea apei timp de 24 de ore, din această seară – 03 decembrie 2024, ora 22.00, până mâine – 04 decembrie 2024, ora 22.00.\n\nVor fi afectați de lipsa apei abonații din localitățile Năvodari, Lumina, Sibioara, Corbu, precum și cei din Zona Industrială Midia.\n\nInvestiția face parte din contractul de lucrări – CL6 „Conducte de aducțiune, conducte magistrale și conducte de refulare Lumina, Năvodari, Mamaia Sat și Corbu”, în valoare de aproximativ 80 milioane lei, derulat prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Drumuri moderne și școli noi în comuna Comana",
        "text": "Primarul Ion Adam, din comuna Comana, județul Constanța, continuă seria proiectelor de dezvoltare, promițând modernizări de amploare. Drumul dintre Comana, Tătaru, Orzaru și Pelinu se află în plin proces de reabilitare, un proiect ambițios de infrastructură care promite schimbări majore pentru locuitorii din zonă.\n\n„Lucrez în continuare, facem drumul dintre Comana, Tătaru, Orzaru și Pelinu, o să fie ca o autostradă, și chiar nu e nicio glumă,” a declarat primarul Ion Adam. Proiectul vizează un drum modernizat pe o distanță de aproape 6 kilometri, unde s-a turnat deja primul strat de beton, pe ambele părți, cu o grosime de 60 de centimetri. Următoarea etapă constă în instalarea șanțurilor betonate pentru scurgerea apei, un detaliu important pentru menținerea calității drumului în timp.\n\nPe lângă infrastructura rutieră, primarul Ion Adam a inițiat și un proiect de reconstrucție a școlii din Comana. Această investiție face parte dintr-un plan mai amplu de modernizare a unităților de învățământ din comună. Școala din Tătaru a fost dărâmată, iar acum se ridică o clădire nouă, cu facilități moderne. „Au rămas doar pereții, că așa este proiectul,” a explicat primarul, menționând că suma alocată pentru acest proiect este de 38 de miliarde de lei vechi. Noua școală va beneficia de un sistem inovator de pompe de căldură, aducând un plus de eficiență energetică și confort pentru elevi și profesori.\n\nLa Comana, școala este dotată cu table inteligente, laptopuri, etc, precum și integral mobilier modern. Primarul a subliniat că „avem cele mai bune condiții pentru copii,” asigurând astfel un mediu educațional optim pentru elevi.\n\nPe lângă drumuri și școli, primarul se concentrează și pe aspectele culturale și medicale ale comunei. Căminul cultural din Tătaru este aproape finalizat, iar Ion Adam promite că acesta va rivaliza cu cel din Comana, care este considerat unul dintre cele mai moderne din județ. „Un cămin cultural ca la Comana nu are nici Constanța,” a spus primarul, subliniind că acesta funcționează non-stop, în fiecare weekend, găzduind diverse evenimente pentru comunitate.\n\nÎn domeniul sănătății, schimbarea medicului stomatolog de la dispensarul local vine ca o veste bună pentru locuitorii comunei. Aceste eforturi arată angajamentul primăriei de a îmbunătăți calitatea vieții locuitorilor din toate punctele de vedere.\n\nPrin aceste proiecte, comuna Comana se transformă rapid într-o localitate modernizată, cu infrastructură de calitate, școli dotate la standarde europene și facilități culturale și medicale moderne. Ion Adam continuă să își respecte promisiunile, iar rezultatele sunt deja vizibile în fiecare colț al comunei.",
        "label": "Dobrogea"
    },
    {
        "title": "Informare RAJA - Avarie în cartierul CET",
        "text": "În vederea executării lucrărilor de remediere a unei avarii survenite la nivelul unui branșament de pe aleea Albatrosului din mun. Constanța, echipele RAJA sistează furnizarea apei potabile, astăzi – 11 iunie 2024, în intervalul orar 08.30 – 16.30.\n\nSunt afectați de lipsa apei consumatorii din cartierul CET cu punctele termice aferente 207 și 211.",
        "label": "Dobrogea"
    },
    {
        "title": "Primăria Murfatlar – Anunț licitație publică",
        "text": "Primăria orașului Murfatlar, cu sediul în str. Calea Dobrogei nr. 1, oraş Murfatlar, jud. Constanţa, Cod Fiscal 4859712, Tel. 0241/234.350, Fax. 0241/234.516, E-mail:[email protected], organizează licitaţie publică deschisă cu strigare în vederea concesiunii prin licitaţie publică a terenurilor care aparțin domeniului privat al oraşului Murfatlar, conform Tabelului cu parcele de teren din satul Siminoc, în vederea construirii de locuințe.\n\nDocumentaţia de atribuire poate fi obţinută de către orice persoană interesată de la Primăria oraşului Murfatlar, contra sumei de 100 de lei.\n\nData limită pentru solicitarea clarificărilor de către dobânditorii documentaţiei de atribuire este 11.09.2024, ora 16.00.\n\nOfertele vor putea fi depuse până la data de 19.09.2024, ora 16.00 la sediul UAT Murfatlar. Ofertele se depun în 2 plicuri închise şi sigilate, unul în exterior şi unul în interior, până la data limită precizată în caietul de sarcini. Fiecare participant poate depune doar o singură ofertă. Oferta se redactează în limba română.\n\nŞedinţa publică de deschidere a ofertelor va avea loc la data de 23.09.2024, ora 10.00, la Casa de Cultură a orașului Murfatlar.",
        "label": "Dobrogea"
    },
    {
        "title": "Constanța, orașul frumos care se scufundă sub o administrație dezastruoasă",
        "text": "În mandatul lui Vergil Chițac, Prefectura are de muncă. Nefiresc de multe Proiecte de Hotărâre inițiate de primarul municipiului Constanța au fost declarate nelegale de către Instituția Prefectului, deși ”specialiștii” din primărie sunt ferm convinși că și-au făcut treaba ca la carte.\n\nLa fel de ilegal s-a dovedit a fi și Regulamentul Zonei Peninsulare. Instanța care l-a suspendat și-a motivat decizia astfel:\n\n”Regulamentul a intrat în vigoare fără să existe toate avizele necesare – precum avizul emis de Poliția Circulație; Totodată Avizele emise de Comisia nr. 5 și Comisia nr. 3 din CL Constanța sunt avize nefavorabile; Regulamentul a fost emis cu încălcarea dispozițiilor Legii nr. 24/2000 privind normele de tehnică legislativă (etapa de consultare a fost scurtă, nepermițând o cercetare reala și eficientă a situațiilor de fapt cu care se confruntă persoanele fizice riverane). Referitor la încălcarea art. 25 alin. 1 din Constituția României (dreptul la libera circulație), instanța analizează conținutul dreptului la circulație pentru persoanele cu dizabilități sau handicap, care au o afecțiune medicală temporară sau permanentă care nu le permite deplasarea. Pentru astfel de persoane, dreptul la libera circulație include dreptul de a se deplasa cu un dispozitiv tehnic de locomoție, sens în care, îngradirea deplasării cu autoturismul pentru această persoană echivalează cu îngradirea a însuși dreptului la libera circulație. Se reține, de asemenea, că există în HCL 294/2021 o serie de prevederi discriminatorii (cele mai importante cu privire la situațiile de discriminare care afectează persoanele cu dizabilități, dar și alte tipuri de discriminare). Se mai retine că HCL 294/2021 a fost emisă cu încălcarea disp. art. 44 din OG 43/1997 cu modificările ulterioare, administratorul drumului public putând institui restricții pe drumul public doar în anumite condiții legale, care nu se verifică în cadrul actului administrativ. (…).\n\nNici Regulamentul Parcărilor nu se simte foarte bine. A fost deja atacat în instanță. Având în vedere că există persoane care nu pot folosi telefonul mobil, din diverse motive, iar parcometrele promise de primar nu mai vin, se pune, și în cazul acestui regulament, problema discriminării, pe lângă multe altele.\n\nErorile astea se întâmplă pe banii și pe timpul nostru. Constanța are nevoie de regulamente, dar ele trebuie întocmite de oameni competenți, care cunosc legea și problemele cetățenilor. Noi, însă, avem un city manager care spune că ”singura opinie juridică care contează pentru mine e a mea” și un primar care își pune dopuri în urechi când vine vorba de necesitățile locuitorilor.\n\nDacă luăm în calcul și greșeala făcută de proiectantul care a depus la ISU Dobrogea documente întocmite greșit pentru reabilitarea Spitalului de Boli Infecțioase, motiv pentru care a primit aviz negativ, ceea ce înseamnă timp pierdut, înțelegem că avem de-a face cu o echipă de ageamii.\n\nSituația disperată de la SCBI cerea atenție deosebită, implicare totală și consultarea specialiștilor. Nu poți să te prezinți la ISU cu un proiect greșit, când redeschiderea Spitalului este de o importanță vitală pentru comunitate. Sau poți.\n\nConstanța arată jalnic, Și așa va arăta multă vreme de acum înainte, pentru că în Primăria Constanța domnește incompetența. Nu există consecvență, nu există profesionalism, nu există viziune, mobilizare și implicare. Există doar aroganță, ambiții și încrâncenare.\n\nPlătim din banii noștri niște personaje care fac erori pe bandă rulantă și care au creat haos în tot orașul. Nu sunt patru ani pierduți, ci sunt patru ani în care Constanța se scufundă, iar timpul ăsta nu-l vom mai putea recupera niciodată.",
        "label": "Dobrogea"
    },
    {
        "title": "Avarie RAJA la intersecția str. Pescarilor cu Prel. Ion Rațiu",
        "text": "În vederea executării lucrărilor de remediere a unei avarii survenite la nivelul sistemului de alimentare cu apă, de la intersecția str. Pescarilor cu Prel. Ion Rațiu din municipiul Constanța, echipele RAJA sistează furnizarea apei potabile, astăzi – 26 iunie 2024, în intervalul orar 11.30 – 18.00.\n\nSunt afectați de lipsa apei consumatorii de pe strada Pescarilor – tronsonul delimitat de str. Ion Rațiu și Ciprian Porumbescu, cu străzile adiacente și punctele termice din zonă și abonații din cartierul Consilierilor.",
        "label": "Dobrogea"
    },
    {
        "title": "RAJA SA a premiat tinerii artiști în cadrul Concursului de Pictură și Desen \"Apa este Viață\"",
        "text": "Un alt an, o altă călătorie artistică ajunge la final, RAJA SA a premiat tinerii artiști în cadrul Concursului de Pictură și Desen „Apa este Viață”.\n\nConcursul de pictură și desen Apa este Viață! a reunit și de această dată, într-un spațiu virtual plin de culoare și imaginație, sute de copii și tineri talentați.\n\nLa sediul companiei RAJA SA a avut loc ieri, 03 aprilie 2024, ceremonia de premiere a participanților la Concursul de Pictură și Desen Apa este Viață! – 2024, un eveniment devenit deja tradițional cu ocazia Zilei Mondiale a Apei.\n\nTema propusă anul acesta de ONU – APA PENTRU PACE\n\nFericire, emoție, speranță, sunt doar câteva cuvinte din amalgamul de trăiri simțite pe parcursul decernării premiilor! Pe scurt, am stat față în față cu viitorul, care sună bine!!! Tema propusă anul acesta de ONU – APA PENTRU PACE, a fost reflectată în fiecare ilustrație prezentată de către elevi.\n\nAm cunoscut creatorii unor lucrări unice, care au reușit să transmită prin originalitatea lor mesaje puternice, speranță, determinare și implicare în lupta pentru menținerea păcii pe pământ, încurajând un comportament responsabil față de apa noastră comună și față de lumea în care trăim.\n\nAcțiunea nu a fost doar o celebrare a talentului și creativității, ci și un moment de reflectare asupra angajamentului nostru comun față de mediul înconjurător și de nevoia de a proteja și conserva resursele naturale pentru generațiile viitoare.\n\nCopiii au fost însoțiți de părinți, bunici, frați și prieteni, toți mândri de realizările micilor artiști și dornici să împărtășească experiențele și peripețiile din cadrul competiției.\n\nTinerii au fost profund impresionați de faptul că au fost selectați dintre atâția alți concurenți talentați, recunoscând astfel efortul și dedicarea tuturor participanților și organizatorilor în acest eveniment remarcabil.\n\nFiecare cuvânt de mulțumire a fost însoțit de zâmbete largi și de ochi strălucitori, ce au reflectat satisfacția copiilor față de recunoașterea valorii lor în cadrul competiției. Aceștia au apreciat importanța și impactul pe care participarea la un astfel de concurs le-a avut în dezvoltarea lor artistică și personală.\n\nPremiile au fost oferite de directorul general al societății, dl. Aurel Presură, care a apreciat energia pozitivă de nedescris pe care cei mici o emană: “Mi-am amintit că și copiii mei când veneam obosit și îmi arătau desenele lor îmi trecea imediat oboseala.\n\nMă bucur să simt din nou această energie pozitivă, care îmi dă încredere în viitor. Dacă ,,astăzi” prin creațiile lor au demonstrat că se implică și că le pasă, noi ceilalți, avem certitudinea că vom avea un ,,mâine” mai sigur! La RAJA copiii sunt oricând bineveniți.\n\nVă așteptăm în vizită la noi să aflați mai multe despre apa potabilă, să descoperiți eforturile care se fac permanent, dar și câtă tehnologie se folosește pentru a aduce apa la robinet”.\n\nPentru fiecare categorie de vârstă au fost acordate câte trei premii și câte 3 mențiuni pentru fiecare categorie de vârstă astfel: locurile I – laptopuri, locurile II – tablete, locurile III – console Nintendo, mențiuni – vouchere la librăria Cărturești. Ca în fiecare an, RAJA SA a oferit și câte o mențiune specială.\n\nDorim să subliniem faptul că, în ochii noștri, toți copiii care au participat sunt câștigători. Efortul, creativitatea și dedicarea lor sunt demne de toată admirația!\n\nChiar dacă nu toți participanții au fost premiați, vrem să îi asigurăm că fiecare efort contează și că vor avea mereu șansa de a fi recunoscuți pentru talentul lor în viitoarele concursuri.\n\nJuriul a avut o misiune extraordinar de dificilă în a decide care lucrări vor fi premiate, ținând cont de numeroși factori implicați.\n\nÎn afară de creațiile votate de către public, care au fost ulterior supuse jurizării, am avut ocazia să apreciem multe alte materiale artistice care, în mod absolut meritat, ar fi putut fi premiate.\n\nFiecare detaliu și fiecare nuanță reflectă pasiunea și devotamentul copiilor pentru tema concursului și pentru artă în general. Din păcate, numărul limitat de premii nu a permis să recompensăm toate desenele și picturile extraordinare care ne-au impresionat.\n\nÎi felicităm pe toți participanții și ne exprimăm recunoștința față de efortul lor și față de sprijinul tuturor celor implicați, părinți, profesori, prieteni, care au susținut și încurajat prezența copiilor pentru promovarea valorilor ecologice și artistice.\n\nReamintim câștigătorii concursului Apa este viață! – ediția 2024, pentru ambele categorii de vârstă:",
        "label": "Dobrogea"
    },
    {
        "title": "Reabilitarea stadionului din Pantelimon continuă, în ciuda vremii caniculare",
        "text": "Reabilitarea stadionului din Pantelimon continuă, în ciuda vremii caniculare. Angajații de la SC Ulmetum Service SRL au lucrat pentru a aduce terenul la standardele impuse de competițiile sportive.\n\nPrimarul comunei Pantelimon, Costel Armășescu, și-a exprimat angajamentul ferm față de sport și comunitate. „Ne dorim să avem în comună un stadion funcțional. Echipa noastră de fotbal trebuie să beneficieze de cele mai bune condiții de antrenament și de joc pentru a face performanță. Vom continua să ne implicăm activ în susținerea sportului și să îmbunătățim patrimoniul comunității noastre”, a transmis Armășescu.\n\nPrimarul a reiterat implicarea activă a autorităților locale în susținerea sportului. „Vom continua să ne implicăm activ în susținerea sportului”, a afirmat el. Asta presupune nu doar reabilitarea stadionului, ci și alte inițiative menite să sprijine activitățile sportive din comună.\n\nAcest angajament arată clar că administrația locală vede sportul ca pe o componentă vitală a comunității. Dezvoltarea infrastructurii sportive este o prioritate, iar eforturile depuse pentru modernizarea stadionului sunt doar un prim pas în această direcție.\n\nPrimarul Armășescu consideră că sportul este vital pentru sănătate și ajută la dezvoltarea unor relații mai bune între membrii comunității.\n\nPrimarul a lăudat eforturile muncitorilor, subliniind importanța muncii lor în realizarea acestui obiectiv. „Vreau să le mulțumesc angajaților de la SC Ulmetum Service SRL care, în ciuda vremii caniculare, lucrează pentru a aduce terenul la standardele impuse de competițiile sportive”, a afirmat el.",
        "label": "Dobrogea"
    },
    {
        "title": "Expoziție și lansare de catalog în cadrul proiectului „Fascinația Orientului în arta contemporană“",
        "text": "Expoziție și lansare de catalog în cadrul proiectului „Fascinația Orientului în arta contemporană“– un proiect care unește lumea cultural-artistică a Constanței cu cea din Istanbul. Reprezentanți ai Muzeului de Artă Constanța au participat, între 1-4 octombrie 2024, la Istanbul, la implementarea celei de-a doua etape a proiectului „Fascinația Orientului în arta contemporană“. Proiectul cultural s-a derulat în parteneriat cu Institutul Cultural Român „Dimitrie Cantemir“ din Istanbul și Universitatea de Arte Frumoase „Mimar Sinan“ din Istanbul, prima etapă având loc în perioada 27-30 mai 2024.\n\nÎn data de 3 octombrie 2024, începând cu orele 19:00, la Conacul Musurus Pașa din Istanbul, a avut loc lansarea Catalogului proiectului „Fascinația Orientului în arta contemporană“, în limbile română, turcă și engleză, și vernisajul expoziției intitulate „Motive orientale în arta contemporană“.\n\nCu acest prilej, au fost expuse colaje ale lucrărilor artistice realizate de elevii și studenții români selectați de la Colegiul Național de Arte „Regina Maria“ din Constanța și de la Facultatea de Arte din cadrul Universității „Ovidius“ din Constanța, care au fost coordonați de echipa de specialiști a Muzeului de Artă Constanța. Inspirate de tradițiile, simbolurile și arhitectura orientală, lucrările expoziției prezintă, într-un limbaj plastic rafinat și elaborat, Orientul ca pe o oază a contemplației. De la reprezentări simbolice la stilizări și reprezentări abstracte, varietatea subiectelor abordate sunt expresie a sensibilității și măiestriei viitorilor artiști români.\n\nExpoziția „Motive orientale în arta contemporană“ va fi deschisă publicului în perioada 3-10 octombrie 2024, între orele 10.00-14.00.\n\nÎn cadrul evenimentului din data de 3 octombrie a.c. a fost lansat Catalogul proiectului cultural „Fascinația Orientului în arta contemporană“. Acesta este o descriere a activităților realizate în parteneriat în cadrul proiectului. Sunt prezentate aspecte de la cele două ateliere de creație artistică, cu tema Motivul Pomul Vieții, realizate cu studenți de la Facultatea de Arte, din cadrul Universității „Mimar Sinan” din Istanbul, precum și lucrările care au rezultat și care au făcut obiectul primei expoziții deschise la data de 30 mai 2024, la Muzeul de Pictură și Sculptură Istanbul – Müze Akademi din Istanbul.\n\nCatalogul prezintă lucrările expoziției cu tema Motive orientale în arta contemporană, realizate de elevi de la Colegiul Național de Arte „Regina Maria“ și de studenți de la Facultatea de Arte, din cadrul Universității „Ovidius“ din Constanța, expoziție care a fost vernisată în data de 3 octombrie 2024.\n\nOrganizarea și implementarea proiectului cultural „Fascinația Orientului în arta contemporană“, în parteneriat cu Institutul Cultural Român „Dimitrie Cantemir“ din Istanbul și Universitatea de Arte Frumoase „Mimar Sinan“ din Istanbul, reprezintă un schimb valoros de bune practici în domeniul Artelor vizuale, constituind un prilej minunat de descoperire reciprocă a bogăției culturale a celor două țări prietene, România și Turcia.\n\nProiectul este finanțat din fonduri de la Consiliul Județean Constanța (România) și a beneficiat de suport logistic acordat de Institutul Cultural Român „Dimitrie Cantemir“ din Istanbul și Universitatea de Arte Frumoase „Mimar Sinan“ din Istanbul.",
        "label": "Dobrogea"
    },
    {
        "title": "Moş Crăciun, încărcat cu cele mai frumoase daruri, a ajuns în comuna Saraiu",
        "text": "Primăria şi Consiliul Local Saraiu s-au îngrijit, ca în fiecare an înaintea sărbătorilor iernii, să aşeze zâmbete pe feţele copiilor din comună.\n\nAstfel, într-o atmosferă de basm, a sosit bătrânul Moș Crăciun, în târgul magic al familei Saraiu.\n\n”În preajma marii sărbători a Naşterii Domnului, le mulţumesc elevilor din Saraiu pentru rezultatele bune şi foarte bune obţinute în acest an la învăţătură , precum şi inimoşilor noştri dascăli, profesori, învăţători şi educatori. Sunt convinsă că toţi copiii din comuna noastră merită acum cu prisosinţă o vacanţă frumoasă, pentru a începe noul an cu forţe proaspete!”, a declarat primarul comunei Saraiu, Dorinela Irimia.",
        "label": "Dobrogea"
    },
    {
        "title": "Blocajul politic din Cernavodă afectează funcționarea orașului. Priorităţile oraşului considerate „ mangle” de anumiți consilieri locali din Cernavodă",
        "text": "Blocajul politic din Cernavodă afectează funcționarea orașului, iar acest lucru devine o problemă majoră pentru comunitate. De aproximativ două luni, de la validarea noului Consiliu Local, activitatea administrativă este împiedicată de refuzul unor consilieri de a participa la ședințe esențiale pentru buna funcționare a orașului.\n\nPe 20 ianuarie 2025, autoritățile locale au convocat o ședință extraordinară pentru a aproba nouă proiecte de hotărâre cu impact major. Acestea vizau funcționarea unităților de învățământ, a spitalului și a clubului sportiv, precum și plata contractelor pentru servicii publice, mentenanță, utilități și reparații urgente.\n\nCu doar câteva minute înainte de începerea ședinței, nouă consilieri din partidele AUR, FD, USR și doi dintre cei patru consilieri PSD au anunțat că nu se vor prezenta. Această decizie a avut consecințe grave, blocând aprobarea proiectelor și punând în pericol continuitatea serviciilor publice.\n\nÎn urma acestui blocaj, primăria a convocat o ședință ordinară pe 28 ianuarie 2025, având pe ordinea de zi 33 de proiecte de hotărâre. Printre acestea se numărau și proiectele nerezolvate din ședința anterioară, alături de altele necesare pentru asigurarea funcționării orașului conform legislației.\n\nÎnsă, și de această dată, cei nouă consilieri au găsit un motiv pentru a împiedica desfășurarea ședinței. Ei au susținut că nu au primit avizele comisiilor de specialitate „făcute de-a gata”, deși această responsabilitate aparține în mod direct secretarilor comisiilor, adică tot consilierilor locali.\n\nDin cauza lipsei avizelor comisiilor de specialitate, ședința nu a putut avea loc. Proiectele de hotărâre necesare pentru asigurarea funcționării orașului nu au putut fi supuse dezbaterii, ceea ce menține un blocaj administrativ periculos.\n\n„Ceea ce nu înțeleg acești domni este că atât timp cât vor invoca diverse motive să nu-și asume responsabilitatea pe care le-o oferă calitatea de consilier local, aceste probleme nu se vor rezolva de la sine și nu se vor diminua.”\n\nSituația actuală ridică semne de întrebare privind responsabilitatea și implicarea consilierilor locali în gestionarea problemelor comunității. Lipsa unui consens politic și refuzul de a participa la procesul decizional afectează direct locuitorii orașului Cernavodă și bunul mers al administrației publice locale.\n\nMai jos vă oferim integral comunicatul de presă înaintat de reprezentanții Consiliului Local Cernavodă:\n\n„Adevărata ignoranță a oamenilor nu este absența cunoașterii, ci refuzul de a o dobândi. Despre asta este vorba în orașul Cernavodă de aproximativ 2 luni de la validarea noului consiliu local.\n\nPentru data de 20 ianuarie 2025 a fost convocată, cu respectarea legislației în vigoare, ședința extraordinară, pe ordinea de zi fiind propuse 9 proiecte de hotărâre de importanță maximă, de natură contabilă, menite să permită continuarea funcționarii activității în unitățile de învățământ, spital, clubul sportiv, altfel spus funcționarea orașului în tot ansamblul său ( imposibilitatea de a face plăți pentru toate contractele în derulare pentru asigurarea serviciilor\n\npublice, mentenanță, plata utilităților, reparații ce survin în teren, serviciile sociale acordate populației, etc.).\n\nCei 9 consilieri (AUR, FD, USR și 2 din cei 4 consilieri PSD) din cei 17 au ales să informeze prin intermediul presei cu câteva minute înainte de începerea ședinței faptul că nu se prezintă, știind că în lipsa prezentei lor ședința nu poate avea loc.\n\nDupă acest incident care practic a blocat activitatea orașului, a urmat ședința ordinară convocată pentru data de 28.01.2025, cu 33 proiecte de hotărâre, cele de natură contabilă ce nu au fost aprobate din lipsa prezenței în ședința extraordinară a celor 9 consilieri, la care s-au\n\nadăugat altele la fel de importante pentru continuarea funcționării orașului conform legislației în vigoare. Și la această ședință, tot cei 9 au ales să încropească un alt motiv pentru a împiedica desfășurarea ședinței motivând de această dată că nu au primit, făcute de-a gata,\n\navizele comisiilor de specialitate, responsabilitate ce aparține în mod direct secretarilor fiecărei comisii, în fapt consilierii locali.\n\nNici de această dată sedința nu a putut avea loc datorita lipsei avizelor comisiilor de specialitate fără de care proiectele de hotărâre nu pot fi supuse dezbaterii.\n\nCeea ce nu înțeleg acești domni, este că atât timp cât vor invoca diverse motive să nu-și asume responsabilitatea pe care le-o oferă calitatea de consilier local aceste probleme nu se vor rezolva de la sine și nu se vor diminua.”",
        "label": "Dobrogea"
    },
    {
        "title": "Liceul Tehnologic Vasile Bacalu din Mahmudia – dotări de 1,6 milioane de lei",
        "text": "Liceul Tehnologic Vasile Bacalu din Mahmudia va fi dotat cu echipament modern, grație unor fonduri obținute prin PNRR. Primarul Ion Șerpescu semnase deja contractul de finanțare, iar la începutul săptămânii Primăria Mahmudia a demarat întocmirea dosarelor de achiziție, în cadrul proiectului Dotarea cu mobilier, materiale didactice si echipamente a Școlii Profesionale „Vasile Bacalu” Mahmudia. Valoarea proiectului este de 1.163.264,32 lei, și 100% din sumă este eligibilă – nemaifiind nevoie de un efort financiar suplimentar de la bugetul local.\n\nÎn cadrul proiectului, Școala Profesională „Vasile Bacalu” Mahmudia va fi dotată cu următoarele echipamente IT: La laboratorul de informatică – 24 laptopuri pentru elevi și 1 laptop pentru cadrele didactice care utilizează laboratorul. De asemenea, vor fi achiziționate echipamente TIC pentru 14 săli de clasă – scanere documente, camere videoconferinţă, sisteme sunet, multifuncționale, table interactive, laptopuri.\n\nSuplimentar, se va achiziționa mobilier pentru 14 săli de clasă și se va asigura dotarea cu echipamente și materiale didactice a atelierelor de practică. Pentru specializarea de „lucrător hotelier” a cărei pregătire este asigurată la liceul din Mahmudia se vor asigura dotări specifice: frigider, aspirator, mașină de spălat, set veselă și tacâmuri, mese pentru servit masa, robot de bucătărie, hotă profesională, aragaz profesional, mixer vertical, bancuri de lucru, set ustensile de gătit, lenjerie de pat, fețe de masa etc.\n\nNu în ultimul rând, se asigură înnoirea echipamentului și dotărilor sălilor de sport, dar și organizarea și dotarea cabinetului de sprijin, logopedie și consiliere.",
        "label": "Dobrogea"
    },
    {
        "title": "Informare RAJA - Se oprește apa în localitatea Lazu pentru operațiuni de întreținere a rezervorului Constanța Sud",
        "text": "Pentru a asigura calitatea serviciului de furnizare a apei potabile, RAJA S.A. va efectua lucrări periodice de întreținere a rezervorului de apă Constanța Sud. Ca urmare a acestor operațiuni, furnizarea apei potabile va fi sistată în localitatea Lazu din județul Constanța, de marți – 09 aprilie 2024, ora 06.00, până miercuri – 10 aprilie 2024, ora 10.00.\n\nVor fi afectați de lipsa apei consumatorii de pe străzile: Câmpiei, Luceafărului, Muncii, Cireșilor, Târgului, Mărului și Codrului.\n\nÎn această situație, utilizatorii afectați de aceste lucrări sunt sfătuiți să își asigure rezerva minimă de apă pentru necesitățile de bază în perioada în care va fi sistată alimentarea cu apă.",
        "label": "Dobrogea"
    },
    {
        "title": "Un nou proiect important pentru dezvoltarea traficului în Tulcea",
        "text": "În oraşul de pe malul Dunării se pregătește pentru o investiție mult așteptată de locuitori, care va contribui la dezvoltarea traficului în Tulcea. E vorba de construirea unui sens giratoriu la intersecția străzilor Isaccei, Taberei și Energiei. Contractul pentru execuția lucrărilor a fost semnat în prima zi a celui de-al doilea mandat al conducerii actuale a Primăriei Tulcea.\n\n„Această investiție are ca scop principal fluidizarea traficului la intrarea și ieșirea de pe strada Isaccei, în zona industrială vest a orașului. Totodată, vizăm reducerea numărului de accidente din această intersecție”, a transmis Ştefan Ilie, primarul municipiului Tulcea.\n\nPrimul pas pentru realizarea acestui sens giratoriu a fost eliminarea stâlpului de electricitate din mijlocul intersecției, o intervenție realizată printr-un contract cu Enel – Distribuție Dobrogea, în valoare de 97.520 lei. Această etapă a fost necesară pentru a permite desfășurarea lucrărilor principale.\n\nValoarea totală a contractului pentru construirea sensului giratoriu este de 1.515.000 lei, exclusiv TVA. Lucrările urmează să fie finalizate în termen de opt luni de la emiterea ordinului de începere.\n\n„Sensul giratoriu va fi destinat autovehiculelor cu o greutate de până la 3,5 tone. Este un proiect gândit pentru a răspunde nevoilor traficului local și pentru a îmbunătăți siguranța participanților la trafic”, a adăugat Ilie.\n\nProiectul este realizat de o asociere de companii, lider fiind TERRA CONSTRUCT S.R.L., împreună cu S.C. NESAND S.R.L. Proiectarea lucrărilor a fost asigurată de S.C. DM BUILDING & ROADS ENGINEERING & PARTNERSHIP S.R.L.\n\nReprezentanții constructorilor și proiectanților au confirmat că lucrările vor fi desfășurate conform calendarului agreat și că vor respecta toate standardele de calitate impuse.\n\nUn proiect important pentru dezvoltarea traficului în Tulcea\n\nRealizarea acestui sens giratoriu vine ca răspuns la solicitările locuitorilor, care au semnalat de-a lungul timpului problemele de trafic din această intersecție. Odată finalizat, proiectul promite să fluidizeze circulația în zonă și să ofere un plus de siguranță tuturor participanților la trafic.\n\n„Este o investiție necesară pentru orașul nostru, care răspunde atât cerințelor locuitorilor, cât și nevoii de a moderniza infrastructura rutieră. Ne dorim să transformăm această intersecție într-un punct de trafic sigur și eficient”, a concluzionat primarul Ştefan Ilie.",
        "label": "Dobrogea"
    },
    {
        "title": "SPIT Constanța - Facilitati fiscale pentru contribuabilii cu datorii la bugetul local",
        "text": "SPIT Constanța aduce în atenția persoanelor fizice și juridice, care au datorii la bugetul local la data de 31 decembrie 2018, posibilitatea de a le fi anulate accesoriile aferente obligațiilor fiscale principale restante.\n\nPentru a beneficia de aceste facilități fiscale, persoanele susmenționate trebuie să îndeplinească până la data de 15 decembrie 2019 inclusiv, următoarele condiții:\n\n\n\n – achitarea integrală a tuturor obligațiilor bugetare principale restante la 31 decembrie 2018 inclusiv;\n\n – achitarea integrală a tuturor obligațiilor bugetare principale și accesoriilor, cu termene de plată cuprinse între 01 ianuarie 2019 și 15 decembrie 2019 inclusiv;\n\n – depunerea cererii de anulare a accesoriilor.\n\nTotodată, informăm debitorii și asupra posibilității de depunere a unei notificari, prin care să își manifeste intenția de a beneficia de anularea accesoriilor și până pe 15 decembrie 2019 inclusiv să achite eșalonat debitul restant.\n\nFormularele tip (cerere de anulare a accesoriilor / notificare) se găsesc la orice agenție fiscală sau pe site-ul instituției, accesând linkul https://www.spit-ct.ro/documente-declarare-persoane-fizice https://www.spit-ct.ro/documente-declarare-persoane-juridice .\n\nPrecizăm că până la data prezentei au depus cereri de anulare a accesoriilor un număr de 74 persoane fizice și juridice ce se încadrează în prevederile HCL nr. 424 / 2019 privind instituirea unor facilităţi fiscale la nivelul municipiului Constanța, sumele anulate fiind în cuantum de 675.045,87 lei.\n\nRecomandăm contribuabililor, care figurează cu debite restante datorate bugetului local la data de 31.12.2018, să depună cererea de anulare a accesoriilor / notificarea și să achite debitele restante până la data de 15.12.2019, pentru a beneficia de facilitățile fiscale instituite la nivelul municipiului Constanța.",
        "label": "Dobrogea"
    },
    {
        "title": "Manipularea și dezbinarea nu construiesc o Românie unită – mesajul primarului Viorel Ionescu",
        "text": "Când „lideri” fără scrupule instigă oamenii să meargă la secțiile de vot închise, iar cetățenii ajung să fie dezinformați de pe rețelele sociale, avem o problemă gravă de manipulare.\n\nAcesta este mesajul pe care Viorel Ionescu, primarul orașului Hârșova, l-a transmis public cu ocazia Zilei Constituției României. Într-un moment în care dezbinarea și ura par să câștige teren, Viorel Ionescu face un apel la unitate, reflecție și înțelepciune.\n\nPrimarul critică public comportamentul liderilor care dezinformează cetățenii, folosindu-se de platforme precum TikTok și Facebook. Mai mult, Viorel Ionescu atrage atenția asupra unei manipulări periculoase: „2 milioane de oameni nu reprezintă întreg poporul!”\n\n🔵 „De ce să mergem la vot dacă nu există buletine?”\n\nPrimarul Viorel Ionescu denunță o practică iresponsabilă prin care unii lideri instigă cetățenii să meargă la secțiile de vot, deși secțiile sunt închise, iar buletinele de vot nu există.\n\n„Când unii „lideri” instigă cetățenii să meargă la secțiile de vot, deși acestea sunt închise și nu se poate vota, este o dovadă de iresponsabilitate și bătaie de joc la adresa susținătorilor”, a transmis Viorel Ionescu.\n\nAceastă tactică, spune primarul, creează confuzie și agită spiritele. Cei care urmăresc exclusiv TikTok și Facebook cad ușor în capcana dezinformării, fiind expuși la mesaje false, care le pot induce ideea că alegerile continuă.\n\nO altă temă importantă atinsă de primarul Hârșovei este legată de retorica liderilor care susțin că „voința poporului nu a fost respectată”. Viorel Ionescu consideră că acest discurs este o manipulare grosolană, menită să inducă ideea că 2 milioane de cetățeni reprezintă toată populația României.\n\n„Cum așa? 2 milioane de cetățeni reprezintă întreg poporul? Ce manipulare mai este și asta?”, se întreabă Viorel Ionescu.\n\nDe ce este important acest subiect?\n\nManipularea prin cifre este o tehnică folosită frecvent de liderii populiști. Ei încearcă să convingă oamenii că un grup mic reprezintă „voința poporului”, chiar dacă realitatea e diferită.\n\nPrimarul recunoaște că există și prieteni de-ai săi care au votat cu Georgescu, iar el respectă alegerea fiecăruia. Însă, consideră că mulți dintre cei care l-au susținut au fost induși în eroare.\n\n„Personal, niciunul dintre cei doi finaliști nu mă reprezintă, dar consider că alegerea celor care l-au votat pe Georgescu a fost făcută, totuși, fără a avea toate informațiile despre acest individ.”\n\n🟠 De ce au votat oamenii cu acest candidat?\n\nImaginea de om integru – Viorel Ionescu crede că mulți l-au văzut pe Georgescu ca fiind „fără legături cu sistemul”.\n\nDiscursul manipulator – O altă explicație oferită de primar este carisma discursului, care a atins puncte sensibile, cum ar fi problemele sociale și lipsa de încredere în sistem.\n\nMesajul final al primarului este unul de unitate. El afirmă că, în Ziua Constituției României, cel mai important lucru este să ne gândim la ce ne unește, nu la ce ne desparte.\n\n„Acum, în această zi importantă pentru democrația acestui popor, Ziua Constituției noastre, cred că cel mai mult trebuie să ne gândim la UNITATE! Suntem români cu toții, nu doar susținători sau critici ai vreunui candidat!”\n\nPrimarul Viorel Ionescu are un mesaj ferm pentru liderii care folosesc numele lui Dumnezeu în scopuri politice. El condamnă invocarea divinității pentru a justifica decizii și acțiuni controversate.\n\n„Istoria ne-a demonstrat că unii au făcut multe rele folosind numele DOMNULUI!”\n\nInvocarea numelui lui Dumnezeu în scopuri politice nu este o practică nouă. Istoria a arătat că unii lideri populiști au folosit religia ca instrument de control și manipulare a maselor. Viorel Ionescu cere ca numele Domnului să fie respectat și folosit doar în contextul spiritual.\n\nNașterea Domnului – un moment de reflecție pentru toți\n\nOdată cu apropierea Nașterii Domnului, Viorel Ionescu face apel la reflecție, iertare și liniște sufletească.\n\n„Un mare dar de la Dumnezeu este IERTAREA, iar Nașterea lui Isus, care se apropie, trebuie să fie un moment de reflecție pentru toți.”\n\n„Eu am un singur mesaj: Să fim uniți și să iubim România! La mulți ani, România mea, în fiecare zi!”\n\n🔍 Concluzia noastră\n\nMesajul lui Viorel Ionescu este un apel la unitate, înțelepciune și pace. România are nevoie de cetățeni care să se unească, nu să se divizeze.\n\n📢 Distribuie acest articol prietenilor tăi și ajută-i să înțeleagă adevărul.\n\n🇷🇴 Să fim uniți, să fim români!",
        "label": "Dobrogea"
    },
    {
        "title": "Avarie RAJA la intersecția str. Lirei cu Brizei din Constanța",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 200 mm, de la intersecția str. Lirei cu Brizei (Bl. FC. 10) din municipiul Constanța, echipele RAJA sunt nevoite să sisteze furnizarea apei potabile, astăzi – 01 august 2024, în intervalul orar 08.30 – 17.00.\n\nSunt afectați de lipsa apei consumatorii din perimetrul delimitat de străzile: Brizei – Zefirului – 1 Mai Vechi – Pajurei – Brizei, cu străzile adiacente, precum și cei arondați punctului termic 185.",
        "label": "Dobrogea"
    },
    {
        "title": "Nicoleto, doar o vorbă să-ți mai spun!",
        "text": "Dragă Nicoleta, nu mi-am propus niciodată să îți acord atenție și nu ți-aș fi acordat-o nici astăzi, dacă ai fi avut decența să îți vezi de treaba ta. Dar ce decență să aibă o persoană care postează mesaje cu #insist să mă piș pe #rezist?\n\nDupă cum spuneam, nu aveam de gând să mai aștern vreun rând despre tine, dacă nu m-ai fi scos din sărite.\n\nPe scurt, ți-ai pus slugile cu conturi false să mă înjure pentru că am îndrăznit să afirm că nu te recomandă absolut nimic pentru funcția de director al unui Centru Cultural.\n\nȘtiu că textul în care mă bălăcărești nu a fost scris de tine, pentru că tu nu știi să scrii. Dovadă stau postările de pe internet în care schinguiești ticălos limba română, deși, paradoxal, este materia pe care o predai copiilor noștri, în calitate de profesor.\n\nM-ai făcut golancă, fufă, ziaristă de mâna 20, ai insinuat că sunt puțin curvă și foarte incultă. Nimic din tot ce ai spus nu m-a deranjat, însă m-a enervat la culme faptul că ți-ai permis să mă cobori la nivelul tău.\n\nEu, Nicoleto, pot să fiu și curvă, și dansatoare la bară, și sculer matrițer, și vânzătoare de gogoși. Am dreptul să fiu ce vreau, atâta vreme cât nu fac rău nimănui. Eu nu conduc o instituție de învățământ, nu mi-am asumat educația a mii de copii și nici nu mi-am însușit șefia Centrului Cultural ”Teodor Burada”.\n\nAm avut decența să-mi văd lungul nasului, spre deosebire de tine, care îți permiți să te așezi la catedră și să schilodești generații întregi de elevi, predându-le o limbă română pe care nu o stăpânești deloc.\n\nEu nu am pretenția că sunt ziarist, nici măcar unul de mâna 20, în schimb tu te pretinzi om de cultură, cadru didactic și model pentru copiii noștri.\n\nAi spus despre mine tot felul de idioțenii, deși nici măcar nu mă cunoști. Eu nu o să scriu mizerii despre tine, chiar dacă în ultimele două zile mi-au fost trimise o grămadă de informări în ceea ce te privește. Nu prea ai prieteni, Nicoleto!\n\nAș putea publica o carte despre parvenirea ta, despre activitatea de director de școală, despre cum ai acumulat o avere fabuloasă, despre multe…, însă, cum spuneam, eu nu scriu mizerii. Cărțile sunt despre oameni importanți.\n\nDar să lăsăm trecutul și să ne concentrăm pe viitor. Un viitor sumbru pentru cultura constănțeană care a căzut în mâinile unei agramate.\n\nȘtiu că te surprinde afirmația, pentru că niciuna din slugile care îți cară poșetele de mii de euro nu a îndrăznit să îți spună asta în față. Uite, afli azi de la mine!\n\nFaptul că ai ajuns să conduci o instituție culturală este o palmă puternică pe care Marius Horia Țuțuianu o dă peste obrazul tuturor celor care și-au tocit nervii și coatele studiind, tuturor celor care știu ce înseamnă arta, tuturor oamenilor educați și cu bun simț din județul Constanța.\n\nEvident, pentru Țuțuianu cultura se cuantifică la hectar.\n\nLa Centrul Cultural ”Teodor Burada”, tu, Nicoleto, ai fi putut să fii maxim dansatoare de sârbă în Ansamblul Artistic. Intrată pe pile. Dar ai vrut să fii șefă. Să vadă neamurile și dușmanii că ți-ai depășit condiția de fată de la țară.\n\nDomnul președinte Țuțuianu ar trebui să știe că este frustrant și dureros pentru orice om onest și pregătit să primeasă ordine de la unul mai prost decât el. Dacă nu știe, să-și întrebe subalternii!\n\nMă opresc aici, Nicoleto! Aș mai avea multe de spus, dar deja ți-am acordat destulă importanță. Am înțeles că ai scris și o carte. Dar de citit, ai citit vreuna? Măcar în timp ce te pișai cu poftă pe românii din banii cărora te înfrupți cu tupeu.",
        "label": "Dobrogea"
    },
    {
        "title": "Ionuț Floca, noul primar din Adamclisi, spune că va continua proiectele adversarului său din alegeri",
        "text": "Noul primar al comunei Adamclisi, Ionuț Floca, învestit în funcție pe 30 octombrie, promite că va fi primarul tuturor, deși un număr destul de mare de cetățeni nu l-au votat, așa cum reiese din rezultatul alegerilor locale din 9 iunie 2024.\n\nFloca, candidatul PSD, a câștigat primăria cu 454 de voturi (36%), învingându-l pe principalul său rival, Ion Dumitru de la PNL, care a obținut 364 de voturi (28,86%). Rezultatele au reflectat o competiție strânsă, cu șapte candidați înscriși în cursa electorală.\n\nNominalizarea lui Ionuț Floca de către PSD, în locul Marianei Petruț, a fost o decizie de ultim moment, dar care a adus victoria partidului. Într-o postare de după alegeri, Floca a adresat mulțumiri alegătorilor și echipei sale: „Vă mulțumesc pentru încredere și susținere! Prezența mare la vot arată că cei mai mulți dintre dumneavoastră și-au dorit schimbarea”. El a felicitat și contracandidații, subliniind că „în viață învățăm să pierdem și să câștigăm deopotrivă”.\n\nFloca a declarat că va continua proiectele deja începute și că intenționează să implementeze altele noi, menite să contribuie la dezvoltarea comunei Adamclisi.\n\n„Vom lucra împreună pentru a pune Adamclisi pe drumul dezvoltării. Vom finaliza proiectele existente și vom aduce altele noi”, a spus el într-o declarație recentă, fără a da însă detalii.",
        "label": "Dobrogea"
    },
    {
        "title": "Infomare RAJA - Se oprește apa timp de 24 de ore în orașul Mangalia",
        "text": "Se oprește apa timp de 24 de ore în orașul Mangalia pentru că se execută joi – 04 aprilie 2024, lucrări de racordare a noilor conducte de alimentare cu apă la sistemul centralizat de la intersecția străzilor Oituz cu Portului.\n\nCa urmare, în data de 04 aprilie 2024, se va sista furnizarea apei potabile timp de 24 de ore, în intervalul orar 00.00 – 24.00.\n\nVor fi afectați de lipsa apei consumatorii din zona delimitată de intersecția Șos. Constanței cu str. Matei Basarab, inclusiv cei din Cartierul Coloniști din orașul Mangalia.\n\nÎn acest interval, în sectorul cuprins de intrarea în orașul Mangalia până la primul sens giratoriu (intersecția Șos. Constanței cu str. Rozelor – partea stângă), se va furniza apă cu presiune scăzută.\n\nIntervalul de sistare a alimentării cu apă este determinat de lungimea instalațiilor, a diametrului acestora și a debitului de apă, timpul necesar pentru golirea și umplerea rețelei de distribuție fiind de aproximativ 12 ore. Reluarea furnizării apei potabile se va realiza în mod progresiv în fiecare zonă afectată.\n\nInvestițiile fac parte din Contractul de lucrări CL16: ”Rețele apă și canalizare Mangalia”, în valoare totală de aproximativ 41 de milioane lei, proiect derulat în cadrul Programului Operațional Infrastructură Mare.",
        "label": "Dobrogea"
    },
    {
        "title": "E.S. Massimo Baggi, ambasadorul Elveției în România, în vizită oficială în județul Tulcea",
        "text": "E.S. Massimo Baggi, ambasadorul Elveției în România a fost primit azi de președintele Consiliului Județean Tulcea, Horia Teodorescu.\n\nLa întâlnirea oficială au mai participat prefectul județului Tulcea, Alexandru Dan Munteanu și administratorul public al municipiului Tulcea, Nicolae Bibu.\n\nÎn cadrul întâlnirii, oficialii județului Tulcea au vorbit despre potențialul județului Tulcea, dar și despre posibilitatea accesării fondurilor necesare pentru o serie de investiții în județul Tulcea.\n\nAstfel, președintele Consiliului Județean Tulcea, Horia Teodorescu, a mulțumit reprezentantului Ambasadei Confederației Elvețiene în România pentru proiectele derulate la nivelul județului Tulcea. Printre aceste proiecte se numără și trei centre comunitare medico sociale de la Luncavița, Maliuc și Beștepe, finanțate în cadrul primei contribuții elvețiene.\n\nÎn acest context, ambasadorul Elveției în România, E.S. Massimo Baggi a subliniat importanța cooperării dintre cele două state și a insistat asupra deschiderii unei noi linii de finanțare disponibilă pentru România:\n\n„Am venit în județul Tulcea din trei motive: pentru că mi s-a spus că este cel mai frumos județ din România, pentru că județul Tulcea este din ce în ce mai important din punct de vedere strategic pentru România și pentru Europa, dar și pentru că Tulcea constituie un model de succes în ceea ce privește implementarea proiectelor finanțate în cadrul contribuției elvețiene“.\n\nAstfel, E.S. Massimo Baggi a menționat prima contribuție elvețiană, în valoare de 1 miliard de euro (pentru 10 state din Uniunea Europeană) și a adăugat faptul că Parlamentul Elveției a aprobat o a doua contribuție similară, tot în valoare de 1 miliard de euro (pentru același număr de state).\n\nDacă la nivelul primului mecanism de finanțare a unor investiții în România, suma alocată statului nostru a fost de 180 milioane de euro, pentru această a doua contribuție suma alocată este 220 milioane de euro (la care se adaugă o cofinanțare a României, în valoare de 15-40%), valoarea totală a investițiilor urmând să ajungă la 250 de milioane de euro.\n\nMai mult, a explicat Ambasadorul Elveției în România, la nivel guvernamental a fost luată decizia ca mai bine de jumătate din această sumă să fie investită în afara Bucureștiului, astfel încât județele ar putea fi beneficiare ale unor proiecte deosebit de importante în domenii precum sănătate, eficiența energetică, infrastructură etc.\n\n„Diferența dintre primul mecanism de investiții și cel actual este că acum programele vor fi gestionate la nivelul României.\n\nMai exact, dumneavoastră propuneți proiectele, dumneavoastră le implementați și le plătiți, iar noi rambursăm sumele“, a explicat E.S. Massimo Baggi, insistând ca județul Tulcea să facă eforturi pentru accesarea acestor sume disponibile pentru România.\n\n„Doresc să vă asigur că județul nostru se va regăsi printre unitățile administrativ teritoriale care vor solicita investiții în cadrul programelor propuse de dumneavoastră.\n\nDin câte înțeleg, vorbim despre o acțiune similară accesării de fonduri pentru proiecte, iar aici putem să vă spunem că suntem un județ cu o mare experiență în domeniu.\n\nVă garantez că vom face tot ce este posibil astfel încât să putem accesa fondurile puse la dispoziția României în acest context“, a transmis președintele Horia Teodorescu.",
        "label": "Dobrogea"
    },
    {
        "title": "Micii agricultori tulceni, premiați de Consiliul Județean Tulcea",
        "text": "Administratorul public al județului Tulcea, Dumitru Mergeani, a participat, astăzi, începând cu ora 11.00, la sala „Dobrogea“ a Consiliului Județean Tulcea, la festivitatea de premiere a celor mai talentați copii înscriși în concursul „Micul Agricultor“, ajuns la a patra ediție.\n\nCompetiția online lansată de Consiliul Județean Tulcea și-a propus să marcheze Ziua Recoltei și să invite tinerii tulceni să se implice în activități agricole.\n\n„Este a patra ediție a acestei competiții și mă bucur să văd că, în acest an, au participat concurenți de vârste atât de fragede: pe lista premianților avem copii între 7 și 11 ani. Așa cum le spun tuturor concurenților la competițiile noastre, chiar dacă cineva primește Marele premiu, iar alții primesc premii speciale, pentru noi sunteți cu toții câștigători pentru că efortul vostru ne demonstrează că vă implicați în acest tip de concursuri și că aveți parte de întreaga susținere a familiei“, a declarat, în cadrul evenimentului, administratorul public al județului Tulcea, Dumitru Mergeani.",
        "label": "Dobrogea"
    },
    {
        "title": "Workshop interdisciplinar la Muzeul de Artă Constanța",
        "text": "Studenți ai Facultății de Litere, din cadrul Universității „Ovidius” din Constanța, participă la un workshop interdisciplinar la Muzeul de Artă Constanța. Miercuri, 27 noiembrie 2024, începând cu ora 14.30, la Muzeul de Artă Constanţa, va avea loc workshop-ul cu tema „Vibrație, lumină și culoare – o incursiune în discursul impresionist”. Acțiunea se realizează în parteneriat cu Facultatea de Litere din cadrul Universității „Ovidius” din Constanța. Scopul întâlnirii este acela de valorificare a potențialului oferit de muzeul constănțean, în vederea creșterii performanței academice, în legătură cu provocările educaționale și culturale contemporane.\n\nLa activitate vor participa studenți de la specializările Limba și literatura română – Limba și literatura franceză, Limba și literatura franceză – limba și literatura italiană și Limba și literatura engleză – limba și literatura franceză, anii de studiu II și III, din cadrul Facultății de Litere, de la Universitatea „Ovidius” din Constanța, însoțiți de conf. univ. dr. Ioana Manea. Lucrări din patrimoniul muzeului constănțean, realizate în cheie impresionistă de maeștri ai artei moderne românești, vor constitui un punct de plecare pentru abordarea relației lumină – culoare în creația artistică și un pretext de discuție pentru modalitatea în care temele predilecte se regăsesc în literatura impresionistă. Coordonatorul workshop-ului este lect. univ. dr. Cristina Gelan-Olaru, educator muzeal la Muzeul de Artă Constanța și cadru didactic la Facultatea de Arte, de la Universitatea „Ovidius” din Constanța.\n\n„Această întâlnire propune o problematizare interdisciplinară, derivată din contextul cultural al celei de-a doua perioade a secolului al XIX-lea, anume din discursul impresionist de factură artistică și literară deopotrivă. Patrimoniul muzeului constănțean oferă o bogată reprezentare în acest sens, iar lucrările lui Nicolae Grigorescu sunt revelatoare pentru ceea ce a însemnat racordarea artei românești la arta europeană a vremii, contactul cu arta franceză și pictorii impresioniști francezi care se întâlneau la Barbizon. De asemenea, pictura impresionistă o regăsim și în lucrările lui Nicolae Dărăscu, iar compozițiile lui Lucian Grigorescu, un pictor care este asociat postimpresionismului, sunt un bun pretext pentru activitatea propusă” a menționat lect. univ. dr. Cristina Gelan-Olaru, coordonatorul workshop-ului.",
        "label": "Dobrogea"
    },
    {
        "title": "Avarie RAJA pe bd. Aurel Vlaicu din municipiul Constanța",
        "text": "În vederea executării lucrărilor de remediere a unei avarii survenite pe conducta de alimentare cu apă, cu diametrul de 500 mm, de pe bd. Aurel Vlaicu din Constanța, echipele RAJA sistează furnizarea apei potabile astăzi – 06 august 2024, în intervalul orar 12.45 – 19.00.\n\nSunt afectați de lipsa apei consumatorii din Cartierul Anda, precum și cei de pe bd. Aurel Vlaicu, între str. Vârful cu Dor și Șoseaua Mangaliei, cu străzile adiacente. Totodată în acest interval se va furniza apă cu presiune scăzută în zona Viile Noi și pe strada Caraiman.\n\nAvând în vedere diametrul conductei și zona afectată, reluarea furnizării apei potabile se va realiza progresiv, în funcție de topografia rețelei.",
        "label": "Dobrogea"
    },
    {
        "title": "Se oprește apa în municipiul Mangalia!",
        "text": "Pentru executarea lucrărilor de conectare la sistemul centralizat de distribuție a apei potabile din municipiul Mangalia, județul Constanța, a noilor conducte de alimentare cu apă din zona intersecției străzilor Oituz cu Sf. Apostol Andrei, echipele RAJA vor sista furnizarea apei potabile marți, 28.01.2025, între orele 08.00 – 20.00.\n\nVor fi afectați de lipsa apei consumatorii din orașul Mangalia, zona delimitată de sensul giratoriu (intersecția str. M. Basarab cu Șos. Constanței) și ieșirea din oraș, către localitatea 2 Mai.\n\nÎn același interval orar, în restul localității (de la sensul giratoriu către stațiunea Saturn), se va furniza apă cu presiune scăzută.\n\nInvestiția face parte din contractul de lucrări derulat prin Programul Operațional Infrastructură Mare (POIM), CL16 – “Rețele apă și canalizare Mangalia”, cu o valoare de aproximativ 42 mil. lei.\n\n”Rugăm toți utilizatorii afectați de această lucrare să își asigure rezerva minimă de apă pentru consum și uz casnic în perioada în care va fi sistată alimentarea cu apă.\n\nAmintim consumatorilor că investițiile pentru modernizarea și dezvoltarea sistemelor de alimentare cu apă potabilă sunt efectuate în beneficiul lor pe termen lung și vizează asigurarea unor servicii ireproșabile și implicit creșterea calității vieții.\n\nPrin implementarea acestora se realizează îmbunătățirea capacității de transport și distribuție a apei potabile, asigurarea debitului de alimentare și a calității apei, reducerea pierderilor în rețeaua de distribuție, siguranța și continuitatea furnizării serviciilor.\n\nNe cerem scuze pentru disconfortul creat abonaților, pe care îi asigurăm că echipele de intervenție vor face tot posibilul pentru finalizarea lucrărilor și reluarea furnizării apei potabile în timp operativ.”, transmite RAJA.",
        "label": "Dobrogea"
    },
    {
        "title": "Informare RAJA - Cădere de tensiune la Sursa Tatlageac",
        "text": "Astăzi – 31 iulie 2024, în jurul orei 09.00, Sursa de Apă Tatlageac din județul Constanța a înregistrat o cădere totală de tensiune, motiv pentru care pompele de la nivelul acesteia nu mai pot funcționa.\n\nPână la remedierea avariei de natură electrică, consumatorii din localitatea 23 August, precum și cei din stațiunile: Olimp, Neptun, Saturn, Venus, Jupiter, Cap Aurora nu vor avea apă potabilă la robinete.\n\nÎn același timp, în municipiului Mangalia se va furniza apă cu presiune redusă iar în unele zone, în funcție de topografia rețelei, cu preponderență la etajele superioare ale imobilelor, se poate înregistra lipsa totală a acesteia.",
        "label": "Dobrogea"
    },
    {
        "title": "Vor fi reabilitate energetic 22 de blocuri din Cernavodă",
        "text": "Ministerul Dezvoltării, Lucrărilor Publice și Administrației a emis Ordinul nr. 1164 pentru aprobarea Programului Național Multianual privind creșterea performanței energetice a blocurilor de locuințe în perioada 2024-2026, iar orașul Cernavodă a primit finanțare pentru reabilitarea energetică a celor 22 de blocuri incluse în Programul Local.\n\nAceste blocuri care urmează a fi reabilitate sunt:",
        "label": "Dobrogea"
    },
    {
        "title": "Constănțenii participă la Unirea la Marșul Centenar, în Chișinău",
        "text": "Zeci de mii de români vor alege Unirea la Marșul Centenar care se va desfășura duminică, 25 martie, la Chișinău, de la ora 12.00, în Piața Marii Adunări Naționale.\n\nDouă autocare cu zeci de unioniști, de toate vârstele, vor pleca de la Constanța astăzi, 23 martie, începând cu ora 22.00 (stația Kaufland-ICIL de pe bd.Brătianu). Întoarcerea va fi duminică, 25 martie, după încheierea manifestațiilor și spectacolelor.\n\nSâmbăta va fi dedicată vizitării orașului Chișinău, petrecerilor românești și meciurilor de fotbal între echipele sportive de pe ambele maluri ale Prutului.\n\nDobrogenii care vor participa la marș vor avea inclusă în program și o noapte de cazare la Chișinău. Organizarea a preuspus un efort considerabil, aproape o săptămână de pregătiri: rezervarea locurilor de cazare, întocmirea grupurilor de unioniști, obținerea de sponsorizări pentru transportul gratuit, planificarea traseului, comunicarea 24/24 cu participanții, realizarea de grupuri de discuții pe platformele de socializare, verificarea constantă a condițiilor de drum, rezervarea unor localuri pe timp de noapte pe parcursul itinerariului etc.\n\n“Nu au fost chiar ușoare pregătirile dar au implicat multe satisfacții sufletești. Dacă în anii precedenți autocarele spre evenimentele unioniste erau pline cu studenți, asistăm acum cu deosebită bucurie la o participare entuziastă din partea unui număr apreciabil, câteva zeci,… de doamne! Dobrogencele au dat o lecție de partiotism extraordinară! S-au gătit cu brasarde tricolore și costume naționale, cântă și fac glume pe seama celor care stau cu ochii la știrile meteo de teama câtorva fulgi de nea. Grupul care pleacă de la malul mării să cinstească o cupă lângă statuia lui Ștefan cel Mare din Chișinău anulează orice apartenență politică: membrii organizațiilor situate în fronturi politice diferite vor fi cazate împreună, vom petrece, mânca bunătățile renumitei bucătării moldovenești și vom dansa pe versurile cântecului <<Jurământ la Putna>>. Atmosfera este electrizantă, veselă, acest moment dezbracă sufletele de orice zgură și ne luminează cu dragoste adevăratele sensuri după care trebuie să ne orientăm mai departe în acest context delicat al istoriei. Unirea nu este doar o aniversare care punctează o agendă, este o trăire pe care nu o pot simți decât cei ce înțeleg că pentru a evolua ca națiune europeană, pentru a nu rămâne doar o statistică a învinșilor, este unitatea în credință și prosperitate. O Românie reîntregită în hotarele firești înseamnă o națiune mai puternică, un stat cu adevărat consolidat iar, în granița NATO cu Rusia, o punte de legatură, comunicare, comerț, cultură și spiritualitate între forțe care astăzi, pentru moment, iau forme antagonice. Doar cei care vor să profite criminal în urma minciunii și dezbinării, doar cei ce au interesul să mențină poporul în sărăcie și înapoiere, pentru interesele proprii pot contesta dreptul legitim al românilor și etniilor prietene de a se îmbrățișa fără granițele crimelor comunismului între ei; este însă pentru toțo un moment să privim înainte cu nădejde și gânduri bune. Mergem la Chișinău ca să trăim profund, autentic și frumos Centenarul!” – Codruț Burdujan, organizatorul plecării de la Constanța la sărbătoarea Centenarului de la Chișinău.\n\nMomentul va reuni românii de pe ambele maluri ale Prutului și diaspora sub același ideal – al Reîntregirii Naționale.\n\nManifestația este organizată de Alianța pentru Centenar care reunește sub același steag patrioții și organizațiile unioniste de pretutindeni.",
        "label": "Dobrogea"
    },
    {
        "title": "Mai multe zone din Medgidia vor rămâne fără apă timp de 14 ore",
        "text": "În vederea executării conectărilor necesare a conductelor nou înființate la sistemul centralizat din Municipiul Medgidia, în cadrul contractului: ”Lucrări de execuție conexiune a conductelor de distribuție DN 110 mm PEHD și transport DN 400 mm OL, strada Ovidiu cu străzile Română și Lupeni”, RAJA S.A. va întrerupe furnizarea apei miercuri – 22 mai 2024, în intervalul ora 07:00 – 21:00.\n\nÎn acest timp, vor fi afectați de lipsa apei consumatorii din următoarele zone:",
        "label": "Dobrogea"
    },
    {
        "title": "S-a lansat trailerul comediei MENTORII, primul lungmetraj produs de UNTOLD Universe",
        "text": "Producătorii au anunțat turneul de promovare al filmului și un concurs cu invitații VIP la avanpremieră și experiențe backstage la UNTOLD X, pe site-ul oficial al filmului.\n\nS-a lansat trailerul comediei MENTORII, primul film de lungmetraj creat de Magic Maker Media House, casa de producție din grupul UNTOLD Universe. Filmul care îi are în rolurile principale pe Cătălin Bordea, Dorian Popa, Loredana și Radu Bucălae este de departe unul dintre cele mai așteptate lungmetraje ale anului 2025. Filmul va avea și un turneu de promovare care va începe în luna februarie a anului viitor și va cuprinde cele mai mari orașe din țară. MENTORII ajunge în cinematografe pe data de 28 februarie 2025.\n\nCei care vor să savureze câteva dintre scenele comice și replicile pline de umor, pot urmări trailerul pe site, accesând acest link: https://mentoriifilmul.ro/\n\nConcurs cu invitații VIP la avanpremiera filmului “MENTORII” sau experiențe backstage la UNTOLD X 2025\n\nProducătorii filmului au pregătit și un concurs pentru fanii comediei „MENTORII”, pe site-ul oficial al filmului. Aceștia au ocazia să câștige o mulțime de premii atractive precum: zece invitații VIP la avanpremiera filmului, unde pot să urmărească prima proiecție alături de actorii lor preferați, experiențe backstage sau două abonamente VIP la UNTOLD X 2025. Tot ce trebuie să facă este să se înscrie pe https://mentoriifilmul.ro/ și vor intra automat în tragerea la sorți pentru premii. Concursul se încheie pe data de 1 februarie 2025.\n\nMENTORII este un film inspirat din situații cotidiene, și abordează cu umor și ironie fenomenul „specialiștilor” de pe rețelele sociale, mereu pregătiți să ofere sfaturi rapide și soluții care să îți transforme viața peste noapte. Are toate elementele pentru a deveni comedia anului 2025 în România: umor inteligent, comic de situație, personaje bine conturate, o chimie extraordinară între actori și nu în ultimul rând o distribuție de excepție formată artiști îndrăgiți și din unele dintre cele mai urmărite personalități din spațiul public precum: MIRA, Doina Teodoru, Adrian Titieni, Mario Fresh, Bogdan Drăcea, Tina Duceac, Cătălin Oprișan, Dan Frînculescu, Mihai Petre, Emil Rengle, Alejandro Fernandez, Raluca Bădulescu, Silviu Mircescu, Joseph Adam, Andrei Bordeianu, Meko Selim (Mekomko). De asemenea, vor fi și multe alte apariții surpriză ale unor personalități din showbiz.\n\nTurneul de promovare al comediei se va desfășura în perioada 19 – 29 februarie și cuprinde cele mai mari orașe din țară: Craiova, Brașov, Constanța, Iași, București, Cluj-Napoca și Timișoara. În cadrul turneului, producătorii filmului pregătesc și alte apariții surpriză, în orașele care vor fi anunțate ulterior.",
        "label": "Dobrogea"
    },
    {
        "title": "Propaganda anti-UE și anti-NATO nu construiește spitale, nu reabilitează școli și nici nu repară drumuri! Mesajul primarului Constanței",
        "text": "„Nu stăm în genunchi în fața Europei!” – acesta este sloganul care circulă tot mai mult pe rețelele sociale. Primarul Constanței, Vergil Chițac, atrage atenția că astfel de mesaje au scopul de a destabiliza ordinea socială și politică a României.\n\nAcțiunile sunt susținute de forțe care doresc să slăbească direcția pro-europeană și pro-NATO a României. Printre promotorii acestui curent se află și Călin Georgescu, care a cerut susținătorilor să iasă în stradă.\n\nÎn plus, au apărut discuții despre o presupusă lovitură de stat, fără să fie clar cine sunt protagoniștii. Acest haos se suprapune cu o decizie importantă a Curții Constituționale a României (CCR), care a anulat primul tur al alegerilor prezidențiale.\n\n🎯De ce România are nevoie de UE și NATO\n\nPrimarul Vergil Chițac consideră că apartenența României la Uniunea Europeană și NATO aduce beneficii clare, vizibile chiar în Constanța. Cu ajutorul fondurilor europene, Constanța a reușit să demareze proiecte esențiale pentru comunitate.\n\n🟢 „În mandatul care tocmai s-a încheiat, m-am concentrat pe atragerea de fonduri europene nerambursabile ca să pot schimba fața orașului”, afirmă Chițac.\n\n🔹 Spital nou și reconstruirea spitalului de boli infecțioase\n\n🔹 Noua centrală termo-electrică (CET) care va produce agent termic și curent electric\n\n🔹 Reabilitarea a 16 școli și modernizarea altor 39 de unități de învățământ\n\n🔹 Parcuri noi și spații verzi pentru locuitori\n\n🔹 Reabilitarea rețelei de termoficare pentru a asigura confortul termic în timpul iernii\n\nToate acestea sunt posibile datorită banilor europeni nerambursabili, fără a pune presiune pe bugetul local.\n\n700 de milioane de euro pentru Constanța până în 2027\n\nPrimarul Vergil Chițac subliniază că până în 2027, Constanța va beneficia de peste 700 de milioane de euro din fonduri europene. Aceste fonduri vor fi folosite pentru:\n\n„Acum, cu bani europeni, Constanța recuperează tot ceea ce nu s-a făcut în ultimii 30 de ani”, afirmă Chițac.\n\nFără aceste fonduri, multe dintre proiectele de reabilitare, modernizare și extindere ar fi fost imposibil de realizat.\n\nPropaganda folosește tehnici bine cunoscute, dar eficiente. Iată câteva dintre ele:\n\n🔸 Mesaje emoționale – Sloganuri de genul „Nu ne plecăm în fața Bruxelles-ului!” sunt concepute pentru a stârni furie și revoltă.\n\n🔸 Sloganuri scurte și puternice – Slogane de tipul „Nu stăm în genunchi!” sunt ușor de reținut, dar nu oferă soluții reale.\n\n🔸 Conturi false și postări virale – Se folosesc conturi false și pagini de social media pentru a amplifica aceleași mesaje. Se creează impresia că „toată lumea” gândește la fel.\n\n🔸 Atac la NATO și la valorile occidentale – Se încearcă să se inducă ideea că NATO „nu ne protejează”, ci „ne folosește”. Astfel de mesaje sunt promovate de forțe externe interesate de destabilizarea României.\n\n⚠️ Ce se întâmplă dacă România părăsește UE și NATO?\n\nDacă România ar renunța la apartenența la UE și NATO, urmările ar fi grave:\n\n🟠 Pierdem fondurile europene – Fără acești bani, școlile, spitalele, drumurile și alte elemente de infrastructură publică nu vor fi modernizate.\n\n🟠 Investitorii străini pleacă – Multinaționalele și investitorii vin pentru că România e parte din UE. Fără siguranța oferită de apartenența la UE, aceștia ar pleca.\n\n🟠 Securitatea scade – Fără NATO, România ar deveni mai vulnerabilă în fața amenințărilor externe.\n\n🟠 Izolare economică – Exporturile României ar fi afectate de taxe vamale. Produsele românești ar deveni mai scumpe, iar companiile locale ar pierde piețe de desfacere.\n\n🛡De ce trebuie să susținem apartenența la UE și NATO?\n\n✅ Acces la fonduri nerambursabile – Proiectele majore de infrastructură, educație și sănătate sunt susținute de bani de la UE.\n\n✅ Securitate militară prin NATO – NATO oferă României protecție într-o zonă tot mai instabilă.\n\n✅ Locuri de muncă mai bine plătite – Investitorii vin pentru că România face parte din UE.\n\n„Cred în înțelepciunea poporului român, care are capacitatea de a discerne între himerele promovate de forțe din Est și valorile certe oferite de NATO și UE”, afirmă Chițac.\n\n📢Dacă ai găsit acest articol util, trimite-l și prietenilor tăi.\n\nNu te lăsa păcălit de propagandă!",
        "label": "Dobrogea"
    },
    {
        "title": "Medgidienii, invitați să sărbătorească Ziua Națională a României",
        "text": "Primăria Municipiului Medgidia vă invită duminică, 01 decembrie 2019, să participați la manifestările prilejuite de celebrarea Zilei Naționale a României:\n\n– Ora 12.30 – Moment evocator și concert al artistului sibian Traian Stoiță însoțit de grupul vocal Anghelos, desfășurate pe platoul din fața Casei de Cultură a Sindicatelor ”Lucian Grigorescu”.",
        "label": "Dobrogea"
    },
    {
        "title": "Primăria Negru Vodă – Anunț atribuire privind încheierea contractelor de concesiune",
        "text": "Consiliul Local al orașului Negru Vodă face public anunțul de atribuire privind încheierea contractelor de concesiune, atribuite prin licitație publică cu oferte în plic închis, pentru următoarelor bunuri imobile:\n• lot nr.13, în suprafață de 1900 mp, identificat cu nr. cadastral 102746, situat în Al.Platformei, nr.1, oraș Negru Vodă, jud. Constanța.\n• lot nr.3, în suprafață de 4130 mp, identificat cu nr. cadastral 101408, situat în Șos. Constanței, nr. 6, oraș Negru Vodă, jud. Constanța.\n• lot nr. 4, în suprafață de 5577 mp, identificat cu nr. cadastral 101409, situat în Șos. Constanței, nr. 6, oraș Negru Vodă, jud. Constanța.\n• Informații generale privind autoritatea contractantă, precum denumirea, codul fiscal, adresa, numărul de telefon, fax și/sau adresa de e-mail a persoanei de contact:\n• Data publicării anunțului de concesionare în Monitorul Oficial al României, Partea a VI-a: 04.03.2024;\n• Criteriile utilizate pentru determinarea ofertei câștigătoare: cel mai mare nivel al redevenței;\n\nLot nr.13, în suprafață de 1900 mp, identificat cu nr. cadastral 102746, situat în Al.Platformei, nr.1, oraș Negru Vodă, jud. Constanța – 2 oferte primite, 2 oferte declarate valabile;\n\nLot nr.3, în suprafață de 4130 mp, identificat cu nr. cadastral 101408, situat în Șos. Constanței, nr. 6, oraș Negru Vodă, jud. Constanța – 2 oferte primite, 2 oferte declarate valabile;\n\nLot nr. 4, în suprafață de 5577 mp, identificat cu nr. cadastral 101409, situat în Șos. Constanței, nr. 6, oraș Negru Vodă, jud. Constanța – 2 oferte primite, 2 oferte declarate valabile;\n• Denumirea/numele și sediul/adresa ofertantului a cărui ofertă a fost declarată câștigătoare/ date de identificare contract de concesiune:\n\nS.C. GOLD CEREAL DIMAR S.R.L., cu sediul în sat Chirnogeni, Comuna Chirnogeni, str. Complexului, nr. 15, Construcța C1 județul Constanța, înmatriculată la Registrul Comerțului sub numărul J13/1109/16.06.2010, având CUI 27072025 – Contract de concesiune nr. 3789 din 19.04.2024;\n\nS.C. GOLD CEREAL DIMAR S.R.L., cu sediul în sat Chirnogeni, Comuna Chirnogeni, str. Complexului, nr. 15, Construcța C1 județul Constanța, înmatriculată la Registrul Comerțului sub numărul J13/1109/16.06.2010, având CUI 27072025 – Contract de concesiune nr. 3788 din 19.04.2024;\n\nS.C. TERRA RADICI S.R.L., adresă sediu: Constanța, str. Nicolae Iorga, nr. 10, Camera 1, etaj 1, jud. Constanta, telefon 0722 177 038, număr de înregistrare Registrul Comerţului J13/1805/1997, cod fiscal RO 9683543 – Contract de concesiune nr. 3790 din 19.04.2024;\n\nLot nr.13, în suprafață de 1900 mp, identificat cu nr. cadastral 102746, situat în Al.Platformei, nr.1, oraș Negru Vodă, jud. Constanța – Redevența pentru teren este în valoare de 40 de lei/lună fără T.V.A. ;\n\nLot nr. 3, în suprafață de 4130 mp, identificat cu nr. cadastral 101408, situat în Șos. Constanței, nr. 6, oraș Negru Vodă, jud. Constanța – Redevența pentru teren este în valoare de 275 de lei/lună fără T.V.A.;\n\nLot nr. 4, în suprafață de 5577 mp, identificat cu nr. cadastral 101409, situat în Șos. Constanței, nr. 6, oraș Negru Vodă, jud. Constanța – Redevența pentru teren este în valoare de 370 de lei/lună fără T.V.A.;\n• Denumirea, adresa, numărul de telefon, fax și sau adresa de e-mail a instanței competente în soluționarea litigiilor apărute și termenele pentru sesizarea instanței:\n• Data transmiterii anunțului de atribuire către instituțiile abilitate, în vederea publicării: 24.04.2024",
        "label": "Dobrogea"
    },
    {
        "title": "Horia Constantinescu, micul Dumnezeu din Primăria Constanța",
        "text": "De câteva zile, în fiecare dimineață, Horia Constantinescu, fost comisar la Protecția Consumatorului, actual director în Primăria Constanța, transmite live de pe telefonul personal acțiunile de curățenie pe care le desfășoară în stațiunea Mamaia.\n\nIdeea este salutară, mai ales că în Mamaia e nevoie de o ecologizare serioasă.\n\nProblema este că Horia Constantinescu s-a erijat în reporter special, trimis la fața locului, și simte nevoia să comenteze în direct și în reluare situația din teren. Uitând complet că este funcționar public, plătit din banii statului, directorul intră live de pe pagina sa de fost candidat politic la Primăria Constanța și aruncă cu invective către cei care nu respectă regulile de conduită și își lasă gunoaiele la voia întâmplării.\n\nPe lângă amenzile care ajung și la 25.000 lei și care sunt perfect justificate, cetățenii au parte și de o serie de jigniri din partea lui Constantinescu, omul care se cațără pe jeg doar că să-și mai facă puțină imagine.\n\n”Mitocani”, ”mitocance”, ”gunoaie care aruncă gunoaie”, sunt cuvinte pe care directorul le folosește fără nicio tresărire când vorbește de constănțeni.\n\nNimeni nu este de acord cu obiceiul unora de a a-și arunca mizeria în stradă, nimeni nu spune că astfel de acțiuni nu trebuie sancționate și stopate, dar asta se face conform legii, prin amenzi repetate și usturătoare, nu prin insulte venite din partea unui om plătit din banii statului, ajuns vremelnic director în Primăria Constanța.\n\nDa, ca funcționar public trebuie să respecți o serie de principii și norme de conduită, chiar dacă nu îți convin. Este vorba de respectul față de cetățean. Ca funcționar public ai dreptul să recurgi la lege și la sancțiuni, să-l amendezi, pe bună dreptate, până îl bagi în faliment, dar nu ai dreptul să fii arogant și insolent. Nu asta scrie în fișa postului.\n\nDar, nu ne mai miră nimic din ceea ce face Horia Constantinescu, cel care a întocmit un regulament al parcărilor prin care constănțenii sunt pur și simplu jefuiți.\n\nCum a ajuns Horia Constantinescu om de bază în Primăria Constanța?;\n\nDe ce este el cel care se ocupă de toate regulamentele?;\n\nDe ce i se permite să umilească și să insulte constănțenii?;\n\nDe ce își face imagine pe spatele unei instituții publice și nimeni nu se sesizează?\n\nSolicitați pentru un punct de vedere referitor la atitudinea lui Horia Constantinescu, reprezentanții Primăriei ne-au transmis următoarele:\n\nÎi invităm pe primar, viceprimari și pe Horia Constantinescu să arunce o privire asupra normelor de conduită a funcționarului public, norme pe care pare că nu le-a citit nimeni din instituție.\n\n(2) În exercitarea dreptului la liberă exprimare, funcţionarii publici au obligaţia de a nu aduce atingere demnităţii, imaginii, precum şi vieţii intime, familiale şi private a oricărei persoane.\n\n(4) În activitatea lor, funcţionarii publici au obligaţia de a respecta libertatea opiniilor şi de a nu se lăsa influenţaţi de considerente personale sau de popularitate. În exprimarea opiniilor, funcţionarii publici trebuie să aibă o atitudine conciliantă şi să evite generarea conflictelor datorate schimbului de păreri.\n\n(1) În relaţiile cu persoanele fizice şi cu reprezentanţii persoanelor juridice care se adresează autorităţii sau instituţiei publice, funcţionarii publici sunt obligaţi să aibă un comportament bazat pe respect, bună-credinţă, corectitudine, integritate morală şi profesională.\n\n(2) Funcţionarii publici au obligaţia de a nu aduce atingere onoarei, reputaţiei, demnităţii, integrităţii fizice şi morale a persoanelor cu care intră în legătură în exercitarea funcţiei publice, prin:\n\nb) acte sau fapte care pot afecta integritatea fizică sau psihică a oricărei persoane.\n\n(3) Funcţionarii publici trebuie să adopte o atitudine imparţială şi justificată pentru rezolvarea legală, clară şi eficientă a problemelor cetăţenilor.\n\n(5) Funcţionarii publici trebuie să adopte o atitudine demnă şi civilizată faţă de orice persoană cu care intră în legătură în exercitarea funcţiei publice, fiind îndrituiţi, pe bază de reciprocitate, să solicite acesteia un comportament similar.\n\n(6) Funcţionarii publici au obligaţia de a asigura egalitatea de tratament a cetăţenilor în faţa autorităţilor şi instituţiilor publice, principiu conform căruia funcţionarii publici au îndatorirea de a preveni şi combate orice formă de discriminare în îndeplinirea atribuţiilor profesionale.",
        "label": "Dobrogea"
    },
    {
        "title": "C.S.M. Constanța traversează una dintre cele mai dificile perioade din istoria sa",
        "text": "La nici trei ani de la înființare Clubul Sportiv Municipal Constanța a readus sportul constănțean sub aceeași umbrelă, cu performanțe remarcabile obținute pentru prima dată în istoria orașului Constanța, cu peste 1000 de medalii, printre care medalii europene și mondiale în sporturile individuale, Cupa României obținută în handbalul masculin, titlul de campioană a României la baschet feminin, Cupa României cucerită în competiția de baschet feminin, trei echipe de seniori calificare în Cupele Europene, acum C.S.M. Constanța se află în fața unui moment de răscruce.\n\nC.S.M. Constanța traversează una dintre cele mai dificile perioade din istoria sa, în ciuda tuturor rezultatelor extraordinare obținute de-a lungul celor două sezoane încheiate de la înființare și unul în plină desfășurare.\n\n„Clubul a fost pus în fața unei situații care a necesitat luarea unor decizii extrem de dificile, cu un impact major asupra clubului și comunității sportive. Fără fondurile promise, clubul a fost nevoit și obligat să facă pasul spre următorul nivel de performanță și să continue drumul în cupele europene, chiar dacă acest lucru a presupus sacrificii financiare considerabile. Gravitatea și consecințele ireversibile ale retragerii celor trei echipe din cupele europene – amenzi, penalizări, interzicerea transferurilor și pierderea credibilității clubului la nivel național și internațional – au făcut imposibilă opțiunea de a renunța. Fără acest pas, sportul constănțean ar fi avut de suferit profund”, a declarat Talpeș Andrei, directorul C.S.M. Constanța.\n\n„Performanțele clubului ne-au obligat să continuăm drumul în cupele europene – drumul către marea performanță, un drum fără altă cale, asumat de atât de municipalitate și de către club. Nu poți pune stop sau pune pe pauză desfășurarea competițiilor, retragerea echipelor din competiții ar fi fost o lovitură irecuperabilă nu doar pentru club, ci și pentru întreaga comunitate sportivă din Constanța. În sport, nu există opțiunea de a renunța sau de a pune pe pauză”, a adăugat Talpeș.\n\nBugetul clubului în anul 2024 a fost redus cu 30% față de 2023, și nici măcar această sumă diminuată nu a fost virată în totalitate. Din cele 34 de milioane de lei încasate, alocate activității sportive, o proporție semnificativă – 26%, adică peste un sfert din buget – a fost direcționată către secția de handbal, care este cea mai bine susținută financiar dintre jocurile sportive. Restul bugetului, reprezentând 74%, a fost împărțit între celelalte 21 de secții sportive, printre care se numără și disciplinele individuale. Dintre acestea, tenisul de masă s-a bucurat de cea mai mare susținere financiară.\n• Întârzieri semnificative la plata remunerațiilor sportivilor și antrenorilor, care au ajuns la:\n• 3 luni pentru echipa de handbal, remunerați 12 luni din 12;\n• 2 luni pentru echipele de baschet (masculin și feminin) și volei, remunerați 8 luni din 12;\n• 3 luni pentru echipa de rugby, remunerați 12 luni din 12;\n• În cazul sporturilor individuale, plățile restante sunt de 5-6 luni, iar premierile pentru rezultatele internaționale remarcabile nu au fost acordate din luna iunie 2024.\n\n„Nu m-am gândit niciodată că voi fi ,,certat” pentru performanță. Ceea ce ar fi trebuit să fie o bucurie imensă pentru Constanța s-a transformat într-o provocare extrem de dificilă. Performanțele obținute nu doar că nu sunt susținute, dar riscă să fie compromise de lipsa resurselor bugetate. Este revoltător ca municipiul Constanța, unul dintre cele mai mari orașe din România, să aibă o infrastructură sportivă mai slabă decât multe comune. Avem în acest moment aprobați prin hotărârea Consiliului Local indicatorii tehnici și financiari pentru reabilitarea salii de sport Badea Cârțan, pe care am preluat-o în septembrie anul trecut, ca bază dezafectată din administrarea Liceului cu Program Sportiv Nicolae Rotaru. De asemenea au mai fost preluate de către C.S.M. Constanța 3 terenuri în incinta unor unități de învățamânt cu scopul de a construi săli de sport de care ar beneficia și elevii instituțiilor de învățamânt cât și sportivii clubului. Am introdus în proiectul de buget pentru anul 2025 sumele necesare pentru aceste proiecte. Sportivii sunt nevoiți să parcurgă zilnic distanțe de 10-15 km în afara orașului pentru antrenamente. Copiii Constanței vor să facă sport, dar fără sprijin financiar și infrastructură, riscăm să pierdem nu doar performanțele actuale, ci și viitorul sportului în orașul nostru”, a subliniat directorul Clubului Sportiv Municipal Constanța.\n\nDacă subfinanțarea va continua și nici măcar sumele aprobate prin buget nu vor fi virate integral în conturile C.S.M. Constanța, clubul va ajunge în pragul colapsului. Lipsa fondurilor necesare pentru plata remunerațiilor, participarea în competiții și susținerea activităților curente va face imposibilă continuarea activității. Sportivii vor pleca, antrenorii vor abandona proiectele, iar cele 22 de secții sportive care reprezintă mii de sportivi, majoritatea copii și juniori, vor rămâne fără susținere.\n\n„Nu este doar o criză financiară, ci un moment critic care poate închide porțile sportului de performanță în Constanța. Este un apel disperat pentru susținerea unui pilon esențial al comunității noastre. Dacă nu acționăm acum, viitorul sportului constănțean va fi pierdut, iar munca și performanțele obținute până acum vor fi doar amintiri”, a declarat Talpeș Andrei.\n\nC.S.M. Constanța face un apel urgent către autoritățile locale, sponsori și comunitatea constănțeană să se implice pentru a salva sportul local. Sportul nu este doar despre medalii și podiumuri, ci despre investiția în sănătatea, educația și viitorul copiilor noștri. Fără un sprijin real și imediat, clubul se va afla în imposibilitatea de a-și continua activitatea.\n\n„În ciuda dificultăților financiare cu care se confruntă C.S.M. Constanța, vreau să fiu foarte clar: sportivii, antrenorii și membrii staff-urilor își vor primi drepturile salariale restante, fie mai devreme, fie mai târziu. Ii respect pe toți cei care muncesc din greu pentru a duce mai departe numele clubului nostru. Este o situație care poate crea incertitudine, dar pot să vă asigur că, indiferent de circumstanțe, eu voi face tot ce este necesar pentru ca aceștia să fie plătiți pentru munca lor.”, a declarat Talpeș Andrei.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "Pentru executarea lucrărilor de conectare la sistemul centralizat de distribuție a apei potabile din municipiul Mangalia, județul Constanța, a noilor conducte de alimentare cu apă din zona intersecției străzilor Oituz cu Sf. Apostol Andrei, echipele RAJA vor sista furnizarea apei potabile marți, 03 decembrie 2024, între orele 08.00 – 20.00.\n\nVor fi afectați de lipsa apei consumatorii de pe Șoseaua Constanței, tronsonul delimitat de sensul giratoriu (str. M. Basarab cu Șos. Constanței) și ieșirea din oraș, către localitatea 2 Mai.\n\nTotodată, de la sensul giratoriu către stațiunea Saturn se va furniza apă cu presiune scăzută.\n\nInvestiția face parte din contractul de lucrări derulat prin Programul Operațional Infrastructură Mare (POIM), CL16 – “Rețele apă și canalizare Mangalia”, cu o valoare de aproximativ 42 mil. lei.",
        "label": "Dobrogea"
    },
    {
        "title": "Amânare lucrare RAJA programată în Constanța pentru13 noiembrie 2024",
        "text": "Lucrarea programată pentru ziua de miercuri – 13 noiembrie 2024, în zonele Badea Cârțan și Vivo din municipiul Constanța, a fost amânată din cauza condițiilor meteo neprielnice din ultimele zile, care au determinat instabilitatea terenului în zona de desfășurare a intervențiilor prevăzute. Totodată, starea vremii nu permite desfășurarea operațiunilor de sudură în condiții de siguranță. Pentru a asigura calitatea lucrărilor efectuate, RAJA consideră că este necesar să amâne aceste activități până când condițiile vor fi mai favorabile. Lucrarea va fi replanificată pentru o dată ulterioară, care va fi anunțată în timp util.",
        "label": "Dobrogea"
    },
    {
        "title": "Câți pasageri au tranzitat Aeroportul Internaţional Mihail Kogălniceanu Constanţa în 2024",
        "text": "S.N. Aeroportul Internaţional Mihail Kogălniceanu Constanţa S.A. a încheiat activitatea desfăşurată în anul 2024 înregistrând un trafic total (comercial/necomercial) de 110.582 pasageri.\n\nÎn ceea ce privește traficul comercial de pasageri (îmbarcați/debarcați/tranzit), valoarea înregistrată a fost de 97.925 pasageri rezultați din curse efectuate în regim regulat, charter și aviație generală, ceea ce reprezintă o creștere de 4,49 % față de anul precedent (93.532 pasageri comerciali, valoare înregistrată în 2023).\n\nTotodată, reamintim faptul că, în prezent, sunt disponibile zboruri directe, săptămânale, către hub-uri aeriene importante din Europa, Londra și Istanbul, operate de către partenerii noștri Wizz Air, respectiv Turkish Airlines. În vederea deschiderii de noi rute, care să vină în întâmpinarea cerințelor pasagerilor, conducerea aeroportului se află în contact permanent cu companiile aeriene și touroperatori.\n\nDe asemenea, în cadrul “Programului strategic de dezvoltare a infrastructurii aeroportuare la Societatea Naţională Aeroportul Internaţional Mihail Kogălniceanu Constanţa pentru perioada 2022-2030”, continuă implementarea proiectului „Dezvoltare terminal, turn de control și parcare pentru Aeroportul Internațional Mihail Kogălniceanu Constanța”. La momentul actual, stadiul de execuție la noul terminal a ajuns la 95 la sută, în prezent lucrându-se la ultimele retușuri și finisaje. Finalizarea lucrărilor este estimată pentru sfârșitul lunii aprilie, 2025. În ceea ce privește turnul de control, lucrările de consolidare avansează în ritm susținut.\n\nContractul pentru noul terminal cu turn de control și parcare a fost semnat pe 4 mai 2023, la Constanța, în prezența ministrului Transporturilor și Infrastructurii, Sorin Grindeanu, proiectul fiind finanțat prin Programul Operațional Infrastructură Mare – POIM. Valoarea totală a contractului de finanțare este 229.484.421,37 lei, din care valoarea cofinanțării Uniunii Europene este de 164.118.355,59 lei.\n\nOdată cu finalizarea lucrărilor, va fi optimizată gestionarea fluxului de pasageri în intervalele de timp aglomerate, în special la orele de vârf, cu desfășurarea în condiții corespunzătoare a activității aeroportuare. În noua configurație, terminalul va răspunde nevoilor traficului de pasageri aflat în creștere, dar și numărului mai mare de zboruri preconizat pentru următoarea perioadă.\n\nDe asemenea, extinderea terminalului este necesară pentru implementarea conceptului de nod de tranzit în cadrul aeroportului, facilitând legăturile între zboruri cu diverse destinații.",
        "label": "Dobrogea"
    },
    {
        "title": "Intervenții RAJA pe bd. Tomis și în cartierul Coiciu din municipiul Constanța",
        "text": "Pentru remedierea unor avarii survenite la nivelul conductei principale de alimentare cu apă de pe bulevardul Tomis, din municipiul Constanța, echipele RAJA sistează furnizarea apei potabile, astăzi – 20 noiembrie 2024, în intervalul orar 09.00 – 17.00. Sunt afectați de lipsa apei consumatorii din perimetrul delimitat de străzile: bd. Tomis – Pictor Nicolae Grigorescu – Ileana Cosânzeana – Miorița – Soveja – Primăverii – Ion Rațiu – bd. Tomis.\n\nÎn vederea desfășurării lucrărilor de reparații, echipele de intervenție au fost nevoite să restricționeze traficul rutier pe una din benzile bulevardului, pe sensul de mers spre b-dul Alexandru Lăpușneanu, pe o distanță de aproximativ 50 metri. Pentru fluidizarea traficului, zona lucrărilor a fost împrejmuită și semnalizată corespunzător și a fost anunțată și Poliția Locală.\n\nTot astăzi, 20 noiembrie 2024, în același interval orar: 09.00 – 17.00, se oprește apa și în cartierul Coiciu, pentru remedierea unei avarii la conducta cu diametrul de 150 mm.",
        "label": "Dobrogea"
    },
    {
        "title": "În Comuna Stejaru, pesta micilor rumegătoare distruge afacerile și bugetul local",
        "text": "Detectată la începutul verii în mai multe localități din Dobrogea Centrală, pesta micilor rumegătoare distruge afacerile și afectează grav atât traiul localnicilor, dar mai nou și bugetele locale ale comunelor vizate de răspândirea bolii.\n\nÎn Comuna Stejaru, cei 48 de crescători de oi și capre din localitate și-au văzut turmele decimate de boală și mai ales de măsurile preventive impuse de autorități – care prevăd omorârea animalelor pentru a preveni răspândirea bolii.\n\nEfectul în cascadă începe să se simtă și asupra bugetului local, care la Stejaru depinde în bună măsură de veniturile aduse de păstori.\n\n„Cei 48 de fermieri care se ocupau de creșterea și valorificarea ovinelor aveau câte un an angajat doi fiecare, acești fermieri aducând comunei venituri de circa 70.000 de lei pe lună. Acum cred că o să avem în jur de 10.000 de lei…” a declarat primarul Dumitru Enache ziarului Amprenta.\n\nFață de alte comune din zonă, Stejaru este expusă în mod deosebit, întrucât o bună parte din locuitori sunt din familii strămutate din Cadrilater în urma Tratatului de la Craiova – fiind scutite prin lege de taxe și impozite.\n\nAvând în vedere situația creată, primarul Enache s-a decis să se adreseze autorităților județene – atât pentru asigurarea funcționării în condiții optime a primăriei, cât și pentru plata compensațiilor pentru fermierii afectați de epidemie, despre care până acum nu s-a auzit nimic.",
        "label": "Dobrogea"
    },
    {
        "title": "Zona umedă din Mahmudia – în atenția autorităților de la București",
        "text": "În perioada 20-21 iunie, Ministrul Mediului Mircea Fechet s-a aflat în vizită de lucru în Județul Tulcea. O oprire importantă pe traseul său a fost la Mahmudia – semn că zona umedă din Mahmudia a ajuns în atenția autorităților de la București.\n\nVizita de lucru a ministrului în județul Tulcea a inclus inspectarea zonei Carasuhat-Mahmudia, zonă reconstruită ecologic în 2015. În continuare, ministrul a inspectat și zona în care, în 2023, s-a spart digul de protecție, apa a inundând zona agricolă și provocând astfel o renaturare neprogramată.\n\nÎn ambele cazuri este vorba de terenuri încadrate ca luciu de apă sau zone mlăștinoase, dar care în anii 80 au fost desecate pentru agricultură. Între timp, apa și-a recuperat din spațiu (fie ajutată, fie în urma inundațiilor), ultimul teren „recuperat” fiind cel inundat în anul 2023, după ruperea digului.\n\nReferitor la terenul renaturat fortuit, prin ruperea digului, ministrul Mircea Fechet a declarat următoarele: „Delta nu a făcut altceva decât să își recupereze propriile suprafețe. La nici un an de la inundare, zona a devenit un punct important pentru zone de cuibărit, biodiversitatea a explodat, la fel și populația piscicolă. Mai mult, au apărut oportunități noi pe zona de turism, iar localnicii deja resimt avantaje pe toate planurile. Vom avea o dezbatere serioasă despre posibilitatea de a reconstrui ecologic întreaga zonă. Populația locală, însă, trebuie să aibă ultimul cuvânt”.\n\nSituația creată în Mahmudia prin renaturarea fortuită a zonei din vecinătatea satului a fost adusă în atenția Ministerului Mediului și de senatorul AUR de Tulcea, Valentin-Rică Cioromelea, printr-o interpelare adresată acestuia la începutul lunii februarie.\n\nÎn același timp, ea încă mai face obiectul unui proces, prin care concesionarii care exploatau terenul agricol existent înaintea spargerii digurilor solicită compensații pentru culturile nerealizate.\n\nPentru a afla ce își dorește comunitatea locală, ne-am adresat primarului Ion Șerpescu. Acesta ne-a declarat: „Referitor la această problemă, am făcut un referendum, iar 97% din cetățeni s-au pronunțat pentru menținerea zonei umede create prin spargerea digului. Și noi, la primărie, susținem această soluție, întrucât ea aduce multiple beneficii: Pe lângă faptul că se revine astfel la starea naturală a terenului respectiv, situația creată generează multiple oportunități de dezvoltare, în special pe zona piscicolă și cea turistică: Crește valoarea piscicolă și turistică a zonei, pot apărea noi oportunități pentru crearea de locuri de cazare, închiriere de bărci sau plimbări cu barca, în plus avem avantajul unor curse mai scurte pe aceste trasee: Nu mai este nevoie să mergi la distanțe de kilometri, zona aceasta renaturată prin spargerea digului este imediat peste Dunăre, și deja avem aici pelicani, egrete, cormorani etc.”",
        "label": "Dobrogea"
    },
    {
        "title": "Informare RAJA - Se oprește apa în Stațiunile Neptun și Olimp",
        "text": "Se oprește apa în Stațiunile Neptun și Olimp. La nivelul sistemului de alimentare cu apă din Stațiunile Neptun și Olimp (municipiul Mangalia), se vor executa lucrări de racordare la sistemul centralizat a noilor conducte de alimentare cu apă. Pentru realizarea acestor operațiuni, se va întrerupe furnizarea apei potabile timp de 24 de ore, marți – 02 aprilie 2024, în intervalul orar 00.00 – 24.00.\n\nVor fi afectați de lipsa apei toți consumatorii din stațiunile Neptun și Olimp. Investiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "OMD Maia Constanța: Festivalul Internațional Black Sea Music Constanța – Ediția a IX-a – Valuri de muzică la Constanța!",
        "text": "În 2024, Festivalul Internațional Black Sea Music Constanța revine cu ediția a IX-a, un eveniment cultural emblematic pentru orașul Constanța, cu o tradiție consolidată de-a lungul anilor. Organizat de Lions Club Constanța, Camera de Comerț, Industrie, Navigație și Agricultură Constanța și OMD Mamaia Constanța, festivalul aduce Valuri de Muzică clasică la cel mai înalt nivel, reunind artiști de renume internațional din România și Coreea de Sud.\n\n„Festivalul Internațional Black Sea Music Constanța contribuie semnificativ la promovarea turismului cultural în zona Mamaia-Constanța, oferind o experiență care completează frumusețea litoralului românesc. Prin evenimente artistice de calitate, ne dorim să consolidăm imaginea Constanței ca o destinație turistică vibrantă, atrăgând atât iubitori de cultură, cât și turiști aflați în căutare de experiențe autentice, pe tot parcursul anului.” – a declarat George Măndilă, președinte OMD Mamaia Constanța.\n• 7-10 octombrie: Masterclass de nai, susținut de Radu Nechifor, renumitul discipol al Maestrului Gheorghe Zamfir.\n• 11 octombrie, ora 18:00: Concert Extraordinar „Pan Flute Meets Flute” la Muzeul de Artă Constanța. Pe scenă vor urca ansamblul de naiuri din Seoul, sub bagheta dirijorului Daniel Hai Sun Park (Coreea de Sud), și ansamblul de flaute Flautissimo din Constanța, condus de prof. Magda Ghilescu.\n• 12 octombrie, ora 10:00: Masterclass de flaut la Colegiul Național de Arte „Regina Maria”, o ocazie unică de a învăța de la cei mai buni profesioniști în domeniu.\n• 12 octombrie, ora 19:00: „4 Winds Gala Concert”, un concert de gală în sala Sergiu Celibidache a Colegiului Național de Arte „Regina Maria”, care va aduce împreună patru instrumentiști internaționali, interpreți de nai, ocarină, fluier irlandez și flaut.\n\n„Prin acest festival, ne dorim să oferim bucurie iubitorilor de muzică clasică, să atragem tinerii în sălile de concert și să creăm un eveniment cultural memorabil pentru orașul Constanța, care, după desființarea Filarmonicii, resimte lipsa evenimentelor de acest gen. Vă așteptăm alături de noi pentru a sprijini acest demers artistic de amploare.” – au declarat organizatorii.\n\nBlack Sea Music este un festival cultural internațional, ce s-a dezvoltat în fiecare an, oferind publicului local și internațional ocazia de a se bucura de interpretări artistice de excepție într-un cadru unic, în orașul Constanța.",
        "label": "Dobrogea"
    },
    {
        "title": "Calendarul competițiilor CSM Constanța pentru a doua săptămână a lunii noiembrie 2024",
        "text": "O nouă săptămână cu competiții și meciuri importante pentru sportivii CSM Constanța! Echipele clubului constănțean sunt angrenate în competițiile europene și ligile naționale, dar și în campionatele de juniori, la baschet și volei, se bat pentru rezultate cât mai bune, în timp ce contingentul de 17 sportivi de la kempo, canotorii și luptătorii își vor măsura forțele cu cei mai valoroși adversari din țară pentru medalii naționale.\n\nVoleibalistele de la CSM Constanța evoluează la Pitești în cadrul etapei a 7-a din Divizia A1 și își doresc să obțină a treia victorie din actualul campionat. La ultima deplasare, formația antrenată de Florin Voinea și Radu Began a realizat surpriza etapei, când a învins pe deținătoarea Cupei României, CSM Târgoviște cu 3-1. De data aceasta, fetele CSM Constanța vor evolua pe terenul ultimei clasate, FC Argeș. Partida FC Argeș – CSM Constanța se va juca sâmbătă, 9 noiembrie, de la ora 18.00.\n\nSala Sporturilor „Simona Amânar” din Constanța va găzdui o interesantă partidă contând pentru etapa a 4-a din Divizia A2 de volei feminin. Se vor afla, de o parte și de cealaltă a fileului, CSM Constanța și CSU Galați. Gazdele vor avea o misiune extrem de dificilă cu liderul clasamentului, formație cu victorii pe linie în actuala ediție de campionat. Echipa CSM Constanța este una de perspectivă, cu multe jucătoare tinere aflate sub comanda antrenoarelor Bianca Ioana Cojocaru și Alexandra Trică. CSM Constanța își dorește a doua victorie din acest sezon chiar dacă echipa gălățeană pornește cu prima șansă la victorie, partida este programată duminică, 9 noiembrie, de la ora 14.30, iar intrarea spectatorilor va fi gratuită.\n\nPrimul turneu din campionatul național de volei masculin U17 (organizat de CSM Constanța) se va desfășura în perioada 8-10 noiembrie în Sala “Tomis” (“Flămânda”) din Constanța. Pregătită de antrenorul Viorel Prejbeanu, echipa CSM Constanța își dorește evoluții cât mai bune. Formația constănțeană se va confrunta vineri, 8 noiembrie de la ora 16.00 cu CSS Arcada Galați și duminică, 10 noiembrie de la ora 10.00 cu CSS Bacău.\n\nÎntrecerile Campionatului Național de canotaj fond pentru seniori, tineret și masters sunt programate pe 8 și 9 noiembrie pe canalul Bega din Timișoara. CSM Constanța va participa cu un lot format din 10 sportivi, printre care se află și Leontin Nuțescu, participant la Jocurile Olimpice de la Paris din vară. Aceștia sunt pregătiți la CSM Constanța de antrenorii Gabriel Vodă și Marian Grijuc.\n\nLa Târgu Mureș în Sala Polivalentă „Ladislau Simon” se va desfășura pe 8 și 9 noiembrie, Campionatul Național Individual feminin U23 de lupte libere și greco-romane. CSM Constanța mizează la acest campionat pe trei tinere luptătoare, care își doresc să urce pe podium: Alexandra Voiculescu, Nicoleta Băjan și Tania Adam, pregătite de antrenorul Cornelius Trucmel.\n\nSala “Apollo” din Capitală va găzdui sâmbătă, 9 noiembrie, întrecerile Cupei României de Kempo K1 (pentru copii, juniori și seniori), competiție la care vor participa cei mai valoroși sportivi din țară. De la CSM Constanța vor lupta pentru cât mai multe medalii, 17 sportivi, care în ultimele săptămâni au efectuat pregătiri și antrenamente intense. Tinerii sportivi de la CSM Constanța sunt pregătiți de antrenorii Daniel Asaftei, Cătălin Cășaru și Alex Filip.\n\nCSM Constanța și-a continuat campania europeană în Grupa C din FIBA Europe Cup, miercuri, la Sala Sporturilor, cu un meci contra puternicei echipe elvețiene Fribourg Olympic, în fața căreia a cedat cu scorul de 77-104. Ca și în Belgia, cu o săptămână în urmă, băieții antrenați de Dan Fleșeriu și Octavian Boian au făcut un joc solid în prima repriză, dar au slăbit apoi ritmul și nu au rezistat în ultimul sfert în fața unor adversari cu mai multă experiență la acest nivel. Debutanți în competiția europeană, baschetbaliștii CSM Constanța vor încheia participarea în FIBA Europe Cup cu un alt meci pe teren propriu, miercuri, 13 noiembrie, de la 20.30, contra francezilor de la Cholet Basket.\n\nBaschetbaliștii CSM Constanța încheie săptămâna cu un meci în deplasare, în etapa a 8-a a Ligii Naționale de Baschet Masculin Getica 95. CSM Constanța o înfruntă pe a patra clasată din sezonul trecut, FC Argeș Pitești, într-un veritabil duel european! Piteștenii joacă în Grupa E din FIBA Europe Cup, unde au reușit două victorii, dar nu strălucesc în campionat, având doar 9 puncte după șapte etape. CSM Constanța are 8 puncte și poate face rocadă în clasament cu FC Argeș dacă se va impune în Pitești Arena. Sâmbătă, 9 noiembrie, de la ora 19.00. Meciul va fi în direct pe FRB TV.\n\nJuniorii de la CSM Constanța debutează în faza a doua a Campionatului Național de Baschet Masculin U15 cu un turneu la Craiova. Sportivii CSM Constanța vor juca, în Grupa F, sâmbătă, 9 noiembrie, cu ACS ID Îngerii Băniei Craiova, de la ora 9.30, și ACS Cuza Pirates Brăila, de la 17.30, și duminică, 10 noiembrie, cu ACS Wolf Pack București, de la 11.00.\n\nJunioarele de la CSM Constanța continuă evoluția în Campionatul Național de Baschet Feminin U15, cu al doilea turneu din prima fază a competiției. Fetele CSM Constanța vor susține două meciuri în Grupa a 8-a. Sâmbătă, 9 noiembrie, de la ora 10.30, cu LPS Galați, și duminică, 10 noiembrie, de la 13.30, cu CSȘ1 Constanța.",
        "label": "Dobrogea"
    },
    {
        "title": "Informare RAJA - Se oprește apa pe mai multe străzi din municipiul Mangalia",
        "text": "În vederea executării lucrărilor de racordare la sistemul centralizat a noilor conducte de alimentare cu apă municipiul Mangalia, RAJA va sista furnizarea apei potabile, miercuri – 13 noiembrie 2024, în intervalul orar 07.00 – 21.00.\n\nVor fi afectați de lipsa apei consumatorii consumatorii de pe străzile: Șoseaua Constanței (de la sensul giratoriu până la ieșirea din oraș, către stațiunea Saturn), Rozelor, Vasile Pârvan, Muncelului, Pictor Tonitza, Nicolae Iorga, Peleș, Ion Creangă și Matei Basarab, cu străzile adiacente acestora. Totodată, va fi afectat de lipsa apei și Spitalul Municipal Mangalia și zona din imediata proximitate a acestuia.\n\nInvestiția face parte din Contractul de Lucrări – CL17 “Rețele apă și canalizare Mangalia Nord și Stațiuni”, în valoare de aproximativ 29 mil. lei, derulat prin Programul Operațional Infrastructura Mare (POIM).",
        "label": "Dobrogea"
    },
    {
        "title": "Avarie RAJA - Se oprește apa în Cartierul Poarta 6",
        "text": "Pentru executarea lucrărilor de remediere a avariei survenite pe conducta de alimentare cu apă, cu diametrul de 200 mm, de pe str. Lirei din municipiul Constanța, echipele RAJA sunt nevoite să sisteze furnizarea apei potabile în cartierul Poarta 6, astăzi – 05 august 2024, în intervalul orar 08.00 – 15.00.\n\nVor fi afectați de lipsa apei consumatorii din perimetrul delimitat de străzile: Brizei – Zefirului – 1 Mai Vechi – Pajurei – Brizei, cu străzile adiacente, precum și cei arondați punctului termic 185.",
        "label": "Dobrogea"
    },
    {
        "title": "Proiectul de acreditare Erasmus+ la Tulcea, ajuns la final",
        "text": "Administratorul public al județului Tulcea, Dumitru Mergeani, a participat marți, 27 august, la conferința de finalizare a Proiectului de Acreditare Erasmus+, o inițiativă importantă implementată la nivelul Inspectoratului Școlar Județean Tulcea în ultimii doi ani, în scopul creșterii calității învățământului tulcean prin adoptarea valorilor europene de către elevii și cadrele didactice din județul nostru.\n\nÎn cadrul conferinței, inspectorul general al Inspectoratului Școlar Județean Tulcea, Viorica Pavel, în calitate de reprezentant la vârf al instituției coordonatoare de consorțiu, a prezentat succint propiectul, oferind prilejul cadrelor didactice reprezentative ale școlilor participante în proiect, din comunele Beștepe, Nufăru, Hamcearca, Dorobanțu, Nalbant, Chilia Veche și Niculițel, să împărtășească impresii precum și repere ale bunelor practici dobândite în cadrul activităților proiectului, desfășurate în Croația, Ungaria, și atelierelor de diseminare a acestora la nivel local.\n\n„Trebuie să vă spun că ceea ce am văzut aici este un lucru mai mult decât lăudabil. De aceea, vreau să-i felicit pe toți cei care au gândit și mai apoi au reușit să implementeze acest proiect, și aici mă refer la reprezentanții Inspectoratului Școlar Județean, precum și la fiecare profesor și învățător care a participat și a văzut că a avut ceva foarte important de învățat și de transmis, ulterior, mai departe.\n\nAvem nevoie de aceste proiecte pentru că toate cadrele didactice, inclusiv cele care își desfășoară activitatea în școlile din mediul rural, trebuie să vadă cum se face educație în celelalte țări europene. Aici intră în discuție și aspectele financiare și este adevărat că la noi este mai greu să împărțim sărăcia cu care ne confruntăm, comparativ cu alte state. Chiar dacă s-a reușit în ultimii ani ca fiecare școală să fie dotată cu minimum de tehnologie, respectiv table inteligente, videoproiectoare, tablete, suntem, totuși, departe de școlile din Europa și din lume. De aceea, aceste inițative sunt importante, de aceea este important să luăm din afară tot ceea ce funcționează și să adaptăm sistemului nostru educațional, determinând progresul acestuia și, implicit, al viitorului copiilor noștri. Sunteți pe drumul cel bun și vă urez sincer este să continuați tot așa. Consiliul Județean Tulcea vă va fi întotdeauna un partener de nădejde în această direcție”, a declarat, în cadrul conferinței de proiect, administratorul public al județului, Dumitru Mergeani.\n\nÎn programul de desfășurare a evenimentului a fost inclus și un frumos moment artistic, susținut de doi elevi ai Liceului de Arte „George Georgescu” și o actuală studentă a Universității Națională de Arte „George Enescu” Iasi, și ea fostă elevă a liceului tulcean de profil.",
        "label": "Dobrogea"
    },
    {
        "title": "Canicula și seceta prelungită creează probleme în Comuna Stejaru",
        "text": "Seceta prelungită continuă să afecteze multiple localități din Județul Tulcea, iar luna aceasta a venit rândul Comunei Stejaru să sufere efectele lipsei apei. Dacă în alte părți problemele au fost cauzate de scăderea debitelor izvoarelor captate pentru sistemul de alimentare cu apă, la Stejaru una din cauze ține și de modul în care este utilizată resursa, și mai ales cantitatea de apă utilizată de cetățeni.\n\nPrimarul Dumitru Enache a făcut apel către locuitorii comunei, pentru utilizarea rațională a resursei de apă: „Deși pompăm la capacitate maximă (aproximativ 1200 mc pe zi), se pare că folosim apa în exces. Rog cetățenii să nu facă abuz în folosirea apei, pentru irigat nesăbuit!\n\nNu speculați faptul că este prețul redus! Dacă situația consumului nu se reglează, vom fi nevoiți să furnizăm apa pe baza unui program… Momentan oprim apa pe timpul nopții (între orele 23-05).\n\nAștept un răspuns de responsabilitate civica și să consumăm exact cât ne trebuie. Avem apă destulă pentru consumul menajer, pentru consumul animalelor, pentru irigarea unei parcele de legume de 100-200 de metri pătrați pentru fiecare gospodărie, dar nu avem apă pentru a iriga cele peste 200 de hectare cât au toate grădinile din comuna noastră.”\n\nÎn ciuda apelului primarului Enache, unii locuitori ai comunei au decis să utilizeze în continuare excesiv rețeaua de apă suprasolicitată pentru irigarea excesivă a grădinilor – fapt constatat de echipele de control ale primăriei.\n\nPrin urmare și pentru a combate această tendință, a fost decisă raționalizarea consumului, după cum urmează: Satele Stejaru și Vasile Alecsandri – de la ora 5 dimineața, până la prânz, respectiv de la 6 după-amiaza, la ora 23.00; iar în satul Mina Altîn Tepe – în intervalul 05.00-23.00.",
        "label": "Dobrogea"
    },
    {
        "title": "Avarie RAJA - Presiuni scăzute în localitățile Năvodari, Corbu și Lumina",
        "text": "Astăzi – 04 mai 2024, s-a înregistrat o avarie pe conducta de aducțiune, cu diametrul de 600 mm, de pe strada Năvodari din localitatea Lumina.\n\nPentru executarea intervenției, în intervalul orar 17.00 – 24.00, se reduce presiunea apei în localitățile Lumina, Corbu și Năvodari. Această situație va conduce la lipsa totală a apei în anumite zone, în funcție de topografia rețelei și de consumul înregistrat în perioada menționată. Totodată, lipsa apei se va înregistra și la etajele superioare ale blocurilor din zonele afectate.",
        "label": "Dobrogea"
    },
    {
        "title": "Nou proiect finanțat prin PNI Anghel Saligny, la Ciucurova",
        "text": "Trei poduri degradate din Comuna Ciucurova vor fi complet reabilitate, grație unei finanțări de peste 4 milioane de lei obținute prin Programul Național de Investiții „Anghel Saligny”. Lucrările vor include refacerea carosabilului, consolidarea structurii podurilor, precum și implementarea unor sisteme moderne de drenaj și iluminat.\n\nPrimarul Marin Șerban s-a deplasat la finele lunii martie la București, unde a semnat contractul de finanțare în cadrul unei ceremonii oficiale la sediul Ministerului Dezvoltării. Ministrul Adrian-Ioan Veștea a fost prezent la eveniment, subliniind importanța modernizării infrastructurii locale pentru stimularea dezvoltării economice și a calității vieții cetățenilor.\n\nValoarea totală a proiectului este de 4.014.237 de lei, din care doar 266.000 de lei sunt cofinanțare, restul fiind asigurat din fonduri guvernamentale.\n\nCel mai nou proiect finanțat prin PNI Anghel Saligny la Ciucurova vizează reabilitarea a trei podețe aflate dincolo de durata de viață proiectată și degradate. Două din acestea sunt satul Ciucurova (în incinta Ocolului Silvic, respectiv lângă poștă), iar al treilea în satul Fântâna Mare.\n\nÎn momentul de față dosarul investiției este complet, primăria obținând pe lângă contractul de finanțare și toate studiile tehnice și avizele aferente. Următoarea fază este cea a desemnării executantului, buna pregătire a dosarului de către funcționarii primăriei făcând ca proiectul să aibă șanse maxime să fie implementat anul acesta și recepționat cel târziu anul următor.",
        "label": "Dobrogea"
    },
    {
        "title": "Cristian Cîrjaliu verifică progresul pe șantierul primăriei Agigea",
        "text": "Primarul comunei Agigea, Cristian Cîrjaliu, a vizitat șantierul deschis la sediul primăriei pentru a evalua progresul lucrărilor din cadrul proiectului „Renovarea Energetică Moderată a Clădirii Publice – Sediul Primăriei”. Cu o finanțare de 4.290.059,54 lei, proiectul vizează reducerea consumului de energie și a emisiilor de carbon, construind un viitor mai durabil pentru comunitate.\n\n„Sunt mulțumit de ritmul lucrărilor. Fiecare zi ne aduce mai aproape de finalizare”, a declarat edilul, subliniind importanța acestui proiect finanțat prin PNRR de Uniunea Europeană.\n\nCîrjaliu s-a declarat încântat de avansul lucrărilor și a remarcat buna organizare a echipei de construcții. „Ne apropiem cu pași repezi de un sediu modern, eficient energetic și prietenos cu mediul”, a adăugat primarul.\n\nFinalizarea lucrărilor va reduce semnificativ costurile energetice și va crea un spațiu de lucru mai confortabil pentru angajați. Cetățenii vor beneficia de servicii publice oferite într-un mediu modern și bine organizat.\n\nPrin această inițiativă, comuna Agigea demonstrează cum fondurile europene pot fi utilizate eficient pentru a răspunde nevoilor locale, promovând în același timp sustenabilitatea și inovația.",
        "label": "Dobrogea"
    },
    {
        "title": "Informare RAJAn - Se oprește apa în localitatea Tufani",
        "text": "În vederea executării lucrărilor de reabilitare și modernizare a rezervorului aferent Gospodăriei de Apă Tufani din județul Constanța, se va întrerupe furnizarea apei potabile de marți – 03 septembrie 2024, ora 20.00, până joi – 05 septembrie 2024, ora 08.00.\n\nVor fi afectați de lipsa apei consumatorii din satul Tufani, comuna Independența, județul Constanța.\n\nInvestițiile fac parte din Contractul de lucrări – CL13 – Surse de apă și aducțiuni: Ostrov, Mereni, Plopeni și Comana. Stație de tratare: Băneasa. Stații de clorare: Adamclisi, Mereni, Vâlcelele și Tătaru Rezervoare: Zorile și Chirnogeni. Gospodării de apă: Ostrov, Viile, Lanurile, Plopeni, Movila Verde, Independența, Dumbrăveni, Furnica, Tufani, Fântana Mare, Darabani și Comana, în valoare de aproximativ 52 milioane lei, derulat prin Programul Operațional Infrastructură Mare (POIM).",
        "label": "Dobrogea"
    },
    {
        "title": "Incendiu de vegetație uscată în Pantelimon. Primarul trage un semnal de alarmă",
        "text": "Incendiu de vegetație uscată în Pantelimon, județul Constanța, care a cuprins pășunea și miriștea. Focul a fost stins rapid, dar pericolul a fost imens. Primarul comunei, Costel Armășescu, avertizează cetățenii asupra pericolelor generate de neglijență și acțiuni iresponsabile.\n\nPrimarul Costel Armășescu subliniază importanța intervenției rapide și coordonate. Utilajele primăriei și voluntarii locali au reușit să stingă focul înainte ca acesta să se extindă. „Încerc din răsputeri să trag un semnal de alarmă și de conștientizare”, a declarat primarul, evidențiind pericolul iminent pe care l-a reprezentat incendiul. „Putea să se sfârșească mult mai rău, focul fiind foarte aproape iar condițiile meteo propice”.\n\nPrimarul face un apel ferm către toți locuitorii să respecte regulile de prevenire a incendiilor. „Ce trebuie să se întâmple ca să înțelegem că acțiunile iresponsabile ale unor cetățeni pot duce la consecințe grave?! Nu mai vorbesc de faptul că generează blocaje în activitățile desfășurate de forțele de intervenție pentru salvarea vieții”, a adăugat Costel Armășescu.\n\nPentru a preveni astfel de incidente în viitor, primarul Costel Armășescu a enumerat câteva reguli esențiale:\n\n– Utilizarea focului deschis în perioadele caniculare și pe timp de vânt este interzisă.\n\n– Supravegheați în permanență copiii pentru a preveni jocul acestora cu focul.\n\n– Nu aruncați resturi de țigări la întâmplare, acestea pot aprinde vegetația uscată sau alte materiale combustibile.\n\n– Dacă întâlniți focuri lăsate de alții, stingeți-le, dar fără a vă pune viața în pericol.\n\n– Anunțați imediat orice incendiu pe care îl observați la 112.\n\nPrimarul Costel Armășescu subliniază că doar prin conștientizare și respectarea regulilor simple putem preveni dezastrele. „Vă rog pe toți să respectăm câteva reguli simple, dar esențiale”, a insistat acesta, concluzionând cu un apel la responsabilitate și vigilență.",
        "label": "Dobrogea"
    },
    {
        "title": "Ce s-a discutat la întâlnirea de lucru dintre reprezentanții ASE București și mediul privat din județul Tulcea",
        "text": "Președintele Consiliului Județean Tulcea, Horia Teodorescu, a participat, astăzi, la întâlnirea de lucru dintre reprezentanții ASE București și mediul privat din județul Tulcea\n\nConform reprezentanților ASE București, instituțiile de învățământ superior dețin un rol esențial în formarea profesioniștilor capabili să ofere soluții corecte și eficiente, într-un context economic definit de incertitudine și complexitate, iar, în acest context, Facultatea de Economie Agroalimentară și a Mediului din cadrul Academiei de Studii Economice din București își propune să contribuie la adaptarea competențelor acestora la nevoile actuale ale pieței muncii.\n\nPentru anul universitar 2024-2025, oferta lor educațională include programul de studii universitare de licenţă Economie Agroalimentară şi a Mediului (la Tulcea), program acreditat ARACIS conform legislației în vigoare cu grad ridicat de încredere.\n\n„Consiliul Județean Tulcea a fost unul dintre principalii susținători ai unei inițiative deosebit de importante pentru educația de la nivelul județului Tulcea, aceea de a aduce în teritoriu această facultate ce oferă o gamă largă de specializări, extrem de utile pentru zona noastră. Nu pot decât să felicit conducerea ASE București, dar și întreg corpul profesoral al prestigioasei instituții de învățământ superior, o universitate de elită aș putea spune și să le mulțumesc, în numele comunității pe care o reprezint, pentru atenția deosebită acordată județului nostru“, a transmis, în cadrul evenimentului, președintele Consiliului Județean Tulcea, Horia Teodorescu.",
        "label": "Dobrogea"
    },
    {
        "title": "Lucrări de modernizare în Cernavodă: străzi și locuri de joacă renovate",
        "text": "Administrația Publică Locală a orașului Cernavodă a demarat lucrări importante pentru modernizarea infrastructurii și a spațiilor de joacă. Primarul Liviu Negoiță a anunțat investiții semnificative în modernizarea a 12 străzi și un loc de joacă pentru copii, toate realizate cu fonduri de la bugetul local.\n\nAdministrația locală a început lucrările de echipare tehnico-edilitară pe 12 străzi din oraș. Printre acestea se numără Nichita Stănescu, Panait Istrati, George Călinescu, Octavian Goga, Liviu Rebreanu și Nicolae Iorga. Lucrările vizează refacerea completă a infrastructurii pietonale și a trotuarelor.\n\n„Se demontează bordurile degradate pentru a reface de la zero infrastructura”, a declarat Liviu Negoiță. Noua infrastructură va include borduri prefabricate din beton, montate pe o fundație solidă. Sistemul de scurgere a apelor pluviale va fi realizat prin canalizarea deja existentă.\n\nInvestiția totală pentru acest proiect se ridică la 3.308.424,27 lei, suma fiind integral acoperită din bugetul local. Această modernizare va asigura un confort sporit locuitorilor și va îmbunătăți considerabil traficul pietonal.\n\nPe lângă lucrările stradale, administrația locală a finalizat și modernizarea locului de joacă de la Grădinița nr. 5, situată pe strada 9 Mai. Locul de joacă a fost amenajat pentru a oferi siguranță maximă copiilor.\n\nLucrările au inclus realizarea unei platforme de tartan pe 235 mp, repoziționarea echipamentelor de joacă și refacerea scării de acces din curtea grădiniței. În plus, a fost montată o poartă pietonală cu acces direct către grădiniță și s-a creat o rigolă pentru preluarea apei pluviale pe toată lungimea spațiului de joacă.\n\nPentru confortul părinților și al copiilor, au fost instalate bănci de odihnă, coșuri de gunoi și s-au amenajat spații verzi în perimetrul arborilor păstrați și toaletați. Valoarea totală a acestei investiții este de 911.955,65 lei, bani alocați integral de la bugetul local. Următorul pas îl reprezintă montarea gardului de protecție pentru prevenirea caderii copiilor și montarea unei porți pentru accesul pietonal și alta pentru accesul cu masina.\n\nPrimarul Liviu Negoiță a subliniat importanța acestor investiții pentru dezvoltarea orașului: „Aceste proiecte vor aduce beneficii reale comunității noastre, oferind infrastructură modernă și locuri de joacă sigure pentru copii.”\n\nFinalizarea acestor lucrări marchează un pas important în modernizarea orașului Cernavodă și reflectă angajamentul autorităților locale față de confortul și siguranța locuitorilor.",
        "label": "Dobrogea"
    },
    {
        "title": "Avarie RAJA - Lipsă apă în localitățile Agigea, Eforie Nord și Lazu",
        "text": "Echipele RAJA intervin astăzi – 17 iunie 2024, pentru remedierea unei avarii survenite la nivelul conductei de aducțiune, cu diametrul de 800 mm, din localitatea Agigea, județul Constanța.\n\nPentru executarea lucrărilor, a fost necesară sistarea furnizării apei, în intervalul orar 09.30 – 20.00, în localitățile Agigea, Eforie Nord și parțial în satul Lazu.\n\nAvând în vedere lungimea conductei, diametrul mare și implicit numărul de consumatori deserviți, reluarea furnizării apei potabile se va realiza progresiv, în fiecare zonă afectată, în funcție de topografia rețelei.",
        "label": "Dobrogea"
    },
    {
        "title": "Constanța și Mamaia au intrat în cursa pentru Țeapa Anului 2023",
        "text": "Constanța și Mamaia sunt înscrise într-un concurs de destinații ale anului 2023. Constănțenii sunt îndemnați de Primăria Constanța să voteze masiv. Avem nevoie de turiști, ne trebuie bani.\n\nCam cât de nesimțit să fii să minți că ești destinația anului 2023?!\n\nCând George Măndilă, consilier al primarului și președinte de OMD, iese public și spune că pentru sezonul estival 2023 nu sunt prevăzute evenimente care să atragă turiști, când ai pus o taxă de parcare înfiorător de mare în stațiune, când ceri bani din toate pozițiile, când habar nu ai dacă plajele vor fi amenajate, când anunți că vei începe lucrări de asfaltare în Mamaia, cum poți să pretinzi că vei fi destinația turistică a anului 2023? Cum poți să minți cu atâta seninătate și să ne pui și pe noi să mințim?\n\nO vacanță în Constanța sau în Mamaia nu e ieftină deloc. E nejustificat de scumpă. Românii muncesc un an sau poate mai mult să strângă bani ca să poată veni câteva zile la mare. Și când ajung la Destinația anului 2023 găsesc țeapa anului 2023. Îi chemi să vadă mizeria și haosul, să-și rupă mașinile pe aici?\n\nDomnul Măndilă, specialistul în turism, și gașca de la OMD în loc să muncească pentru a scoate din mocirlă Constanța și Mamaia, astfel încât acestea chiar să fie destinații de vacanță, preferă să înșele o țară întreagă cu poze și descrieri care n-au nicio legătură cu realitatea.\n\nNe blesteamă oamenii, nea Măndiă, și a doua oară nu-i mai prinzi pe aici!",
        "label": "Dobrogea"
    },
    {
        "title": "Reabilitare energetică la Cernavodă: două clădiri esențiale vor fi modernizate",
        "text": "Administrația Publică Locală a orașului Cernavodă, condusă de primarul Liviu Negoiță, investește în reabilitarea energetică a două clădiri publice, obiective cruciale pentru comunitate. Fondurile provin atât din Planul Național de Redresare și Reziliență (PNRR), cât și din bugetul local, pentru un impact semnificativ asupra eficienței energetice și asupra confortului locuitorilor.\n\nCele două proiecte vizează „Reabilitarea energetică a sediului Primăriei Cernavodă” și „Reabilitarea energetică a sediului Utilități Publice Gospodăria Comunală”. Contractele de finanțare pentru aceste investiții au fost semnate la începutul anului 2023, iar lucrările vor fi realizate în parteneriat cu finanțări europene, semn al unei administrații locale orientate spre modernizare. Primarul Liviu Negoiță subliniază că aceste investiții sunt prioritare pentru oraș, asigurând astfel o reducere a consumului de energie și o creștere a sustenabilității energetice.\n\nObiectivele de reabilitare includ o serie de lucrări esențiale, precum reabilitarea termică a anvelopei clădirii și a sistemului de încălzire, modernizarea iluminatului, dar și instalarea de surse alternative de energie pentru a susține consumul propriu. Utilizarea surselor regenerabile este un element esențial al proiectului, ceea ce va permite clădirilor să reducă semnificativ emisiile de carbon.\n\nÎn plus, lucrările vor acoperi și aspecte estetice și structurale. Tâmplăria va fi înlocuită, soclul reabilitat, iar pereții interiori vor fi vopsiți și gletuiți. De asemenea, sunt incluse modernizări tehnice importante, clădirile urmând să fie pregătite pentru a integra soluții inteligente de gestionare a energiei. Negoiță a subliniat că această abordare asigură confort sporit pentru cetățeni și reduce costurile de întreținere ale acestor imobile.\n\nReabilitarea energetică a clădirilor publice din Cernavodă reprezintă o etapă majoră în modernizarea infrastructurii orașului, dar și o investiție importantă în viitor. Finanțarea din fonduri europene, completată de bugetul local, demonstrează angajamentul autorităților locale de a implementa proiecte sustenabile și eficiente.\n\nLiviu Negoiță, primarul orașului, a afirmat că aceste investiții sunt esențiale pentru oraș și contribuie la creșterea calității vieții locuitorilor. Proiectele vor reduce amprenta de carbon a Cernavodei și vor aduce economii de resurse, adăugând valoare patrimoniului local și un exemplu de administrație modernă, aliniată standardelor europene.",
        "label": "Dobrogea"
    },
    {
        "title": "CS Medgidia câștigă clar, 5-1 cu CSM Fetești",
        "text": "CS Medgidia a obținut o victorie importantă sâmbătă, pe teren propriu, în etapa a 13-a din Seria a 3-a a Ligii a 3-a. Echipa antrenată de Gelu Hampu a învins CSM Fetești cu 5-1 pe stadionul „Iftimie Ilisei”, după un meci dominat categoric, care le permite să rămână în lupta pentru menținerea în eșalonul al treilea.\n\nDeși oaspeții au surprins în startul partidei, marcând după o greșeală a defensivei gazdelor, CS Medgidia a revenit rapid în joc. Marius Iftime și Dănuț Petrescu au întors scorul până la pauză, echipa gazdă intrând la cabine cu avantajul de 2-1.\n\nLa reluare, elevii lui Gelu Hampu au continuat să domine, marcând de trei ori. Vasile Carabuz a reușit două goluri, iar Daniel Dogaru a transformat o lovitură de pedeapsă, stabilind scorul final, 5-1. Este a doua victorie clară împotriva CSM Fetești în acest sezon, după ce în tur Medgidia s-a impus cu 4-0.\n\nCS Medgidia a aliniat următoarea formulă de start: Ciuperceanu – Fișcă, G. Rusu, Andrescu, Ghencea – D. Petrescu, Carabuz, M. Anton, Amza – Dogaru, Iftime. În timpul meciului, au intrat și Silagyi, Babu, Iamandi, Hrițuleac și Dr. Grigore, contribuind la succesul echipei.\n\nPotrivit oficialilor clubului, „această victorie ne oferă încrederea de care aveam nevoie. Continuăm să muncim pentru a ne menține în al treilea eșalon”.\n\nCS Medgidia urcă în clasament și își menține șansele de a rămâne în Liga a 3-a, în primul sezon după promovare. Oficialii clubului speră ca echipa să continue seria de rezultate bune și să-și îmbunătățească poziția în clasament.\n\n„Vom trata fiecare meci ca pe o finală. Obiectivul nostru rămâne menținerea în Liga a 3-a”, au declarat reprezentanții echipei.\n\nCu o evoluție impresionantă pe teren propriu, CS Medgidia promite să fie o echipă de urmărit în meciurile rămase din acest sezon.",
        "label": "Dobrogea"
    },
    {
        "title": "Sfânta Fecioară Maria să vă însoţească şi să vă ocrotească, oriunde v-aţi afla",
        "text": "Sărbătorim astăzi Ziua Marinei Române, într-un moment încărcat de tensiune în regiune, dar mai ales în zona Mării Negre. Această zi ne oferă pentru noi toţi un bun prilej să ne amintim de curajul marinarilor care au luptat de atâtea ori şi s-au jertfit pentru această ţară.\n\nNe mândrim cu marinarii noştri, aflaţi în diverse misiuni, departe de familiile lor. Îi apreciem şi le mulţumim pentru faptul că sunt adevăraţi ambasadori ai României şi ne fac cinste, indiferent de misiunile la care participă.\n\nVă mulţumim tuturor pentru tot ce faceţi, fie că sunteţi în misiuni militare sau implicaţi în diverse activităţi comerciale, şi vă dorim să vă întoarceţi sănătoşi acasă.\n\nCa ofiţer în Marina Civilă, vă urez dragi foşti colegi succes în activitate, iar Sfânta Fecioară Maria să vă însoţească şi să vă ocrotească, oriunde v-aţi afla.\n\nLa mulţi ani şi vânt din pupa!",
        "label": "Dobrogea"
    },
    {
        "title": "PSD nu va avea pe listele de candidați persoane trimise în judecată pentru fapte de corupție",
        "text": "Consiliul Politic Național al PSD a hotărât marți, cu unanimitate de voturi, ca pe listele electorale ale partidului pentru alegerile parlamentare să nu fie incluse persoane care au fost trimise în judecată pentru: fapte de corupție, fapte asimilate celor de corupție sau incompatibilități.\n\nÎn acest fel, PSD își respectă angajamentul față de alegători de a formaliza o conduită, pe care a practicat-o în mod constant în ultimii ani, cu privire la respectarea standardelor de integritate în politică.\n\nPSD se distinge de alte partide care în continuare girează penali în scrutinele electorale. În mod special, PSD se delimitează de practica USR, care tocmai a luat decizia de a permite „penalilor în funcții publice” trimiși în judecată să fie port-stindardul listelor electorale pentru Parlament. Este flagrant exemplu fostului primar penal al Sectorului 1, Clotilde Armand, care deschide lista USR București pentru Senat, deși este trimisă în judecată pentru că și-a folosit funcția pentru favorizarea propriei persoane.\n\nPotrivit legii, candidaturile penalilor de pe listele USR pentru Parlament n-ar fi putut fi validate fără semnătura personală a președintei USR Elena Lasconi. Este cel mai rușinos act de trădare a electoratului din România și cea mai puternică probă privind dublul standard practicat de USR. „Alături de penali în funcții publice” a devenit o practică uzuală a USR, cu acceptul explicit al noii conduceri instalate după eșecul electoral din această primăvară.",
        "label": "Dobrogea"
    },
    {
        "title": "Echipa PSD Tulcea merge în localitățile din județ pentru discuții directe cu oamenii din comunitate",
        "text": "PSD Tulcea și-a propus ca, pe parcursul campaniei electorale, să întâlnească un număr cât mai mare din locuitorii județului. Astfel, cu ajutorul organizațiilor locale, candidații PSD Tulcea la alegerile parlamentare au avut ocazia de a discuta direct cu oamenii din toate categoriile sociale și de toate vârstele.\n\nDumitru Mergeani, Eugen Ion, Lavinia Vizauer, Sergiu Constantinescu, Dragoș Simion, Andaluzia Luca, Lucian Simion, Ștefan Paul Ionuț, dar și echipa de tineret reprezentată de Cristina Tofan și George Liboși, au fost deja în aproape toate localitățile județului pentru a afla direct de la cetățeni care le sunt necesitățile și prioritățile actuale.\n\nPSD a ales întotdeauna calea dialogului, a ascultat întotdeauna problemele oamenilor și a făcut eforturi de a răspunde cât mai bine nevoilor concrete din teritoriu.\n\nÎn toate localitățile, echipele au fost bine primite, iar oamenii și-au spus păsurile – pe de o parte, iar pe de altă parte s-au declarat mulțumiți de măsurile, atât naționale, cât și locale, derulate sub guvernarea și administrația PSD.\n\n„Parlamentul României nu se rezumă la granițele unui județ, iar echipa din Tulcea este parte a unei mari echipe social-democrate la nivel national. Avem oameni responsabili și pregătiți, care înțeleg importanța legăturii cu factorii decizionali de la București și care vor lupta pentru proiectele majore ale județului Tulcea. Am încredere în echipa de candidați PSD Tulcea și îmi doresc ca și tulcenii, prin votul lor, să le ofere încrederea pentru a avea o reprezentare cât mai bună în următorii 4 ani.” a transmis Horia Teodorescu, presedintele PSD Tulcea.",
        "label": "Dobrogea"
    },
    {
        "title": "Antreprenoriatul românesc, descurajat de măsurile fiscale ale Guvernului",
        "text": "„Ne îndreptăm spre un sistem incert de impozitare, pe care ANAF nu-l va putea urmări. Ne vom trezi anul viitor că avem un sistem de 16 la sută per ansamblu în mediul economic global. Asta pentru că toţi micii întreprinzători vor alege această variantă, dacă se aplică procentul promovat de liberali. Noi, în calitate de parteneri de dialog social, cu avizul Comisiei Europene, am venit cu liniile noastre roşii. Astfel, am propus ca procent de impozitare 2 la sută, urmând ca de anul viitor să scădem plafonul de la 500.000 de euro la 300.000 de euro. Practic, micul întreprinzător se preocupă acum de vânzări. Dar, pe viitor va avea în vedere şi cheltuielile. Şi atunci mulţi sau majoritatea vor trece la sistemul de impozitare de 16 la sută. Ca atare, ANAF nu va avea posibilitatea de monitoriza sistemul de impozitare. Vom avea un sistem de impozitare incert şi un sistem bugetar şi economic la fel de incert”, ne-a declarat Sterică Fudulea.",
        "label": "Dobrogea"
    },
    {
        "title": "PSD Tulcea este în dialog activ cu cetățenii din județ",
        "text": "Organizația județeană PSD Tulcea desfășoară o serie de consultări cu locuitorii comunelor din județ, o inițiativă ce reunește liderii locali și candidații partidului pentru Parlament. Scopul acestor întâlniri este de a identifica problemele reale ale comunităților, de a găsi soluții concrete și, acolo unde este necesar, de a propune pachete legislative pentru rezolvarea acestora.\n\nLa întâlnirea de ieri, desfășurată în comuna Hamcearca, un număr semnificativ de localnici s-au adunat la Căminul Cultural pentru a discuta direct cu noul primar, Doru Caludi, cu președintele Consiliului Județean, Horia Teodorescu, și cu candidații PSD Tulcea pentru Parlamentul României, respectiv Dragoș Simion (Senat) și Sergiu Constantinescu (Camera Deputaților).\n\nPrincipalele probleme ale comunității au fost analizate, iar pentru o parte dintre acestea au fost deja propuse soluții aplicabile pe termen scurt. Reprezentanții PSD Tulcea i-au asigurat pe locuitori de sprijinul lor total în derularea proiectelor menite să îmbunătățească viața comunității.\n\nPreședintele Consiliului Județean, Horia Teodorescu, alături de viitorii parlamentari PSD Tulcea, au subliniat necesitatea unei echipe unite, atât la nivel local și județean, dar mai ales la nivel național, în Parlament. PSD Tulcea oferă o astfel de echipă, formată din oameni dedicați, preocupați de nevoile reale ale comunităților din județ.\n\nAstfel, la alegerile parlamentare din 1 decembrie, votați echipa PSD Tulcea formată din: Dumitru Mergeani, Eugen Ion, Lavinia Vizauer, Sergiu Constantinescu, Dragoș Simion, Andaluzia Luca, Lucian Simion, Ștefan Paul Ionuț, alături de tinerii Cristina Tofan și George Liboși.\n\nDialogul direct cu cetățenii va continua și în perioada următoare în localitățile județului Tulcea.",
        "label": "Dobrogea"
    },
    {
        "title": "Parteneriat între ROUTINE MED și MEDLIFE.MedLife a achiziționat pachetul majoritar de 60% al grupului Routine Med din Tulcea",
        "text": "Înfiinţată în anul 2010, cu sediul social în Sulina, SC ROUTINE MED SRL a început cu un laborator la care au lucrat din prima zi doar cinci angajaţi.\n\nDe atunci, an după an, SC ROUTINE MED SRL Sulina s-a dezvoltat, şi astăzi are două laboratoare, spitalizare continuă, spitalizare de zi, ambulatorii pentru 22 de specialităţi, precum şi imagistică medicală.\n\n”Această creştere şi extindere a fost doar ţinta unui vis cu care am început această călătorie, un vis de a face ceva din suflet pentru oameni, de a oferi alternativă unui altfel de confort pentru pacientul aflat în suferinţă.\n\nÎnsă societatea în care trăim, în care antreprenorul din sectorul de sănătate nu are suport similar cu prestatorii de servicii medicale din sistemul public, pentru a ne dezvota investiţiile trebuiau făcute din credite sau reursele proprii și reinvestirea profitului plus accesarea de fonduri europene. Astfel, timp de mai bine de un deceniu SC ROUTINE MED SRL a devenit parte a unui grup de firme care azi numără peste o sută de angajați iar pentru a duce mai departe acest vis am ales aderararea la un colos național din domeniul serviciilor medicale.\n\nPrimul pas a fost acela de a transforma grupul de firme într-o societate pe acțiuni şi de a încheia un parteneriat cu liderul de pe piața serviciilor medicale din România, MEDLIFE, care va prelua pachetul majoritar al acestei societăți pe acțiuni ce va deveni ROUTINE MED MEDLIFE. Am încredere că alegerea mea de a încheia acest parteneriat cu MEDLIFE înseamnă, în sfârșit, împlinirea visului început la Sulina în 2010.” – a declarat Mihai Pavel, cel care a înființat și dezvoltat SC ROUTINE MED SRL .\n\nPrin acest parteneriat dintre ROUTINE MED și MEDLIFE, Mihai Pavel rămâne . preşedintele Consiliului Director, însă ROUTINE MED MEDLIFE se va alinia la protocoalele MEDLIFE, cu standardele din celelalte centre din țară.",
        "label": "Dobrogea"
    },
    {
        "title": "Şcolile tulcene au primit bani de la Primărie pentru reparaţii",
        "text": "„Avem multe şcoli care sunt în reparaţii, dar procesul de învăţământ este asigurat. Chiar luni a avut loc o întâlnire cu directorii din tot judeţul la Inspectoratul Şcolar Judeţean pentru a preîntâmpina alte posibile probleme care ar putea apărea la începerea şcolii. La Moisil încă mai sunt lucrări de făcut. În momentul în care am început reabilitarea la Moisil, am văzut că mai sunt necesare anumite lucrări de consolidare care la început nu erau vizibile. Atunci când am decopertat acoperişul, am văzut că necesită mai multe lucrări care nu erau programate şi atunci a trebuit să suplimentăm pentru a putea realiza o infrastructură cât mai solidă, nu puteam să realizăm lucrarea doar cu ce era prevăzut iniţial. Lucrările acestea de consolidare suplimentare au necesitat şi un timp mai lung decât era prevăzut iniţial. Important este că vom realiza un obiectiv ce va avea o garanţie destul de lungă în timp. Nu putem să reparăm acum, iar peste un an, doi, să facem alte lucrări”, a precizat edilul.",
        "label": "Dobrogea"
    },
    {
        "title": "Concurs organizat de Consiliul Județean Tulcea: „Cea mai frumoasă scrisoare pentru mama“, la a patra ediție",
        "text": "Consiliul Județean Tulcea organizează cea de-a patra ediție a concursului cu tema „Cea mai frumoasă scrisoare pentru mama“, pentru a marca Ziua Femeii, 8 Martie.\n\nLa concursul „Cea mai frumoasă scrisoare pentru mama“, organizat în perioada 14 februarie – 1 martie 2024, pot participa toți copiii de pe raza judeţului Tulcea;\n\nFiecare participant va înscrie în concurs o singură lucrare, iar aceasta trebuie să fie rezultatul activității individuale;\n\nLucrarea va fi însoțită (obligatoriu) de: numele și prenumele concurentului, numele unuia dintre părinți/tutore și datele de contact (număr de telefon și adresă de e-mail);\n\nPână pe data de 1 martie 2024, ora 12.00, concurenții trebuie să trimită scan/fotografie după lucrare pe adresa de e-mail comunicare.cjtulcea@yahoo.com\n\nÎn cazul în care un concurent nu a primit confirmare de primire, pe e-mail, din partea Consiliului Județean Tulcea, este rugat să contacteze Serviciul Comunicare, Relații Externe, Anticorupție și Promovarea Județului la numărul de telefon 0240/502208.",
        "label": "Dobrogea"
    },
    {
        "title": "Cerc de engleză şi fotografie la Palatul Copiilor",
        "text": "„O parte dintre colegii mei au început să facă câte două sau trei grupe şi pe alt profil. Anul acesta avem un cerc de limba engleză, pe care l-am avut şi în urmă cu câţiva ani, iar acum l-am reintrodus. De asemenea, o să avem şi o grupă de fotografie, în care vom face artă fotografică. Cele două cercuri sunt o noutate. Pe limba engleză vor fi cinci grupe, iar pe fotografie va fi una singură, însemnând 10 locuri. De îndată ce am anunţat că se vor face aceste cercuri am primit şi cereri. Am primit cereri inclusiv de la copiii mai vechi care frecventează şi alte cercuri. Orice înfiinţăm nou vine ca o nevoie pe care am identificat-o în anul care a trecut, în urma discuţiilor şi chestionarelor aplicate”, ne-a declarat prof. Laura Felea.",
        "label": "Dobrogea"
    },
    {
        "title": "Proiectele de asfaltare continuă la Mahmudia",
        "text": "Mahmudia este unul dintre principalele puncte de atracţie din judeţul Tulcea şi de câţiva ani se vede cu ochiul liber cum se dezvota sănătos şi sigur, sub îndrumarea primarului Ion Șerpescu şi a echipei din jurul domniei sale.\n\n Priorităţile au fost multe, dar cu muncă şi dăruire, acestea au devenit realităţi, pe care le întâlnim la tot pasul. O realitate pusă recent în practică este asfaltarea străzilor din comună, proiect despre care primarul vorbeşte cu mândrie şi optimism: „La Mahmudia am început asfaltarea străzilor! În cadrul acestui proiect pentru care avem asigurată finanțarea, am reușit să turnăm primul strat de asfalt pe străzile; Dumbravei, Răzoare, Teilor, Pescarilor, Pinului și Victoriei și urmează să asfaltăm și restul străzilor din Mahmudia – încă 15,3 km.”\n\nProiectele în derulare şi cele de viitor sunt multe, majoritatea fiind dedicate locuitorilor comunei, dar şi turiştilor din ce în ce mai mulţi. „Îmi doresc să dezvolt aceasta comună cât se poate de mult şi de bine, pentru că asta este datoria unui primar, să se implice şi să construiască pentru ca oamenii să trăiască din ce în ce mai bine. Suntem o comună cu viziune şi potenţial, motive pentru care nu avem voie să ne oprim, să vedem cum alţii cresc şi noi stăm pe loc. Vom merge înainte, indiferent de cât de mult va trebui să muncim, iar oamenii sunt singurii care pot face diferenţa între vorbe şi fapte” – a mai spus primarul din Mahmudia, Ion Serpescu.",
        "label": "Dobrogea"
    },
    {
        "title": "„Salubrizarea este o joaca de copil”, proiect derulat la Mila 23 de Fundația „SOS Delta Dunării”",
        "text": "Fundația SOS Delta Dunării a desfășurat la finele săptămânii trecute proiectul „Salubrizarea este o joaca de copil” în satul Mila 23- Comuna Crișan.\n\nCoordonatorul școlii Generale Mila 23- Daniela Tureac Ivanov împreună cu profesorii școlii au asigurat prezența elevilor și au pus la dispoziție sălile de clasă pentru activități dar și tot sprijinul pentru organizarea activității.\n\nPrimarul Silviu Rahau ,viceprimarul Buhaev Florin,Marius Niță -comisar adjunct Garda Națională de Mediu Comisariatul General împreuna cu echipa,Dr. Kiss Janos Botond, Prim Consul în Japonia -Alexandru Hubandru, managerul general al Fundației SOS Delta Dunării au participat și au făcut ca acest eveniment civic și de conștientizare a importanței salubrizării să fie educativ dar a dat și noi ambiții pentru viitoare cariere.Unicul sponsor este Yamada Bee Farm din Japonia cu susținerea Președintelui Hideo Yamada.\n\n„Profesori și educatori dedicați,implicați,devotați,primitori,înțelegători care au oferit tot sprijinul de care am avut nevoie.Elevii de la Scoala Generala Mila 23 sunt atât de bine păstoriți și îndrumați iar implicarea cadrelor didactice în activitățile extra orelor de curs este impecabila si voluntară.\n\n\n\n Elevii ne-au invadat cu iubire,afecțiune,îmbratisari,întrebări,implicare și entuziasm.\n\n Am strâns deșeurile „uitate” în localitatea Mila 23,am avut o bucată sănătoasă de cursuri despre speciile de păsări,poluare,reciclare,multe poze și filmulețe,pictura,desen,scrisori lăsate pentru adulții ce urmează să devină aceste minuni perfecte,cadouri din abundenta,aplauze uriase,diplome de ridicare la nivel de Loja Albinuțea Hărnicuța.\n\n A fost o zi perfecta pentru care nu voi găsi cuvinte suficient de potrivite să o descrie așa cum merită.\n\n Îmi rămâne doar sa mă înclin în fața fiecarei suflari care m-a însoțit azi ,cu recunoștință și smerenie iar fără jenă să recunosc că mă simt copleșită de felul cum arată perfecțiunea văzută prin ochii copiilor chiar și lângă saci plini cu deșeuri” a transmis Mădălina Ceico-reprezentant al Fundației SOS Delta Dunării.",
        "label": "Dobrogea"
    },
    {
        "title": "„BLATUL” PNL-AUR-ZAHARCU LA TULCEA, DEZVALUIT DE O ANCHETĂ LEGATĂ DE SEMNATURILE FALSE",
        "text": "Despre blatul politic secret PNL-AUR la Tulcea s-a tot vorbit, în șoaptă, prin campania electorală de la locale. N-ar fi fost o problemă, că doar știm toți cum e catalogată politica, de moravuri ușoare, doar că nimeni de la PNL nu a vrut să iasă la suprafaţă o înțelegere, fie ea și subterană, cu extremiștii de la AUR. Ar fi dat rău mai ales la centru… În fine, ținând cont și de guvernarea PNL-PSD și de colaborarea din CJ și CL, liberalii și-au găsit un iepuraș care să joace după cum i se cântă. Acesta a apărut sub forma unui „expert “care deja era îndatorat că beneficiar de contracte de zeci şi sute de mii de lei, pe firma soției, Teche Solutions SRL. Vorbim de Sorin Mircea Zaharcu, pe care dacă ar fi existat această meserie în nomenclator l-am fi putut numi „expert combinator “. Fost PSD-ist, PLD-ist, Zaharcu a fost înfipt în AUR cu ajutorul liberalilor și pe căi ocolitoare, spre nemulțumirea veritabililor membrii AUR, cei care au pus primele cărămizi la baza partidului.\n\n Ca să ne lămurim despre legătura financiară dintre Zaharcu și conducerea PNL Tulcea, este de ajuns să vedem fragmentul din declarația lui de avere și să citim prezentarea din presa centrală:\n\n \n\n „Imaginați-vă, de exemplu, că soțul (să-i spunem Sorin) este director executiv (nu altfel) într-o asociație de care depind fondurile europene care ajung la anumite primării.\n\n Imaginați-vă, dacă puteți, că soția (să-i spunem Elena, săru’ mâna, doamnă) are o firmă, numită, să zicem, Ţeche Construct Solutions.\n\n Ei bine, cum soțul și soția stau așa, gândindu-se că o firmă e bine să câștige niște bani, că de aia e făcută, înființată, înregistrată, pentru a. produce, deodată, zbang, zbum, hodoronc-tronc, înspre firmă încep să vin contractele: 68.325 + 66.672 + 68.352 + 69.000 de lei de la Primăria Tulcea. 100.000 de la Primăria Măcin, 344.000 de lei de la Administrația Porturilor Maritime, 263.900 de la Primăria Babadag, 330.000 de lei de la Primăria Isaccea. Toate primăriile astea funcționează pe teritoriul ITI Delta Dunării și au obținut finanțări europene prin ITI Delta Dunării, unele dintre ele ducând și la contracte cu Teche Construct Solutions “, scria săptămânalul Cațavencii( le aparține și foto din articol) asta ca o introducere la subiectul principal, blatul politic PNL-AUR- aripa Zaharcu Tulcea.\n\nDE LA IEPURAȘ LA JUCĂTOR- COMBINATOR\n\nRelația direct dintre președintele PNL Tulcea, Ștefan Ilie, primar al municipiului și Zaharcu este dovedită concret de emailurile transmise de primar, prin care le transmite angajaților Primăriei că Sorin Zaharcu, practic o persoană particulară, va ține legătura cu diverse autorități și cu viceprimarul Șinghi.\n\n\n\n Imediat după idea inventării iepurașului politic Zaharcu, cel menit să atace contracandidații la alegerile locale și a face partie pentru primarul Ilie, că doar el semna ordinele de plată către firmă „consultantului “Zaharcu, pe numele soției, acesta a trebuit și ajutat, deoarece nu prea era tolerat de vechii membri AUR.\n\n Așa că liberalii, având o infrastructură de partid mai bună și mulți angajați, au dat o mână de ajutor la strânsul semnăturilor pentru alegerile locale, nefiind o coincidență faptul că multe semnături provin de la angajați ai Primăriei, din direcțiile subordinate. Cum a ieșit la iveală acest aspect? Din întâmplare, în urma unei anchete desfășurate la nivel naţional!\n\n Probabil ați auzit de scandalul semnăturilor false pentru Silvestru Șoșoacă. Ancheta desfășurată de polițiști în acest caz este la nivel naţional, investigațiile fiind făcute în fiecare județ. Și la Tulcea au fost audiate mai multe persoane, dar pe noi nu ne interesează cazul, ci faptul că, pe surse, a reieșit faptul că mai multe semnături din „ograda liberalilor “, au ajuns la AUR, din câte se pare cu ajutorul unor persoane din conducerea municipală PNL.Faptul că ulterior aceste semnături au ajuns la Silvestru Șoșoacă, e alt subiect. Brusc, după ajutorul primit de la PNL, cum se mai întâmplă pe la noi, Zaharcu s-o fi gândit că poate mai mult, ba chiar și unei tabere din conducerea PNL i-a surâs idea să mai scape de unor concurenți din partid, așa că iepurașul a refuzat să se mai retragă, așa cum se stabilise iniţial. Chiar visa la locul doi, deşi se bătuse cu pumnul în piept în fața conducerii naționale AUR că el îl bate lejer pe Teodorescu, că are susținerea întregii comunități din Delta, însă rezultatul votului a arătat altceva…\n\nEvacuat recent din imobilul în care își desfăşura activitatea de partid, pe Victoriei, spațiu plătit de senatorul Cioromelea, Zaharcu și-a luat cei câțiva susținători, unii și ei cu legături puternice cu PNL sau plătiți pe de la bugetul Primăriei prin diverse achiziții directe și s-a mutat într-un spațiu de pe faleză, pus la dispoziției de un om de afaceri local care întâmplător este fratele eternei consiliere locale Claudia Frandeș, o liberală mereu apropiată de Primărie și de bugetul local fie că primarul se numea Hogea sau se numește Ilie, membru în Biroul de conducere PNL Tulcea.\n\n Q.E.D…\n\nP.S. O nouă întâlnire între președintele PNL și coordonatorul AUR Zaharcu a avut loc miercuri dimineață chiar în biroul primarului Ilie de la hotelul Europolis.Fiind hotel vechi, de dinainte de 89, când erau multe „urechi” , chiar și acum se mai aud discuțiile de prin camere…dar despre discuția asta, data viitoare…",
        "label": "Dobrogea"
    },
    {
        "title": "Modernizarea României presupune și rezolvarea problemei forței de muncă",
        "text": "Modernizarea României presupune și rezolvarea problemei forței de muncă. Iar asta se face doar prin investiții masive în educație, astfel încât toți copiii și tinerii din România să aibă acces egal.\n\nAm fost în căminele din Regie și am văzut cum este viața într-un cămin construit acum 50 de ani și am decis să facem din construcția de cămine studențești o prioritate națională.\n\nDacă vrem ca ei să nu plece, trebuie să-i sprijinim pe toți tinerii care vor să învețe și care vor să muncească! Să-i ajutăm să-și facă un rost aici, în țară!\n\nInvestim deja 1 miliard de euro pentru a crește o nouă generație de specialiști, prin sistemul de învățământ dual. Este important ca școala să le dea tinerilor garanția unui loc de muncă bine plătit. Dar nu este suficient.\n\nDe aceea, în programul meu am inclus o serie de măsuri cu impact și asupra evoluției demografice pentru a crește rata de angajare în rândul tinerilor și pentru ca aceștia să aibă într-adevăr acces la o locuință.",
        "label": "Dobrogea"
    },
    {
        "title": "Unirea Principatelor Române, marcată la Tulcea",
        "text": "După ceremonialul militar și religios organizat în centrul orașului, pe scena din Piața Civică a avut loc spectacolul „Hai, tulceni, la hora mare!“.\n\nVicepreședintele Consiliului Județean Tulcea, Mihai Huleni și administratorul public al județului Tulcea, Dumitru Mergeani, au participat, astăzi, începând cu ora 11.00, la ceremonialul militar și religios organizat de Instituția Prefectului – Județul Tulcea și Garnizoana Tulcea cu ocazia zilei de 24 Ianuarie, Unirea Principatelor Române.\n\n„La 5 ianuarie 1859, deputatul Mihail Kogălniceanu rostea câteva cuvinte la Iași, către Alexandru Ioan Cuza: «Fă, dar, ca Domnia ta să fie cu totul de pace şi de dreptate, împacă patimile şi urile dintre noi şi reintrodu în mijlocul nostru strămoşească frăţie. Fii simplu, Măria Ta, fii bun, fii Domn cetăţean; urechea ta să fie pururea deschisă la adevăr şi închisă la minciuni şi linguşire». Am ales să vă citesc aceste cuvinte pentru că, din punctul meu de vedere, ele sunt chintesența năzuințelor poporului român. Aceste cuvinte au fost rostite de Mihail Kogălniceanu, dar reprezentau dorința tuturor românilor. Dovada este faptul că mai puțin de trei săptămâni mai târziu, la 24 ianuarie, s-a împlinit visul românilor de a se uni (…) La mulți ani, multă sănătate! Să avem pace în suflete!“, a transmis, în cadrul evenimentului, Mihai Huleni, vicepreședintele Consiliului Județean Tulcea.\n\nCeremonialul s-a încheiat cu Hora Unirii, în care s-au strâns, alături de autorități, sute de tulceni prezenți în Piața Civică din municipiul Tulcea.\n\nÎncepând cu ora 11.30, în cadrul spectacolului „Hai, tulceni, la hora mare!“, organizat de Consiliul Județean Tulcea, Primăria Municipiului Tulcea și Ansamblul Artistic Profesionist „Baladele Deltei“, pe scena din Piața Civică au urcat artiștii Ansamblului Artistic „Danubius“ din cadrul Centrului Cultural „Jean Bart“, dar și cei ai Ansamblului „Baladele Deltei“.\n\nSpectacolul din centrul municipiului a continuat cu un recital asigurat de trupa Provincialii și s-a încheiat cu recitalul oferit de Florin Vasilică.",
        "label": "Dobrogea"
    },
    {
        "title": "Peste 320 de persoane vor să devină Ambasadori de Podiş",
        "text": "„Am primit răspunsuri bune de la 327 de persoane, acestea se califică pentru a fi Ambasador de Podiş. Concursul încheie o perioadă mai lungă de activităţi pe care le-am avut în cadrul proiectului. Noi am avut activităţi cu copiii de-a lungul celor doi ani. Una dintre activităţi s-a numit <<Creator de podiş>>, care a avut loc în toamna lui 2019, şi am lucrat cu copiii din toate şcolile din cele 20 de localităţi din Podişul Nord Dobrogean. Următoarea activitate a fost <<Cercetător de Podiş>>, în 2019, unde am premiat cei 20 de copii înscrişi cu o tabără la Jurilovca. O parte din experţii noştri au fost prezenţi, au povestit zi de zi şi au ieşit şi pe teren cu copiii care au fost selectaţi în proiect. O a treia activitatea a fost în anul 2020 şi s-a intitulat tot <<Cercetător de Podiş>> , în care am premiat participanţii cu o tabletă şi am creat şi un manual al cercetătorului de podiş. Aceasta este o activitate de final care încheie într-un fel relaţia cu comunităţile, în sensul că aceste premii, prin cele 10 întrebări pe care le-am pus, vor fi şi o cimentare a relaţiei. De asemenea, încercăm să transmitem ceva despre Podişul Nord Dobrogean”, ne-a declarat expertul în comunicare al proiectului „Managementul integrat al Podişului nord-dobrogean”, Tiberiu Cazacioc.",
        "label": "Dobrogea"
    },
    {
        "title": "Politica PSD atrage tot mai mulți tineri tulceni. „Am văzut ce ați făcut!”",
        "text": "Echipa locală desemnată să reprezinte Partidul Social Democrat la alegerile Parlamentare a participat ieri, alături de președintele Consiliului Județean Tulcea, Horia Teodorescu, la o întâlnire cu locuitorii orașului Măcin.\n\nDesfășurate la Casa de Cultură, discuțiile libere între cetățeni și politicieni au durat aproape trei ore, timp în care s-au punctat probleme, au fost oferite răspunsuri, s-au căutat soluții. De remarcat este, în mod special, nu doar prezența în număr mare a măcinenilor la această întâlnire, ci mai ales prezența în sală a multor tineri din localitate.\n\nDeși au trecut ani în care nu s-a întâmplat mare lucru în orașul lor, aceștia nu sunt blazați și nu vor să plece în alte locuri. Nu și-au pierdut speranța și chiar cred că orașul are acum, o dată cu un nou primar, o nouă șansă. De aceea au decis să se implice. În cadrul discuțiilor, au ridicat mai multe probleme, pornind de la învățământ – vizând situația liceului din oraș – până la șansa unor locuri de muncă, a unor locuințe și, de ce nu, a modalităților de petrecere a timpului liber. S-a discutat și despre tinerele familii, despre necesitatea unei creșe în orașul Măcin, dar și despre nevoile de siguranță din oraș.\n\nPoliticienii au dorit să știe, la rândul lor, ce anume i-a determinat pe tinerii din Măcin nu doar să participe la întâlnirea cu reprezentanții Partidului Social Democrat, ci să facă pasul spre un dialog constructiv cu echipa.\n\n„Am văzut ce ați făcut în zonă. Am văzut proiectele realizate, dar și proiectele propuse. Sunteți singurul partid care nu are doar soluții, ci le și realizează. Nu e normal să stăm pe margine și să tot cerem schimbare. E momentul ca noi să fim parte a acestei schimbări” a explicat un tânăr din Măcin.\n\nLavinia Vizauer, avocat, și candidat PSD Tulcea la Camera Deputaților, a completat spunând că întotdeauna politicile partidului au vizat și tinerii, dar că „poate nu am știut să comunicăm cu voi până acum, însă vă garantez că acest lucru se va schimba!”.\n\nLa rândul său, Horia Teodorescu, președintele CJ Tulcea, le-a povestit celor prezenți despre cum a fost formată, în urmă cu peste 20 de ani, echipa actuală de „veterani” ai PSD Tulcea: „Mita Mergeani, Eugen Ion, Andaluzia Luca, Lavinia Vizauer, toți au venit în PSD foarte tineri. Am crescut împreună și am avut grijă ca, la rândul nostru, să îi învățăm pe alții ce am învățat noi, să predăm ștafeta și să facem schimbul de generații. Iată, alături de noi se află în acest moment și George Liboși, care are 27 de ani și este președintele tineretului social-democrat din municipiul Tulcea. Veți găsi în el un veritabil partener de dialog pentru problemele, dorințele și proiectele voastre”.\n\nLa alegerile parlamentare de pe 1 decembrie, votați echipa PSD Tulcea, votați Dumitru Mergeani, Eugen Ion, Lavinia Vizauer, Sergiu Constantinescu, Dragoș Simion, Andaluzia Luca, Lucian Simion, Ștefan Paul Ionuț, dar și echipa de tineret reprezentată de Cristina Tofan și George Liboși.",
        "label": "Dobrogea"
    },
    {
        "title": "Sistemul de pensii din România va beneficia de cea mai mare reformă din ultimii ani",
        "text": "Începând cu 1 septembrie, sistemul de pensii din România va beneficia de cea mai mare reformă din ultimii ani, menită să aducă mai multă corectitudine și venituri mai mari pentru cei care au muncit o viață întreagă. Această reformă, susținută de PNL, reflectă valorile noastre liberale de a recompensa munca și contribuția fiecărui cetățean.\n\nÎncepând din 16 august, pensionarii vor primi noile decizii de recalculare a pensiilor, acestea urmând să fie distribuite până la sfârșitul lunii de către Poșta Română. Modificările sunt bazate pe o formulă actualizată, care va intra în vigoare la 1 septembrie, asigurând astfel că pensiile reflectă mai bine contribuțiile de-a lungul anilor de muncă.\n\nNicio pensie nu va scădea; dimpotrivă, cei care au muncit și au contribuit vor beneficia de majorări. Noi, liberalii, am demonstrat că putem asigura o creștere durabilă a pensiilor, chiar și în vremuri dificile. Acest succes se datorează unui model economic susținut de PNL la guvernare, orientat spre investiții și dezvoltare.\n\nDe asemenea, am reușit să obținem finanțarea necesară pentru cardurile sociale și cardurile de energie, oferind astfel sprijin suplimentar pensionarilor cu venituri mai mici.\n\nAcest demers arată angajamentul nostru de a îmbunătăți viața pensionarilor din România și de a crea un viitor mai sigur și mai echitabil pentru toți!",
        "label": "Dobrogea"
    },
    {
        "title": "Tururi ghidate gratuite la Tulcea începând de anul viitor, pentru turişti şi localnici",
        "text": "„Noi am organizat patru tururi anul acesta, a fost cumva iniţiativa OMD-ului născută din discuţiile pe care le-am avut cu Adrian Dan. Noi ne-am cunoscut anul trecut, mi-a povestit ce făcea el în Bucureşti, practic făcea acelaşi lucru şi acolo în anumite weekenduri. I-am propus să facem un tur ca experiment şi la Tulcea, şi am reuşit să gândim împreună acest concept care se întâmplă în mai toate destinaţiile turistice renumite din lume. Anul acesta am pilotat conceptul şi ideea, pentru că tot timpul depindeam de disponibilitatea lui Adi. El locuind la Bucureşti, îmi spunea când avea drum la Tulcea, conveneam împreună când să facem aceste tururi, le promovam în aplicaţie şi pe Facebook şi ne scria cine voia să participe. Chiar la ultimul tur organizat am avut parte şi de primi turişti, pentru că turul se adresează atât tulcenilor, fiindcă şi aceştia trebuie să conştientizeze că locuiesc într-un oraş cu potenţial turistic, dar evident şi turiştilor care ajung în Tulcea”, a precizat Alexandru Filip.",
        "label": "Dobrogea"
    },
    {
        "title": "Asociația CSR Nest lansează proiectul „Tinerii își construiesc un viitor sustenabil”",
        "text": "București, octombrie 2024. Asociația CSR Nest implementează, în perioada iunie 2024 – decembrie 2025, proiectul de educație pentru mediu „Tinerii își construiesc un viitor sustenabil” (cu numărul de contract 617 / H / 13.06.2024), finanțat din Fondul pentru Mediu în cadrul Programului Vizând Educația și Conștientizarea Publicului Privind Protecția Mediului (www.afm.ro). Proiectul beneficiază de o finanțare nerambursabilă în valoare de 500.000 RON și este derulat cu sprijinul Primăriei Municipiului Tulcea și al Inspectoratului Școlar Județean Tulcea.\n\n„Tinerii își construiesc un viitor sustenabil” are o abordare integrată în comunitatea Municipiului Tulcea. Proiectul pornește de la nevoia de educație pentru mediu existentă în rândul generațiilor tinere și de la ideea că formarea civică trebuie să fie una timpurie și să fructifice capacitatea mare de acumulare de informații și de implicare a elevilor. Astfel, printr-un set integrat de acțiuni – educație, conștientizare și activități practice – proiectul ajunge la 700 de elevi din Municipiul Tulcea, din cadrul a patru unități de învățământ, cu scopul de a încuraja o schimbare de comportament durabilă și pozitivă la nivelul comunității locale.\n\nActivitățile de educație pentru mediu se vor derula sub forma diseminării la clasă a unor materiale video și a unor materiale digitale, adaptate fiecărei grupe de vârstă (6-10 ani, 10-14 ani, 14-18 ani), pe următoarele teme: deșeuri, încălzirea globală, natură, resurse naturale și comunități urbane.\n\nO serie de activități practice precum concursuri (desen pentru grupa de vârstă 6-10 ani, eseuri pentru grupa de vârstă 10-14 ani și concurs de dezbateri pe teme de mediu pentru grupa de vârstă 14-18 ani), expoziții, plantare și excursie tematică vor avea rolul de a consolida cunoștințele dobândite în cadrul sesiunilor de educație.\n\n“Problemele de mediu tot mai pregnante cu care ne confruntăm atât la nivel global cât și în România, determină acțiuni concertate, din partea societății civile, a autorităților publice centrale și locale și a mediului privat. În acest context, educația pentru mediu joacă un rol esențial în dezvoltarea conștiinței civice și a grijei pentru mediu în rândul generației tinere. Școlile\n\nsunt un pilon important al comunității, contribuind esențial la modelarea copiilor și tinerilor. În acest sens, proiectul <Tinerii își construiesc un viitor sustenabil> contribuie direct la dezvoltarea comportamentelor civice sănătoase, în care protejarea tuturor factorilor de mediu trebuie să devină o constantă”, spune Sorin Boboc, Director de Programe în cadrul Asociației CSR Nest și managerul de proiect.\n\nTotodată, în cadrul proiectului va fi dezvoltat un manual privind adoptarea unui comportament responsabil față de mediu pe cele 5 teme abordate de proiect, disponibil online și fizic. Manualul va fi specific pentru Municipiul Tulcea, și va fi distribuit în toate școlile din acest oraș.\n\nAsociația CSR Nest este o organizație neguvernamentală înfiinţată în anul 2010, cu scopul de a promova responsabilitatea socială în rândul societăţii civile şi al companiilor. Din 2016, organizația și-a stabilit ca direcție strategică protejarea mediului, prin promovarea unui comportament responsabil față de mediu, printr-o serie de programe educaționale la nivel național adresate cetățenilor precum și prin implicarea acestora în acțiuni de ecologizare. În ultimii 5 ani, asociația a implementat proiecte de sustenabilitate care se subsumează conceptului de ESG pentru peste 25 de companii multinaționale și românești și a lucrat cu peste 20 de autorități locale din toate regiunile țării pentru proiecte de dezvoltare comunitară durabilă. În plus, contribuie la îmbunătățirea impactului pe care îl au ONG-urile în societatea din România, prin implementarea de proiecte de dezvoltare organizațională. Pentru mai multe informații despre Asociația CSR Nest, vă rugăm vizitați www.csrnest.ro.\n\nAdministrația Fondului pentru Mediu este principala instituție care asigură suportul financiar pentru realizarea proiectelor și programelor pentru protecția mediului, constituită conform principiilor europene „poluatorul plătește” și „responsabilitatea producătorului”. Administrația Fondului pentru Mediu funcționează ca organ de specialitate al administrației publice centrale, cu personalitate juridică, în coordonarea Ministerului Mediului. Pentru mai multe informații despre Programul Vizând Educația și Conștientizarea Publicului Privind Protecția Mediului, vă rugăm vizitați www.afm.ro.",
        "label": "Dobrogea"
    },
    {
        "title": "Staţiile de taxi Neptun, Piaţa Veche şi Big ar putea fi reorganizate",
        "text": "„Reclamaţiile cetăţenilor, care au determinat proiectul de hotărâre, n-au legătură cu taximetriştii, ci cu locuitorii în general. Chiar şi taximetriştii au făcut reclamaţii cu privire la staţia din Piaţa Nouă, Sfântu Gheorghe, deoarece nici ei nu pot face o manevră uşoară care să nu incomodeze traficul. Când ne-am referit la reclamaţiile cetăţenilor, am făcut-o cu privire la toţi, adică la toate categoriile, inclusiv taximetrişti, conducători auto şi pietoni. Prima dată staţia de taxi era pe partea cealaltă a străzii şi aveam reclamaţii de la cetăţeni că blochează semaforul. Am făcut dezbatere publică şi am ajuns la decizia de a modifica staţia şi am mutat-o pe partea dreaptă, în direcţia de mers către piaţă, unde este în prezent. Acum avem din nou reclamaţii, deoarece trebuie să execute două sau trei manevre ca să iasă din staţie. Astfel, am pus din nou în dezbatere publică pentru a o muta în parcarea din faţa Bisericii cu Ceas. Chiar dacă oamenii mai merg încă 30 de metri pe jos, au pe Strada Mică, care face legătura cu Corneliu Gavrilov, o staţie de taxi care nu incomodează pe nimeni, deoarece este sens unic în acea zonă. De asemenea, vor avea staţie şi în parcarea de la Biserica cu Ceas, unde vor putea ieşi prin ambele sensuri. Deci, nu s-a luat această decizie ca urmare a comportamentului inadecvat al taximetriştilor”, ne-a declarat primarul municipiului, Ştefan Ilie.",
        "label": "Dobrogea"
    },
    {
        "title": "\"Tu şi Tulcea\" soluţii pentru atragerea turiştilor în municipiu",
        "text": "Nicoleta Alexe, managerul cafenelei Pick Up Coffee and More: „Aplicaţia este o iniţiativă de care Tulcea avea nevoie”\n\n„Aşteptările noastre de la OMD sunt să promoveze eficient Tulcea ca destinaţie turistică, să organizeze evenimente şi campanii de marketing care să atragă turişti şi să pună la dispoziţie pe cât posibil resurse care să îmbunătăţească experienţa vizitatorilor. Implicarea OMD va aduce o vizibilitate sporită, sperăm noi, pentru cafeneaua noastră Pick Up Coffee and More, prin integrarea noastră în tururi turistice şi bineînţeles în recomandări, lucru care se va reflecta şi în partea aceasta de turism şi economie locală. Aplicaţia este o iniţiativă de care Tulcea avea nevoie, este excelentă pentru că centralizează informaţiile turistice şi facilitează accesul la servicii şi atracţii locale. Cred eu că ar putea să simplifice planificarea pentru turişti şi i-ar putea ajuta să aibă o experienţă mai plăcută şi bineînţeles mai informată. Noi vom promova aplicaţia prin intermediul reţelelor de socializare ale cafenelei, prin afişe şi pliante care vor fi disponibile în locaţie, şi de asemenea prin recomandări directe către clienţi care cred eu că sunt cele mai valoroase”, ne-a declarat Nicoleta Alexe.\n\n„Ne dorim să dezvoltăm municipiu Tulcea ca destinaţie turistică, nu ca destinaţie de o singură zi, ci una de mai multe zile. De asemenea, vrem să atragem şi să dezvoltăm mai multe atracţii pentru ca oamenii să aibă motive să rămână în municipiu Tulcea şi evident să facă şi excursii în Delta Dunării, lucrul care ne interesează pe noi cel mai mult. Toate acestea se pot face în timp şi cu implicarea mai multor actori în luarea deciziilor. Dacă oamenii vor sta mai multe zile în Tulcea, poate se vor gândi să facă şi o excursie, astfel şi noi vom avea mai mulţi turişti. Aplicaţia consider că este foarte bună, la fel ca şi site-ul. Acestea conectează turiştii cu toate evenimentele care se întâmplă în municipiu şi în judeţ şi oferă informaţii foarte corecte vizavi de toate destinaţiile pe care le avem în Tulcea. Sunt informaţii la zi într-un singur loc. Acolo sunt centralizate toate informaţiile, iar pentru noi este un lucru de mare ajutor. Am început momentan să promovăm aplicaţia pe Social Media, noi deja am pus pe bărcuţe despre <<Tu şi Tulcea>> şi lumea va lua de fiecare dată contact cu acest mesaj. Cei care vor veni ulterior vor cunoaşte uşor, uşor, faptul că pe această aplicaţie vor găsi foarte multe informaţii despre noul brand turistic <<Tu şi Tulcea>> şi despre noua aplicaţie a OMD Tulcea”, ne-a spus Ciprian Safca.",
        "label": "Dobrogea"
    },
    {
        "title": "Echitaţie la Porţile Deltei: working equitation, dresaj şi sărituri peste obstacole la Clubul Real Racing",
        "text": "„La aproape toate disciplinele ecvestre avem călăreţi care reprezintă oraşul Tucea în cadrul competiţiilor sportive. După prima competiţie pe care am organizat-o, numărul acestora s-a dublat. Dacă înainte aveam 20 de călăreţi la club de diferite vârste, astăzi am ajuns la 42. Aceştia vin zilnic la antrenamente. Am reuşit să motivăm prin aceste concursuri mici pe care le facem acasă alţi sportivi să facă mare performanţă, adică să plece la concursuri de anvergură mai mare. Avem în jur de 7-8 concursuri pe an în cadrul Campionatul Naţional în diferite locuri ale ţarii, cum ar fi Bucureşti, Piatra Neamţ. De asemenea, prin aceste concursuri avem un aport mai mare de novici”, a adăugat dr. Răileanu.",
        "label": "Dobrogea"
    },
    {
        "title": "Echipamente pentru Spitalul Județean de Urgență Tulcea",
        "text": "Este vorba despre două mese de operație, două sisteme electrochirurgie standard, două aspiratoare chirurgical, două sisteme de iluminare.\n\nConsiliul Județean Tulcea a aprobat proiectul de hotărâre privind aprobarea unui acord de parteneriat pentru realizarea în comun a proiectului ,,Îmbunătățirea accesului populației din ITI la servicii medicale de urgență, prin dotarea cu aparatură de înaltă performanță”, în scopul finalizării integrale.\n\nMinisterul Sănătății (lider de parteneriat) în parteneriat cu Județul Tulcea – Consiliul Județean Tulcea, Spitalul Județean de Urgență Tulcea și Unitatea de Management al Proiectului Băncii Mondiale – Ministerul Sănătății, a implementat proiectul „Îmbunătățirea accesului populației din ITI la servicii medicale de urgență, prin dotarea cu aparatură de înaltă performanță”.\n\nÎn vederea finalizării activităților propuse prin proiect, se impune depunerea unei noi cereri de finanțare și aprobarea acordului de parteneriat.\n\n„Luând în considerare obligativitatea ca structura parteneriatului să fie identică cu cea prevăzută în ultima variantă a actelor adiționale la contractele deja încheiate în cadrul POR 2014-2020, precum și importanța dotării de către Ministerul Sănătății a unor spitale cu echipamente esențiale se impune aprobarea acordului de parteneriat, conform anexei la prezentul proiect de hotărâre. Prin acest proiect, Spitalul Județean de Urgență Tulcea va fi dotat cu următoarele echipamente: două mese de operație, două sisteme electrochirurgie standard, două aspiratoare chirurgicale, două sisteme de iluminare“, se arată în referatul semnat de președintele Consiliului Județean Tulcea, Horia Teodorescu.",
        "label": "Dobrogea"
    },
    {
        "title": "Tătarii din Tulcea marchează mâine Nawrez, „Sărbătoarea Sosirii Primăverii\"",
        "text": "Sărbătoarea primăverii, Nawrez, eveniment prilejuit de echinocţiul de primăvară, va fi marcată mâine, la Tulcea, la Casa Tineretului, de voluntarii EuDivers şi membri ai filialei Uniunii Democrate a Tătarilor Turco-Musulmani din România (UDTTMR). Sărbătorit an de an pe 21 martie, de peste 300 de milioane de musulmani din lumea întreagă, Nawrez-ul vine odată cu noul an astrologic şi zodiacal.\n\n„Pentru că, în comunitatea tătară de la Tulcea nu sunt mulţi membri, iar doamnele cele mai active de la grupul vocal Narenler au o stare de sănătate mai fragilă după infectarea cu COVID, am decis să organizăm o întâlnire pentru acestea. Am pregătit crenguţa de Nawrez, am pregătit băsmăluţe pentru agăţat, vom avea baclavale şi geantâc, suntem gata să celebrăm această sărbătoare importantă pentru cultura tătarilor”, ne-a spus Ana Lazăr Ţincoca, de la Centrul EuDivers.",
        "label": "Dobrogea"
    },
    {
        "title": "Ceremonial militar, vernisaje, lansare de carte și spectacol de Ziua Dobrogei, la Tulcea",
        "text": "Programul evenimentelor organizate cu ocazia zilei de 14 Noiembrie a inclus un ceremonial militar și religios, evenimente culturale, dar și un inedit spectacol care a avut loc în sala mare a Teatrului „Jean Bart“ din municipiul Tulcea.\n\nÎn urmă cu nouă ani, ziua de 14 noiembrie a fost recunoscută la nivel național: legea privind instituirea Zilei Dobrogei a fost adoptată la 19 noiembrie 2013 de Senat, la data de 9 septembrie 2015 a fost votată de plenul Camerei Deputaţilor, în calitate de for decizional, iar la data de 6 octombrie 2015 a fost publicată în Monitorul Oficial.\n\nA fost o recunoaștere publică a semnificației deosebite a zilei care a adus Dobrogea României, un gest de integrare corectă a importanței zilei de 14 noiembrie pentru istoria devenirii României Mari.\n\nAstfel, pe data de 14 noiembrie, începând cu ora 10.00, la Monumentul Independenței din municipiul Tulcea a avut un loc un ceremonial militar și religios, urmat de depunerea de coroane de flori în cinstea eroilor neamului românesc.\n\n„Fiecare zi de 14 noiembrie constituie, pentru noi, un bun prilej de omagiu și cinstire a memoriei și a sacrificiului înaintașilor noștri. Ei sunt cei datorită cărora astăzi dobrogenii îmbracă haine de sărbătoare. Lor, acestor curajoși luptători pentru țară, le datorăm ziua în care şi noi, tulcenii, am revenit, administrativ, în România noastră, acolo unde, sufleteşte, am fost dintotdeauna“, a transmis, în cadrul evenimentului, Ștefan Coman, consilier al președintelui Consiliului Județean Tulcea.\n\nDe la ora 12.00, la Biblioteca Județeană „Panait Cerna“ din Tulcea a fost lansată cea de-a doua ediție a cărții „România și reunirea Dobrogei. Reacții și implicații (1878 – 1914)“, semnată de reputatul profesor măcinean Sorin Mureșeanu.\n\nDe la ora 13.00, la Muzeul de Istorie și Arheologie a avut loc vernisajul expoziției „Nicolae Iorga – 150 de ani de la naștere“ și tot de a la aceeași oră, la Muzeul de Etnografie și Artă Populară a avut loc vernisajul expoziției „Teodor T. Burada, globe – trotterul secolului al XIX-lea“. De la ora 15.00, la Muzeul de Artă au avut loc finisajul și festivitatea de premiere a Expoziției – Concurs Bienala Națională de Grafică „Constantin Găvenea“, ediția a III-a.\n\nÎncepând cu ora 14.00, Consiliul Județean Tulcea, Primăria Municipiului Tulcea, Centrul Cultural „Jean Bart“ și Ansamblul Artistic Profesionist „Baladele Deltei“ au organizat un spectacol dedicat Zilei Dobrogei. Pe scena teatrului au urcat Ansamblul „Baladele Deltei“, mezzosoprana Lăcrămioara Crihană, alături de tenorul Paul Celmare și de tulceanul Călin Paraschiv, dar și trupa Ro-mania. Publicul tulcean a avut parte, de asemenea, de momente de umor cu renumiții Romică Țociu și Cornel Palade.",
        "label": "Dobrogea"
    },
    {
        "title": "PAȘTE FERICIT VĂ UREAZĂ PRIMARUL COMUNEI MIHAIL KOGĂLNICEANU, ALEXE ANASTASE",
        "text": "PAŞTE FERICIT. Hristos a înviat! Sărbătoarea Învierii Domnului binecuvântată de lumina sfântă să aducă sentimente calde, bogăţie sufletească şi bunăstare într-un ou înroşit de iubire şi într-un cozonac delicios precum voia bună.",
        "label": "Dobrogea"
    },
    {
        "title": "O săptămână de distracţie în municipiu, trei evenimente: „Peştişorul de Aur”, „Savoare şi Ritm” şi „Tulcea Fest”",
        "text": "„Ansamblurile vor fi cazate la unele internate ale liceelor, nu toate, fiindcă multe sunt intrate în reabilitare, hoteluri şi pensiuni, unde am găsit un preţ mai convenabil. Internate avem la Liceul Economic, Liceul Teologic, Liceul Pedagogic, Moisil. Hotelurile unde vor fi cazate ansamblurile sunt La Marcu, Marinarul, Iguana, Perigem, Pensiunea Dunării etc. Nu există meniu special pentru participanţi, dar noi avem grijă să fie mulţumiţi de mâncare. În fiecare an au fost foarte mulţumiţi, ne-am prezentat foarte bine. Dacă este cineva vegetarian sau care ţine post, atunci vom ţine cont de acest lucru”, ne-a declarat Aurelian Croitoru.",
        "label": "Dobrogea"
    },
    {
        "title": "Spectacol umanitar „Dayanışma.Solidaritate”",
        "text": "În contextul crizei umanitare majore cu care se confruntă Republica Turcia, în urma valului de seisme din luna februarie, Asociația Centrul European pentru Diversitate, Uniunea Democrată Turcă din România- sucursalaTulcea, Uniunea Democrată a Tătarilor Turco-Musulmani din România- organizaţia locală Tulcea, Liceul de Arte „George Georgescu” şi Biblioteca Județeană „Panait Cerna”, vor organiza vineri, 10 martie 2023, începând cu ora 16.30, spectacolul umanitar „.Dayanışma.Solidaritate”. În contextul crizei umanitare majore cu care se confruntă Republica Turcia, în urma valului de seisme din luna februarie, Asociația Centrul European pentru Diversitate, Uniunea Democrată Turcă din România- sucursalaTulcea, Uniunea Democrată a Tătarilor Turco-Musulmani din România- organizaţia locală Tulcea, Liceul de Arte „George Georgescu” şi Biblioteca Județeană „Panait Cerna”, vor organiza vineri, 10 martie 2023, începând cu ora 16.30, spectacolul umanitar „.Dayanışma.Solidaritate”.\n\nÎn spiritul bunei înţelegeri şi unităţii în diversitate care caracterizează Tulcea, programul va include momente lirice şi coregrafice în interpretarea Ansamblului de dansuri turce TUNA (UDTR Tulcea), Grupului vocal NARENLER (UDTTMR Tulcea), la care se vor adăuga recitaluri ale Corului MUSSICA din cadrul Liceului de Arte „George Georgescu” din Tulcea (coordonat de prof.pr . Gheorghe Cristian Gorun), tinerelor Diana Amelian, Teodora Fronescu și Amalia Ungureanu (toate 3 eleve ale Liceului de Arte) și un recital coregrafic al Ansamblului de dansuri Tătare SU DALĞALARÎ , din cadrul Asociației Centrul European pentru Diversitate.\n\nSpectacolul se desfăşoară în Sala de Spectacole a Bibliotecii Judeţene iar accesul este liber, în limita locurilor disponibile.\n\nSpectatorii sunt rugaţi să facă o mică donaţie, fondurile strânse în urma evenimentului urmând să fie virate într-unul din conturile bancare promovate de reprezentanţele diplomatice ale Republicii Turcia în România.",
        "label": "Dobrogea"
    },
    {
        "title": "Sterică Fudulea, secretarul general CNIPMMR: \"S-a plecat de la dorinţa de a impozita pensiile speciale şi s-a ajuns la impozitarea exclusivă a IMM-urilor\"",
        "text": "„S-a plecat cumva de la dorinţa de a impozita pensiile speciale, salariile mari sau alte sume necuvenite şi s-a ajuns la impozitarea exclusivă a IMM-urilor. Spania este un exemplu pozitiv unde s-a luat măsura impozitării domeniilor de activitate care au obţinut profituri mai mari în perioada trecută, respectiv criza Covid şi cea din energie. Aşa cum ştim, primele 350 de companii din România care au peste 100 de milioane de euro cifră de afaceri plătesc un nivel al impozitului pe profit sub nivelul impozitului pe microîntreprinderi de astăzi. Dintre acestea, 62 de companii sunt pe pierdere. Eu nu cred că o companie care are cifră de afaceri de peste 100 de milioane de euro stă în România înregistrând pierdere. Nu ne dorim să-i arătăm cu degetul, dar din păcate în societate tot timpul sunt huliţi IMM-iştii, cei care încearcă să îşi păstreze afacerea, în detrimentul altor domenii de activitate. De asemenea, pe acelaşi domeniu de activitate, o companie cu acţionariat 100% românesc înregistrează un impozit pe profit plătit către statul român în cuantum de peste 5% din cifra de afaceri, iar o companie cu acţionariat străin plăteşte sub 0,8%. Este vorba de domeniul energiei”, a precizat Sterică Fudulea.",
        "label": "Dobrogea"
    },
    {
        "title": "IMM Invest 2020: peste 600 de firme tulcene au aplicat, doar 22 au primit finanţare",
        "text": "„Cel mai important este când ajung aceşti bani la întreprinzător. Deja avem 3 luni de zile în care stăm acasă. Nu cred că sunt multe întreprinderi care pot supravieţui după aceste 3 luni din profitul anilor precedenţi. Aici ne gândim, bineînţeles, la cele 50.000 de microîntreprinderi care nu au avut niciun fel de angajat, şi ne gândim la celelalte vreo 30.000 de start-up-uri înfiinţate doar în ultimul an, care şi-au început activitatea cu 3 sau cu 6 luni înainte. Ce susţinere au aceste start-up-uri de a îşi continua această activitate, când după 6 luni el a fost lovit în moalele capului şi nu are niciun fel de sprijin, pentru că, pe româneşte, nu are niciun ban în cont. Adoptăm (un pachet guvernamental de sprijin pentru companii, n.r.) săptămâna viitoare, iar banii când îi primim? În martie anul viitor, la următoarea criză? (…) Sunt foarte multe societăţi comerciale (microîntreprinderi, n.r.) care au credite bazate pe garantarea averii familiei, sau garantate cu casa părinţilor, pe care tu rişti s-o pierzi mâine-poimâine. IMM Invest este o gură de oxigen pentru firmele care erau deja bune şi bancabile. Restul, cei care aveau ceva probleme, nu erau puşi în calcul deloc”, a declarat Sterică Fudulea.",
        "label": "Dobrogea"
    },
    {
        "title": "Un președinte trebuie să dovedească onoare și pricepere în marile crize.",
        "text": "Premierul Ciolacu a transformat guvernarea într-un spectacol de imagine prost regizat, în care începe să se afunde ca personaj secundar, deși el l-a regizat și tot el l-a comandat. Vrea să-și acopere propriile eșecuri (ale mandatului de premier și ale miniștrilor săi social-democrați) cu tot felul de glume proaste și „fente” aruncate spre partenerul de guvernare.\n\nÎn loc să-l demită de urgență pe Alexandru Rafila, care poartă cel puțin răspunderea morală pentru ororile petrecute la Spitalul Sfântul Pantelimon, face glume sau răspunde isteric. Ar face orice ca să deturneze atenția oamenilor de la putregaiul pe care îl patronează apropiații săi colegi de partid. Așa cum a eșuat să se arate premier adevărat când am avut scandalul „Azilelor Groazei”, tot așa eșuează azi în cazul „Sfântul Pantelimon”.\n\nCiolacu se visează președinte într-un moment în care se vede clar că-i este prea mare și pălăria de premier. Un președinte trebuie să dovedească onoare și pricepere în marile crize.\n\nÎnainte să viseze să ajungă președintele tuturor românilor, Marcel Ciolacu trebuie să demonstreze că poate fi premierul tuturor românilor și al unei coaliții. Azi a eșuat lamentabil în acest rol.",
        "label": "Dobrogea"
    },
    {
        "title": "Ziua Internațională a Dunării",
        "text": "Ziua Internațională a Dunării este celebrată anual pe 29 iunie, pentru a marca semnarea Convenției privind cooperarea pentru protecția și utilizarea durabilă a fluviului Dunărea (ICPDR), care a avut loc pe 29 iunie 1994, la Sofia, Bulgaria.\n\nAcest document crucial asigură cooperarea dintre guverne, organizații non-guvernamentale, instituții de cercetare și industrie. Ziua Dunării este recunoscută la nivel internațional la inițiativa țărilor dunărene și sub auspiciile Comisiei Internaționale pentru Protecția Fluviului Dunărea.\n\nFluviul Dunărea a dăruit Tulcei Delta Dunării, o comoară naturală de o importanță inestimabilă. Aceasta nu numai că oferă numeroase beneficii ecologice și economice, dar implică și o mare responsabilitate: aceea de a proteja și conserva această resursă prețioasă pentru generațiile viitoare.\n\nZiua Dunării simbolizează solidaritatea între popoarele care împart această resursă naturală vitală. Este o ocazie pentru a sublinia angajamentul comun față de conservarea și protejarea fluviului, evidențiind dorința colectivă de a menține Dunărea curată și sănătoasă. Prin această zi, se promovează conștientizarea importanței protejării mediului înconjurător și se încurajează acțiunile concrete pentru un viitor durabil.",
        "label": "Dobrogea"
    },
    {
        "title": "Peste 20 de adolescente gravide, înregistrate în Tulcea. Una dintre ele nu are încă 15 ani",
        "text": "Datele pe care le-am solicitat de la Direcţia de Sănătate Publică (DSP) Tulcea referitoare la mamele minore şi la bolile cu transmitere sexuală arată că în primele 6 luni ale acestui an în judeţ au fost luate în evidenţa medicilor de familie 24 gravide cu vârsta sub 19 ani. Una dintre acestea are vârsta sub 15 ani. În prima jumătate a acestui an, în judeţ, 68 de femei au suferit întreruperi ale cursului sarcinii, iar dintre acestea, 9 sarcini au fost întrerupte la adolescentele cu vârsta între 15-19 ani.",
        "label": "Dobrogea"
    },
    {
        "title": "Din 20 martie 2024: Radiologie la RoutineMed!",
        "text": "Investigațiile imagistice sunt etape esențiale în diagnosticarea unor afecțiuni grave!\n\nAcestea elimină erorile de diagnostic și te ajută să iei masurile de tratament necesare, la timp.\n\nAm investit în echipamente de imagistică medicală la cele mai înalte stardarde, ce asigură atât confortul și siguranța pacientului, cât și precizia diagnosticului.",
        "label": "Dobrogea"
    },
    {
        "title": "MESAJUL PRIMARULUI COMUNEI MAHMUDIA , ION ȘERPESCU",
        "text": "La mulți și frumoși ani, dragi copii! Să fiți sănătoși, fericiți și să trăiți cu toată bucuria lumii!",
        "label": "Dobrogea"
    },
    {
        "title": "Finalizăm, în aceste zile, capitolul dedicat dezvoltării infrastructurii de transport din România",
        "text": "Drumurile Expres Brăila-Tulcea și Tulcea-Constanța devin o prioritate în cadrul Programului de Guvernare al Partidului Național Liberal pentru perioada 2025-2028. Este o decizie pentru care am primit sprijinul colegilor mei din cadrul Comisiei pentru Infrastructură și Transport a PNL, în cadrul căreia finalizăm, în aceste zile, capitolul dedicat dezvoltării infrastructurii de transport din România.\n\nCu votul tulcenilor, îmi exprim speranța că voi putea continua și în mandatul viitor de parlamentar munca mea în Comisia pentru Transporturi și Infrastructură a Camerei Deputaților. Mai mult decât atât, consider că este extrem de important ca, în viitoarea guvernare, PNL să dețină portofoliul Transporturilor, ca o garanție în plus a faptului că vom duce, în sfârșit, în faza de execuție atât drumurile expres, cât și celelalte proiecte vitale pentru infrastructura rutieră a județului nostru: centurile ocolitoare ale Municipiului Tulcea, orașului Măcin, orașului Babadag, precum și cea a Isaccei.",
        "label": "Dobrogea"
    },
    {
        "title": "Ziua Națională a României, marcată la Tulcea",
        "text": "Consiliul Județean Tulcea, în parteneriat cu Primăria Municipiului Tulcea și Ansamblul Artistic Profesionist „Baladele Deltei“ organizează, în prima zi a lunii decembrie, spectacolul „1 Decembrie – Uniți sub tricolor“, pentru a marca Ziua Națională a României.\n\nEvenimentele dedicate Zilei României vor debuta la ora 9.00, cu ceremonialul militar și religios organizat de Instituția Prefectului – Județul Tulcea și Garnizoana Tulcea, la Cimitirul Eroilor din Municipiul Tulcea. Ceremonialul va fi urmat, începând cu ora 10.30, de defilarea obiectivelor și tehnicii militare pe strada Isaccei (pe traseul Casa de Cultură a Sindicatelor – Complex Pelican).\n\nDe la ora 15.00, tulcenii sunt invitați în Piața Civică din municipiu, acolo unde va avea loc spectacolul „1 Decembrie – Uniți sub tricolor“.",
        "label": "Dobrogea"
    },
    {
        "title": "PSD susține agricultura românească",
        "text": "Noi vești bune pentru agricultorii români. Consolidarea siguranței alimentare și sprijinirea agriculturii naționale reprezintă un angajament strategic, o prioritate a PSD.\n\nGuvernul premierului Marcel Ciolacu și-a asumat și aplică măsuri consecvente în acest sens. Săptămâna aceasta a alocat resurse financiare suplimentare de peste 850 de milioane de lei. Cei mai mulți bani sunt alocați pentru susținerea investițiilor în sectoarele de creștere a porcilor și puilor.\n\nAgriculturii naționale i-a mers cel mai bine atunci când PSD a fost la guvernare și miniștrii PSD au fost la cârma Ministerului Agriculturii, e un fapt reconfirmat inclusiv de deciziile luate în ședința de Guvern de săptămâna aceasta.\n\n– 300 de milioane de lei vor finanța investiții în fermele de porci și păsări;\n\n– 100 de milioane de lei sunt pentru investiții în sistemele de irigații;\n\n– 60 de milioane de lei vor subvenționa motorina pentru agricultură;\n\nDistinct de aceste sume care finanțează investiții clare, concrete, guvernul a suplimentat cu 278 de milioane de lei bugetul Ministerului Agriculturii, sub formă de credite de angajament. Această resursă va fi utilizată pentru a susține toți potențialii beneficiari ai măsurilor de sprijin pe care le derulează ministerul Agriculturii.\n\nPSD are ca priorități agricultura românească și consolidarea siguranței alimentare! Trebuie să producem mai mult în România și să depindem mai puțin de importuri, iar PSD adoptă măsuri concrete și coerente pentru atingerea acestor obiective.",
        "label": "Dobrogea"
    },
    {
        "title": "A scăzut numărul infracţiunilor în judeţ",
        "text": "De asemenea, în primele şase luni ale acestui an, 30 de persoane se aflau sub măsura arestării preventive, patru persoane în arest la domiciliu şi cinci persoane sub control judiciar.",
        "label": "Dobrogea"
    },
    {
        "title": "Modificări importante aduse legii contabilităţii",
        "text": "Modificările aduse Legii contabilităţii nr. 82/1991, prin O.U.G. nr. 79/10 decembrie 2014 (publicată în M. Of. nr. 902/11.12.2014), cu aplicabilitate de la 01 ianuarie 2015, abrogă alin. 3^1 al art. 10, care prevedea că în cazul persoanelor care au înregistrat cifra de afaceri netă sub echivalentul în lei al sumei de 35.000 euro şi totalul activelor sub echivalentul în lei al sumei de 35.000 euro, contabilitatea poate fi organizată şi condusă potrivit prevederilor alin. (2) şi (3) sau pe bază de contracte/convenţii civile încheiate potrivit Codului civil cu persoane fizice care au studii economice superioare, situaţie în care răspunderea pentru conducerea contabilităţii revine acestor persoane fizice.",
        "label": "Dobrogea"
    },
    {
        "title": "Primarul Ştefan Ilie, priorităţi la preluarea mandatului",
        "text": "„Am ţinut să vin la această depunere de jurământ pentru că eu consider că în viitorul apropiat, în următorii patru ani, trebuie să schimbăm inclusiv modalitatea de lucru şi de cooperare în discuţiile noastre, mă refer la Consiliul Judeţean şi Primăria Tulcea. Vreau să vă felicit pentru mandatele pe care le-aţi obţinut, mă refer la consilierii locali, domnule primar să-ţi dea Dumnezeu sănătate să le poţi duce pe toate, fiindcă sunt multe de făcut. (…) În municipiul Tulcea lucrurile sunt într-o perpetuă schimbare pozitivă spun eu, pentru că eu am fost un om care am spus, şi discutam cu multă lume, şi în campanie, şi în afara campaniei, am o zicală preluată, <<Nu poţi să faci omleta până nu spargi ouăle>>. Adică deranjul creat este dat de faptul că nimic nu se poate face fără un minim, sau un deranj mai mare, pentru multitudinea de investiţii. Mă refer la străzi, investiţii care au presupus schimbarea în totalitate de la conducte de apă, de canalizare, energie electrică, inclusiv asfalt, toaletare, ş.a.m.d. Sunt eforturi care s-au făcut, nu este uşor, impactul este major, fiindcă suntem într-un areal destul de restrâns în municipiul Tulcea, şi atunci şi deranjul pentru oameni este mult mai resimţit. Cred că unii au îmbătrânit, adică eu, alţii vin din spate, cred că a venit vremea să ne aplecăm mult mai atent către ceea ce înseamnă problematica oraşului nostru. (…) Fără o unitate pe principii corecte şi pe date corecte mergem cu viteza a doua, în loc să mergem cu viteza a cincea sau a şasea. Eu am speranţă în înţelepciunea celor două administraţii judeţene şi municipale că vor găsi o formulă perfect lucrativă, pentru că timpul lucrează în defavoarea noastră. Mi-aş dori o colaborare strânsă între cele două unităţi administrative, să ne privim instituţiile ca două partenere de drum, fiindcă tulcenii aşteaptă să vadă că noi lucrăm în aceeaşi direcţie”, a declarat Horia Teodorescu în cadrul ceremoniei.",
        "label": "Dobrogea"
    },
    {
        "title": "Concursul online cu premii – „Micul agricultor“, la a patra ediție",
        "text": "Concursul se adresează copiilor și urmărește să consolideze dimensiunile educaţiei prin tradiţie, turism, agricultură și, totodată, să marcheze „Ziua Recoltei”.\n\nLa concursul „Micul agricultor” se vor putea înscrie copiii din tot județul Tulcea, care respectă următoarele cerințe: plantează în grădină sau într-o jardinieră/un ghiveci, o plantă pe care o îngrijesc; fotografiază cele mai importante momente ale procesului (plantarea răsadului sau semănarea semințelor, după caz, udarea, plivirea) și diferitele stadii de creștere a plantei; realizează un colaj cu care se înscriu în concurs.\n\nLucrările înscrise în concurs trebuie să fie rezultatul activității individuale.\n\nColajele de fotografii vor fi transmite pe adresa comunicare.cjtulcea@yahoo.com, până la data de 1 octombrie 2024, însoțite de numele copilului și vârsta, numele părintelui/tutorelui legal și numărul de telefon.",
        "label": "Dobrogea"
    },
    {
        "title": "Urmașii Brătienilor la Tulcea, pe târâș grăpiș…",
        "text": "Urmele de genunchi si coate identificate pe strada Concordiei provin de la recenții parașutați în organizația PNL Tulcea. Dacă pe vremuri, adică până să fie înghițiți de PDL, liberalii mai aveau unele prințipuri și moravuri, acum s-a ajuns la un nivel în care sunt îngăduiţi pe genunchi în partid și cei care cred că Brătianu a fost fundașul ăla înalt de la Dacia Unirea Brăila…\n\nCă despre statut sau regulamente nu mai are rost să vorbim într-un partid care după ce a dat cu tămâie în Piața Victoriei s-a pus în genunchi și a preacurvit cu Pesedeul…\n\nMai concret, la PNL Tulcea e ca la piață, azi negociezi, mâine te înscrii și poimâine eşti deja vicepreședinte, asta dacă ai pe cine trebui la prezidiu.\n\nTrecem rapid peste cazul mai puțin cunoscutului Alex Filip, care a primit întâi pe sub masă sinecura de organizator al turismului municipal (e și o denumire pompoasă dar chiar nu contează, că e degeaba, doar de greblat bani), care în câteva zile a fost primit în partid și apoi numit, că votul e oricum la mișto, vicepreședinte la PNL.\n\nHai să spunem că a fost luat ca o mare promisiune politică afirmată foarte puțin pe la USR Sarichioi și apoi mai rar ca și consilier independent tot pe la Sarichioi, are viitor și tot timpul să ajungă și la PSD, cât mai e acolo..\n\nMai departe, vorbind de parașutați pe care nici vechii liberali, cei doi trei care au mai rămas, nu au auzit, dar mai rău, nici cei vopsiți de acum nu au auzit sau văzut pe la lipit afișe, avem o ascensiune fulminantă în persoana doamnei Aișe Asl Mierlă.\n\nO juristă plecată cam pe ușa din spate de la Consiliul Județean, susținută pe acolo de grupul de consilieri dirijat de deputatul Michael Gudu, transferată apoi la Prefectură și numită peste noapte subprefect pe un post ce aparținea PNL chiar fără să fie membru PNL! Asta da mirare în rândul liberalilor, iar ca să nu se mai mire, într-o vineri parcă, la o masă mai retrasă, a fost primită cu drag în PNL de președintele organizației municipale, Michael Gudu.\n\nMai departe, culmea coincidenței, doamna subprefect Mierlă a fost numită, pardon, se pare că aleasă, în urmă cu foarte puține zile, tot la o masă restrânsă din sediul de pe strada Concordiei, vicepreședinte al Organizației Femeilor Liberale si al organizației municipale, surprinzător, la propunerea și in subordinea deputatului Michael Gudu…\n\nCum e liber și locul de președinte al „Femeilor Liberale “tulcene, după demisia doamnei Viorica Pavel, probabil acesta va fi următorul pas, dacă va propune președintele Michael Gudu. Și la urma urmei, la o asemenea viteză de decolare, poate că și scaunul președintelui de la județ, Ștefan Ilie este în pericol… La urma urmei, când ai valoare, nu poți sta prea mult sub un simplu deputat președinte la municipiu atunci când ai putea să ajungi deasupra…",
        "label": "Dobrogea"
    },
    {
        "title": "Ziua Aviației Române și a Forțelor Aeriene",
        "text": "Astăzi, în ziua Sfântului Proroc Ilie Tesviteanul, celebrăm Ziua Aviației Române și a Forțelor Aeriene. Este un moment de recunoaștere și apreciere pentru toți militarii Forțelor Aeriene, care, cu mult curaj și devotament, participă la misiuni complexe, inclusiv la cele desfășurate sub egida NATO. Acești eroi ai aerului merită tot respectul și prețuirea noastră pentru dăruirea și sacrificiile pe care le fac zilnic.\n\nÎmi exprim recunoștința pentru profesia pe care ați îmbrățișat-o, una ce implică o mare responsabilitate și un angajament necondiționat față de siguranța și securitatea țării.\n\nCu ocazia acestei zile speciale, vă dorim tuturor la mulți ani, sănătate și să aveți parte de cer senin în toate misiunile și zborurile voastre!\n\nLa mulți ani, totodată, tuturor celor care își sărbătoresc astăzi ziua numelui!",
        "label": "Dobrogea"
    },
    {
        "title": "Grătare încinse, produse tradiţionale din peşte şi poze cu cai în prima zi a „Festivalului Scrumbii de Florii”",
        "text": "„Am venit la acest eveniment cu clubul The Hipic Real Racing ca să facem şi noi parte a acestei sărbători din oraşul nostru. Nu doar o sărbătoare creştină, este şi un moment în care tulcenii ies din case şi preferă un loc în aer liber. Noi am adus în atenţia tulcenilor un stand în care le povestim despre cultura sportului călare. În afară de ciclism există şi această veche îndeletnicire a omului, călăria. Copiii de la clubul nostru au făcut deja un stand în care le prezintă celor mici care vin în vizită la acest eveniment tot ceea ce înseamnă cultura acestui sport. Avem şi un mic studio foto în care copiii îşi pot face poze cu caii noştri, avem şi un ponei care încearcă să-i facă pe cei mici să se apropie de cai, mai ales când majoritatea trăim la bloc şi animalele în preajma noastră sunt o sărbătoare, am încercat să aducem o aură frumoasă acestei sărbători aducând nişte cai foarte frumoşi”, ne-a declarat Ştefan Răileanu.",
        "label": "Dobrogea"
    },
    {
        "title": "Comunicat de presa Olimpiada națională de limba și literatura rromani maternă",
        "text": "În data de 18.03.2023, la Şcoala Profesională ”Danubius” Tulcea, a avut loc Olimpiada națională de limba şi literatura romani. Au participat 25 elevi din cadrul Şcolii Gimnaziale Ciucurova și Şcoala Gimnazială ”Nichifor Ludovig” Niculiţel și Școala Profesională ”Danubius” Tulcea. La acest eveniment au participat; domnul profesor Constantin COCA – inspector școlar general adjunct în cadrul ISJ Tulcea care i-a încurajat pe fiecare elev să valorifice mereu limba rromani și cultura rromă deoarece acestea sunt valorile unui popor, doamna profesor Iuliana Lupan – director Școala Profesională ”Danubius” Tulcea care i-a încurajat pe elevi să continue în aprofundarea cunostinţelor despre limba lor maternă, doamna director adjunct al aceleași unități școlare prof. Iuliana Ailincăi, mediatori școlari și cadre didactice care predau limba rromani.\n\nPentru etapa naţională a Olimpiadei Naţionale de limba şi literatura romani ce va avea loc la Cluj-Napoca în perioada 06 – 09 aprilie 2023, s-au calificat: Locul I – Stan Iuliana Daniela din clasa a VII-a, anul III de studiu, de la Școala Gimnazială Ciucurova, Stan Constantina Sara din clasa a VIII-a, anul III de studiu de la Şcoala Gimnazială ”Nichifor Ludovig” Niculițel, Gheorghe Malvina din clasa a VIII-a, anul IV de studiu de la Şcoala Gimnazială Ciucurova, Iota Andreea Bianca din clasa a IX-a anul III de studiu de la Școala Profesională ”Danubius” Tulcea, Gheorghe Bianca din clasa a IX-a anul V de studiu de la Școala Profesională ”Danubius” Tulcea și Pîrvu Andrea Alina din clasa a IX-a anul V de studiu de la Școala Profesională ”Danubius” Tulcea, Pentru locul II s-au calificat următorii elevi: Dumitru Andreea Nicoleta din clasa a VII-a anul III de studiu de la Școala Gimnazială Ciucurova, Mocanu Corina din clasa a VIII-a anul III de studiu de la Şcoala Gimnazială ”Nichifor Ludovig” Niculițel și Banu Paraschiva Andreea din clasa a VIII-a anul IV de studiu de la Școala Gimnazială Ciucurova. Locul III a fost ocupat de: Mihai Victor Raul din clasa a VII-a anul III de studiu de la Școala Profesională ”Danubius” Tulcea, Afuza Ștefan din clasa a VIII-a anul III de studiu de la Şcoala Gimnazială ”Nichifor Ludovig” Niculițel și Munteanu Francesca Georgiana din clasa a VIII-a anul IV de studiu de la Școala Gimnazială Ciucurova. Succes tuturor copiiilor propuși pentru a reprezenta județul Tulcea la etapa națională a acestei competiții ce se va desfășura la Cluj Napoca în perioada 06-09 aprilie 2023.",
        "label": "Dobrogea"
    },
    {
        "title": "Micii agricultori tulceni, premiați de Consiliul Județean Tulcea",
        "text": "Administratorul public al județului Tulcea, Dumitru Mergeani, a participat, astăzi, începând cu ora 11.00, la sala „Dobrogea“ a Consiliului Județean Tulcea, la festivitatea de premiere a celor mai talentați copii înscriși în concursul „Micul Agricultor“, ajuns la a patra ediție.\n\nCompetiția online lansată de Consiliul Județean Tulcea și-a propus să marcheze Ziua Recoltei și să invite tinerii tulceni să se implice în activități agricole.\n\n„Este a patra ediție a acestei competiții și mă bucur să văd că, în acest an, au participat concurenți de vârste atât de fragede: pe lista premianților avem copii între 7 și 11 ani. Așa cum le spun tuturor concurenților la competițiile noastre, chiar dacă cineva primește Marele premiu, iar alții primesc premii speciale, pentru noi sunteți cu toții câștigători pentru că efortul vostru ne demonstrează că vă implicați în acest tip de concursuri și că aveți parte de întreaga susținere a familiei“, a declarat, în cadrul evenimentului, administratorul public al județului Tulcea, Dumitru Mergeani.",
        "label": "Dobrogea"
    },
    {
        "title": "Ziua Silvicultorului, sărbătorită la Tulcea",
        "text": "Miercuri, 19 iunie 2024, președintele Consiliului Județean Tulcea, Horia Teodorescu, a participat la manifestările desfășurate la Tulcea cu ocazia Zilei Silvicultorului. Acțiunile organizate de Regia Națională a Pădurilor – Romsilva și Asociația Administratorilor de Păduri au beneficiat și de prezența ministrului Mediului, Apelor și Pădurilor, Mircea Fechet.\n\n„Este o bucurie pentru noi că acest eveniment a fost organizat la Tulcea, județ care posedă un potențial deosebit, după cum știm cu toții. Mă gândesc că organizatorii vor fi gazde bune și că veți pleca numai cu impresii plăcute din această mică ședere la noi.\n\nEste bine că Ziua Silvicultorului se organizează aici, pentru că noi, la Tulcea, nu suntem atât de bogați în ceea ce înseamnă zestrea forestieră, dar pot spune că cei care lucrează în județ în acest domeniu – silvicultorii noștri – își fac treaba cu multă abnegație. Bravo lor, bravo tuturor celor care încearcă să păstreze în această țară zestrea forestieră. Vă doresc să rămâneți, în continuare, drepți și mândri, să reușiți să realizați tot ceea ce vă propuneți și să ajutați România să devină un model în ceea ce privește protecția zonelor împădurite.\n\nEste o vorbă: „Românul este frate cu codrul“. Să nu vă trădați niciodată frații!“, a declarat cu acest prilej președintele Horia Teodorescu.",
        "label": "Dobrogea"
    },
    {
        "title": "PSD pune accent pe rezolvarea problemelor tinerilor",
        "text": "În calitate de deputat, am acordat o atenție deosebită problemelor tinerilor, având în vedere că ei reprezintă viitorul. Nu putem concepe modernizarea României fără a pune accent pe tineri, fără a le oferi oportunitățile de care au nevoie pentru a rămâne în țară.\n\nAstfel, va trebui să investim masiv în educație, pentru ca tinerii noștri să aibă acces egal la învâțământ de calitate, cât și condiții bune pentru studiu.\n\nÎn acest sens, salut decizia domnului Marcel Ciolacu, prim-ministrul României, de a vizita căminele studențești și de a declara public că va prioritiza construcția de cămine studențești noi.\n\nDomnul Ciolacu a înțeles că e nevoie de sprijin pentru tinerii care vor să învețe și să muncească în România.\n\nPreședintele PSD a subliniat faptul că Guvernul condus de domnia sa investește deja 1 miliard de euro pentru a crește o nouă generație de specialiști, prin sistemul de învățământ dual, astfel încât școala să le dea tuturor tinerilor garanția unui loc de muncă bine plătit.\n\nProgramul PSD pentru România include o serie de măsuri cu impact și asupra evoluției demografice pentru a crește rata de angajare în rândul tinerilor și pentru ca aceștia să aibă într-adevăr acces la o locuință.\n\nPSD este singurul partid care pune accent pe problemele tinerilor și prioritizeaza investițiile și măsurile economice menite să vină în sprijinul lor!",
        "label": "Dobrogea"
    },
    {
        "title": "Comemorându-l pe Gunther Forst Gasser: Apel la Contribuții Artistice pentru un Omagiu Memorial",
        "text": "Într-o lume a artei ce păstrează vie amintirea unor talente remarcabile, luna iulie va aduce cu ea împlinirea a 20 de ani de la trecerea în neființă a artistului plastic tulcean de excepție, Gunther Forst Gasser (1943-2004).\n\nGunther Forst Gasser a fost nu doar un artist, ci o sursă de inspirație și învățătură pentru cei din jurul său. Într-un efort de a celebra și păstra vie moștenirea sa artistică, anunțăm lansarea unui proiect deosebit: un website memorial dedicat operei și vieții sale.\n\nPentru a oferi o imagine cât mai amplă și personală, rugăm comunitatea locală să ne ajute cu:\n\nDacă dețineți picturi semnate de Gasser, vă rugăm să le fotografiați sau să ne acordați permisiunea de a le fotografia.\n\nSuntem în căutarea unor imagini din expoziții, interviuri, cursuri de pictură și orice alt material video sau redactat care să reflecte diversitatea și profunzimea sa artistică, profesorală și umană.\n\nPentru a oferi o imagine completă a artistului, suntem în căutarea foștilor săi elevi, colegi și critici care ar fi dispuși să ofere scurte interviuri. Dacă sunteți interesati, vă încurajăm să ne contactați pentru a programa un interviu video prin Skype, Zoom sau WhatsApp, sau să răspundeți la întrebări în scris. Fiecare poveste și perspectivă contribuie la conturarea portretului complex al lui Gunther Forst Gasser.\n\nPentru a vă implica în acest proiect, vă rugăm să ne contactați la adresa de email greta.gasser@gmail.com. Împreună, putem aduce viață și profunzime acestui omagiu artistic, creând o platformă care să reflecte contribuția sa la viața culturală tulceană.\n\nCu cât mai multe contribuții și povești aducem împreună, cu atât mai bogată și autentică va deveni această amintire colectivă.\n\nVă mulțumim anticipat pentru susținerea dumneavoastră și pentru participarea la acest proiect.",
        "label": "Dobrogea"
    },
    {
        "title": "Discuții pe tema cooperării între Județul Tulcea și Provincia Ben Tre, Vietnam",
        "text": "Președintele Consiliului Județean Tulcea, Horia Teodorescu, a primit, astăzi, vizita unei delegații din Provincia Ben Tre, Republica Socialistă Vietnam, condusă de Tran Ngoc Tam, președintele Comitetului Popular al Provinciei Ben Tre.\n\nLa ședința organizată la sala „Dobrogea“ a Consiliului Județean Tulcea au mai participat Bogdan Bulete, guvernatorul Administrației Rezervației Biosferei Delta Dunării (ARBDD), Mirela Furtună, președintele Comisiei pentru Afaceri Europene a Camerei Deputaților, Timur Memet, subprefectul județului Tulcea și Marian Tudor, director general al Institutului Național de Cercetare Dezvoltare Delta Dunării (INCDDD).\n\nÎn cadrul întâlnirii oficiale, președintele Consiliului Județean Tulcea a vorbit despre istoricul parteneriatului dintre cele două regiuni, dar și despre planurile de viitor în ceea ce privește cooperarea româno vietnameză (între Delta Dunării și Delta Mekongului).\n\n„În cadrul de cooperare ASEM, atât noi, cât și partenerii din Vietnam am colaborat în anumite domenii clar stabilite și aici mă refer la gestionarea resurselor de apă, protecția mediului, conservarea biodiversității, probleme tranfrontaliere de mediu, ecoturism. De asemenea, în urma discuțiilor bilaterale s-a desprins și ideea implementării unui proiect privind „Crearea unei Zone Pilot de Conservare a Biodiversităţii pentru un Ecoturism Durabil şi a unui Centru de Informare privind Dezvoltarea Turismului în Delta Mekong” la Ben Tre, iar de la primele întâlniri am discutat că atât prietenii din Ben Tre, cât și noi trebuie să punem la dispoziția acestui angrenaj structuri care sunt specializate în acest domeniu și din acest moment. Astfel, au intrat în rol ARBDD și INCDDD, ca parte profesionistă în determinarea și pregătirea spre finanțare a acestui proiect.\n\nNoi considerăm că aceste relații trebuie multiplicate, mai ales în contextul în care relaționarea dintre regiunile noastre a mers mai departe prin schimburi culturale, prin încercarea de a dezvolta și activități economice pretabile în cele două zone. Am demonstrat, așadar, că dacă suntem foarte aplicați și foarte hotărâți, pas cu pas putem crea o relație pe mai multe componente între cele două părți și să extindem cooperarea în zona economică sau științifică“, a declarat președintele Horia Teodorescu.\n\nLa rândul său, președintele Comitetului Popular al Provinciei Ben Tre, Tran Ngoc Tam, a salutat inițiativa privind extinderea cooperării dintre Tulcea și Ben Tre și a prezentat alte proiecte pe care și le propune, în cadrul general al cooperării dintre România și Vietnam.\n\n„Aș dori să încep prin a menționa faptul că acum, luna octombrie 2024, se împlinesc 10 ani de la semnarea acordului de parteneriat dintre cele două regiuni și permiteți-mi să îmi exprim încrederea că vizitele reciproce organizate în acest timp vor avea ca efect generarea unor idei menite să sprijine, dar și să dezvolte acordul nostru de parteneriat. Astfel, pe lângă cooperarea axată pe protecția biodiversității, putem extinde colaborarea și în alte domenii, precum energie regenerabilă, turism cultural etc“, a transmis Tran Ngoc Tam, președintele Comitetului Popular al Provinciei Ben Tre.\n\nDe asemenea, în viitorul apropiat oficialii Ben Tre își propun să implementeze un proiect prind construcția a două centre de informare, unul la Ben Tre și unul la Vam Ho.\n\nAmintim faptul că prin Hotărârea Consiliului Judeţean Tulcea nr. 131 din 30.09.2014 a fost aprobată Înțelegerea de cooperare încheiată între Județul Tulcea și Provincia Ben Tre, Republica Socialistă Vietnam.\n\nJudețul Tulcea și Provincia Ben Tre se află în relații de prietenie și cooperare începând din anul 2014. Dat fiind specificul zonei de deltă, a Dunării, respectiv a fluviului Mekong, ce caracterizează cele două zone, la începutul anului 2014 s-a conturat oportunitatea unei cooperări reciproc avantajoase între Tulcea și Ben Tre.\n\nAstfel, pe 16 octombrie 2014, la Milano, Italia, sub auspiciile ASEM a fost semnată Înțelegerea de cooperare între Provincia Ben Tre și Județul Tulcea, prin care cele două părți au convenit să coopereze, potrivit nivelului lor actual de dezvoltare, în următoarele domenii: administrație publică locală, mediu, sănătate, cultură, educație, sport, turism și alte domenii de interes general.\n\nÎn principal, cele două părți s-au angajat să coopereze în activitățile relevante din sistemul de cooperare Mekong –Dunăre, în conformitate cu specificul cadrului de cooperare ASEM, inclusiv în cadrul proiectelor conexe coordonate de agenții importante din Vietnam și UE și sprijinite de UE, cum ar fi cele din domeniul gestionării resurselor de apă, protecției mediului, conservării biodiversității, problemelor transfrontaliere de mediu, ecoturism.\n\nAstfel, s-a conturat ideea implementării proiectului cu titlul „Crearea unei Zone Pilot de Conservare a Biodiversităţii pentru un Ecoturism Durabil şi a unui Centru de Informare privind Dezvoltarea Turismului în Delta Mekong”.\n\nÎn ceea ce privește stadiul implementării proiectului comun ce vizează Delta Mekongului, Consiliul Județean Tulcea a solicitat ARBDD și INCDDD sprijinul în vederea demarării demersurilor de ordin tehnic în cadrul proiectului, prin desemnarea a doi specialiști cu expertiză în domeniul biodiversității și al managementului zonelor protejate care să se deplaseze la Ben Tre pentru a studia îndeaproape potențialul de materializare a obiectivelor proiectului în raport cu realitatea existentă în teren.\n\nAceastă inițiativă s-a și materializat, de altfel, cinci reprezentanți ai județului Tulcea, din rândul experților de mediu din cadrul ARBDD și INCDDD, deplasându-se, în toamna anului 2016, la Ben Tre în vederea evaluării la fața locului a zonelor ce vor face obiectul proiectului comun româno-vietnamez.",
        "label": "Dobrogea"
    },
    {
        "title": "Ziua Drapelului Național",
        "text": "Astăzi sărbătorim Ziua Drapelului Național, simbol al unității și identității noastre. El reprezintă continuitatea și rezistența noastră de-a lungul istoriei. Sub faldurile tricolorului s-au desfășurat toate marile evenimente care au marcat existența României, de la luptele pentru independență și până la momentele de triumf și de unitate națională.\n\nArborarea tricolorului este întotdeauna un moment plin de emoție, aducându-ne aminte de sacrificiile și curajul înaintașilor noștri. Este o clipă care ne reînnoiește mândria de a fi români și ne reconectează cu valorile și tradițiile noastre.\n\nAvem datoria de a transmite generațiilor tinere importanța simbolurilor naționale și de a le insufla respectul și dragostea pentru tricolor. Este esențial să cultivăm în sufletele lor sentimentul de apartenență și mândrie națională, amintindu-le constant de semnificația profundă a drapelului nostru.\n\nSă fim mândri de tricolorul nostru și să începem să-l afișăm cu mândrie nu doar la evenimentele importante, ci în fiecare zi.",
        "label": "Dobrogea"
    },
    {
        "title": "Județul Tulcea va fi promovat, și-n acest an, la Târgul de Turism al României",
        "text": "Consiliul Județean Tulcea participă, în perioada 15 – 18 februarie 2024, la ediția cu numărul 48 din cadrul Târgului de Turism al României, ediția de primăvară, organizat în pavilionul expozițional B2 din incinta complexului Romexpo, București.\n\nTematica acestei ediții implică o nouă abordare, cu accent educativ asupra protejării și conservării naturii, evidențiind în special promovarea turismului lent și a ecoturismului, sub deviza „Județul Tulcea – tradiție în armonie cu natura”.\n\nAstfel, îi invităm alături de noi pe operatorii economici interesați de promovarea destinației turistice la nivel național și, totodată, îi invităm pe vizitatori să descopere la stand o mică parte din frumusețea județului Tulcea, precum și oferte early booking pentru sezonul turistic din acest an.\n\n„Ineditul județului Tulcea față de alte destinații turistice este bineînțeles, perla coroanei, Delta Dunării, un loc unic, un tărâm de poveste și o destinație de care te îndrăgostești de la prima vedere. Îmi doresc ca, prin participarea la acest târg de turism, să venim în sprijinul operatorilor economici care știu să promoveze ce avem noi mai frumos și, mai mult decât atât, să venim în întâmpinarea turiștilor cu o ofertă turistică greu de refuzat și experiențe inedite în oricare anotimp din an. Avem Dunăre, avem mare, avem Deltă, avem cei mai vechi munți, avem cetăți medievale și un popor multicultural cu o colecție de tradiții și obiceiuri străvechi, obiective de neratat pentru turiștii din țară și de peste hotare”, susține Horia Teodorescu, președintele Consiliului Județean Tulcea.\n\nPe parcursul evenimentului, vizitatorii se vor bucura de momente artistice oferite de ansambluri folclorice tradiționale și grupuri vocale ale minorităților etnice din județul Tulcea. De asemenea, aceștia pot degusta tradiționalele preparate locale și vinuri dobrogene oferite de cunoscuți producători locali.\n\nOperatorii de turism care sunt interesați a se promova în cadrul Târgului de Turism al României sunt așteptați cu materiale informative la sediul Centrului Național de Informare și Promovare Turistică. Sunt binevenite inclusiv materiale de promovare video, pentru a rula la standul reprezentativ al județului nostru. Persoană de contact: Cosmin Târnăcop, telefon 0744.558.211, email cnipttulcea@gmail.com.",
        "label": "Dobrogea"
    },
    {
        "title": "Abordarea Cazinourilor Față de Client: Bonusurile Fără Depunere",
        "text": "Industria cazinourilor online a cunoscut o expansiune semnificativă în ultimii ani, iar competiția între platformele de jocuri de noroc a crescut exponențial. Pentru a atrage și păstra clienții, cazinourile online adoptă diverse strategii, printre care oferirea de bonusuri fără depunere este una dintre cele mai populare. Unul dintre aceste bonusuri, foarte căutat de jucători, este freebet fără depunere, un stimulent care le permite utilizatorilor să parieze fără să fie nevoie să își utilizeze proprii bani. În acest articol, vom explora cum bonusurile fără depunere sunt folosite de cazinouri pentru a atrage clienți, tipurile de bonusuri disponibile și ce ar trebui să aibă în vedere un jucător înainte de a accepta o astfel de ofertă.\n\nCe sunt bonusurile fără depunere și cum funcționează?\n\nBonusurile fără depunere sunt, așa cum sugerează și numele, recompense oferite de cazinouri online fără a necesita o depunere inițială din partea jucătorului. Aceste bonusuri pot lua diverse forme, dar scopul lor principal este de a atrage noi clienți sau de a fideliza jucătorii existenți.\n\nUn exemplu popular este freebet fără depunere, unde jucătorul primește o sumă de bani sub formă de pariu gratuit, pe care o poate folosi pentru a paria pe un eveniment sportiv sau pentru a juca la sloturi sau alte jocuri de cazinou. Dacă pariul sau jocul este câștigător, jucătorul poate retrage câștigurile după ce îndeplinește anumite cerințe de rulaj.\n\nMecanismul din spatele acestor bonusuri este destul de simplu: cazinourile oferă sume mici pentru a permite jucătorilor să testeze platforma și jocurile disponibile, fără riscul de a-și pierde propriii bani. Dacă experiența este pozitivă, mulți dintre acești jucători vor continua să joace, eventual realizând și depuneri reale în conturile lor.\n\nExistă mai multe tipuri de bonusuri fără depunere, fiecare având caracteristici și avantaje specifice. Acestea sunt concepute pentru a atrage diferite tipuri de jucători și pentru a le oferi posibilitatea de a explora oferta cazinoului fără riscuri financiare.\n\nAcest tip de bonus este foarte popular în rândul iubitorilor de sloturi. Cazinourile oferă un anumit număr de rotiri gratuite la anumite jocuri de sloturi, iar orice câștiguri obținute din aceste rotiri pot fi retrase după îndeplinirea cerințelor de rulaj. Aceste oferte sunt frecvent legate de jocuri populare și sunt o modalitate excelentă pentru jucători de a încerca noi sloturi fără să își riște banii.\n\nPentru cei care preferă pariurile sportive, freebet fără depunere este o ofertă atractivă. Jucătorii primesc o sumă de bani pentru a paria pe un meci sau un eveniment sportiv, fără să fie necesar să depună fonduri proprii. Deși acest tip de bonus este mai comun în rândul platformelor de pariuri sportive, unele cazinouri îl oferă și pentru alte jocuri, cum ar fi ruleta sau blackjack-ul.\n\nÎn unele cazuri, cazinourile oferă bonusuri sub formă de sume de bani gratuite pe care jucătorii le pot folosi la orice joc din platformă. Aceste bonusuri sunt mai flexibile, deoarece nu sunt legate de un joc sau pariu specific. Totuși, cerințele de pariere pot fi mai stricte în aceste situații, astfel încât jucătorii trebuie să fie atenți la termeni și condiții.\n\nCe trebuie să știi înainte de a revendica un bonus fără depunere?\n\nDeși bonusurile fără depunere sunt atractive și oferă posibilitatea de a câștiga bani reali fără riscuri financiare, există câteva aspecte importante pe care jucătorii ar trebui să le ia în considerare înainte de a accepta o astfel de ofertă.\n\nUnul dintre cele mai importante aspecte ale unui bonus fără depunere sunt cerințele de rulaj. Acestea reprezintă numărul de ori pe care jucătorul trebuie să parieze suma bonusului sau a câștigurilor obținute înainte de a putea retrage banii. De exemplu, dacă primești un freebet fără depunere de 50 RON și cerințele de rulaj sunt de 10x, va trebui să pariezi de 500 RON înainte de a putea retrage câștigurile. Jucătorii ar trebui să fie conștienți de aceste cerințe pentru a evita eventualele frustrări.\n\nBonusurile fără depunere nu pot fi utilizate în toate jocurile de cazinou. De obicei, cazinourile stabilesc o listă de jocuri eligibile pentru fiecare tip de bonus. De exemplu, un freebet fără depunere poate fi utilizat doar la pariurile sportive, în timp ce rotirile gratuite sunt limitate la anumite sloturi. Înainte de a accepta un bonus, jucătorii trebuie să verifice cu atenție pe ce jocuri îl pot folosi și dacă acestea corespund preferințelor lor.\n\nMulte cazinouri impun limite de retragere pentru câștigurile obținute din bonusurile fără depunere. De exemplu, chiar dacă câștigi 500 RON dintr-un freebet, este posibil ca cazinoul să permită retragerea doar a unei sume limitate, cum ar fi 100 RON. Aceasta este o practică obișnuită în rândul cazinourilor, iar jucătorii trebuie să cunoască aceste limite înainte de a revendica un bonus.\n\nBonusurile fără depunere vin adesea cu un termen limitat în care trebuie utilizate. De exemplu, un freebet fără depunere poate fi valabil doar 7 zile de la activare. Dacă nu folosești bonusul în această perioadă, îl vei pierde. De aceea, este important să fii atent la datele de expirare și să profiți de bonusuri cât mai repede.\n\nBonusurile fără depunere sunt, într-adevăr, o metodă atractivă pentru jucători de a explora un cazinou online fără a-și pune în joc proprii bani, oferind astfel o formă de securitate financiară în experiența de joc. Aceste bonusuri vin sub diverse forme, de la freebet fără depunere în secțiunea de pariuri sportive, la rotiri gratuite la sloturi sau sume de bani acordate gratuit pentru a testa anumite jocuri. Astfel de oferte devin atractive pentru noii utilizatori, oferindu-le șansa de a se familiariza cu platforma și de a înțelege cum funcționează diferitele jocuri disponibile.\n\nCu toate acestea, este important de menționat că aceste bonusuri nu sunt întotdeauna la fel de simple precum par la prima vedere. Odată ce un jucător acceptă un bonus fără depunere, este esențial să înțeleagă termenii și condițiile asociate, în special cerințele de rulaj. Aceste cerințe dictează de câte ori trebuie să fie jucate sumele primite înainte de a putea retrage eventualele câștiguri. În cazul unor oferte, cerințele pot fi destul de stricte, cu rulaje care ajung până la de 30-50 de ori valoarea bonusului. În acest caz, câștigarea unor sume considerabile poate deveni mai dificilă decât se anticipează inițial.\n\nNu în ultimul rând, verificarea jocurilor eligibile este un alt aspect cheie. Bonusurile fără depunere nu sunt întotdeauna disponibile pentru toate jocurile din cazinou. Sloturile sunt cele mai frecvente jocuri unde aceste bonusuri pot fi utilizate, însă jocurile de masă precum ruleta sau blackjack-ul sunt adesea excluse sau au o contribuție redusă la îndeplinirea cerințelor de pariere.\n\nAstfel, deși bonusurile fără depunere reprezintă o oportunitate excelentă de a experimenta jocuri și de a testa noi strategii fără risc financiar, este vital ca fiecare jucător să își facă temele înainte de a le revendica. Înțelegerea completă a termenilor și condițiilor și gestionarea corectă a așteptărilor pot transforma un bonus fără depunere într-o experiență plăcută și, în unele cazuri, profitabilă. O abordare responsabilă și atentă a acestui tip de oferte poate aduce nu doar distracție, ci și câștiguri reale în contul jucătorului.",
        "label": "Dobrogea"
    },
    {
        "title": "PSD cere PNL să fie responsabil la guvernare",
        "text": "PSD face apel la PNL să manifeste maturitate politică și să trateze cu responsabilitate obligațiile pe care le are în calitate de partid aflat la guvernare. Indiferent de mizele și de orgoliile politice pe care le pot avea unii politicieni, un partid aflat la conducerea țării are obligația față de cetățeni de a asigura buna funcționare a statului și a guvernării.\n\nAșadar, indiferent cât de intensă este competiția electorală, partidele din Coaliția de guvernare au obligația de a menține un minim dialog pentru a putea lua deciziile executive de care are nevoie România pe parcursul acestor alegeri până la formarea unei alte majorități parlamentare și până la învestirea unui nou guvern.\n\nDeclarațiile politice care pun sub semnul întrebării capacitatea de funcționare a Guvernului pot afecta profund economia națională, încrederea investitorilor și, în ultimă instanță, viața cetățenilor. Un partid aflat la guvernare nu poate lua decizii doar pe baza calculelor electorale. Miza nu e cât de mult poate câștiga electoral PNL prin anunțul că rupe Coaliția, dar rămâne la guvernare. Miza e despre cât de mult poate pierde România, în urma unor astfel de declarații.\n\nAnunțul USR privind depunerea unei moțiuni de cenzură împotriva Guvernului arată fundătura la care duce acest joc electoral pueril. PNL ar putea fi pus în postura de a-și sancționa propriii miniștri printr-un vot în Parlament și de a provoca un blocaj total în funcționarea României.\n\nSingura cale de ieșire din această situație e ca PNL să revină la masa Coaliției și să se comporte responsabil.",
        "label": "Dobrogea"
    },
    {
        "title": "Echipa ADI ITI Delta Dunării vă urează la mulți ani și o primăvară frumoasă!",
        "text": "Un gând bun şi un zâmbet din tot sufletul, un mărţişor care să-ţi aducă în suflet primăvară.",
        "label": "Dobrogea"
    },
    {
        "title": "Sortarea deşeurilor colectate separat în municipiu, la licitaţie",
        "text": "„Având în vedere modificările legislative a ordonanţei 133/2022 privind stabilitatea de delegare şi sortare, în anul 2023 a fost aprobată delegarea acestei activităţi pe o perioadă de un an de zile. Contractul a fost semnat în data de 8.09.2023, iar ordinul de începere a fost dat pe data de 1 decembrie, având în vedere că operatorul trebuia să-şi obţină licenţele în termenul maxim de 90 de zile. Propunem delegarea activităţii pe o perioadă de doi ani de zile ţinând cont de următoarele aspecte: prin hotărârea 204 din iulie 2023 s-a atribuit Serviciilor Publice un teren în vederea construirii unei staţii de sortare. În momentul de faţă suntem în procedură de accesare la cerere. Luând în considerare o perioadă de un an de zile, plus un an construirea, propunem această perioadă de doi ani. De asemenea, prin SGR, care a fost implementat de la începutul anului, dar se văd efectele acestui program, cam de vreo 2-3 luni de zile, procentul a început să scadă. Noi aveam în jur de 67-70 de tone, şi în momentul de faţă am ajuns undeva numai pentru municipiu la 50 de tone”, a precizat Florin Cristian Ciocoiu în cadrul şedinţei.",
        "label": "Dobrogea"
    },
    {
        "title": "Ziua Națională a României, sărbătorită în Piața Civică din Tulcea",
        "text": "Evenimentul va avea duminică, 1 decembrie 2024, începând cu ora 11.30, în Piața Civică din municipiul Tulcea.\n\nPe scena tulceană vor urca Grupul vocal „Fetițele din Dobrogea“ și Grupul vocal „Pandelașul“ (ale Liceului de Arte „George Georgescu“ Tulcea), dar și micii artiști din cadrul Ansamblului „Danubius“ al Centrului Cultural „Jean Bart“ Tulcea.\n\nSpectacolul se va încheia cu un senzațional recital oferit de Raluka&Band.",
        "label": "Dobrogea"
    },
    {
        "title": "Ion Șerpescu a preluat oficial cel de-al treilea mandat de primar al Comunei Mahmudia.",
        "text": "Ion Șerpescu a preluat azi oficial cel de-al treilea mandat de primar al Comunei Mahmudia.\n\n„Astăzi am avut onoarea de a depune jurământul de învestitură pentru cel de-al treilea mandat de primar al Comunei Mahmudia în prezența dlui prefect al județului Tulcea, Dan Munteanu, a noului secretar al primăriei, dna Ivanov Mihaela, a consilierilor aleși la alegerile din 9 iunie a.c.\n\nDoresc să mulțumesc tuturor cetățenilor comunei Mahmudia pentru încredea pe care mi-au acordat-o pentru a treia oară și felicit noul Consiliu local care s-a constituit astăzi. Suntem pregătiți să lucrăm în continuare pentru binele comunității și pentru transformarea comunei într-o adevărată comună europeană. Am fost, sunt și voi rămâne primarul tuturor mahmudenilor. Vă mulțumesc, oameni buni, voi face tot ce-mi stă în putință să nu vă dezamăgesc. Așa să ne ajute Dumnezeu” a declarat primarul Ion Șerpescu",
        "label": "Dobrogea"
    },
    {
        "title": "La mulți ani, Franța! Vive la France!",
        "text": "Astăzi, 14 iulie, ne alăturăm prietenilor noștri francezi pentru a celebra Ziua Națională, cunoscută și ca Ziua Bastiliei. Această dată semnificativă marchează începutul Revoluției Franceze din 1789 și reprezintă un simbol puternic al luptei pentru libertate, egalitate și fraternitate.\n\nValorile fundamentale ale Revoluției Franceze au inspirat și continuă să inspire generații întregi, promovând democrația și drepturile omului în întreaga lume. România și Franța împărtășesc o prietenie profundă și durabilă, bazată pe respect reciproc și colaborare în diverse domenii, de la cultură și educație, până la economie și securitate.\n\nAstăzi, mai mult ca oricând, unitatea și solidaritatea dintre națiunile noastre sunt esențiale pentru a construi un viitor mai bun pentru toți cetățenii noștri.",
        "label": "Dobrogea"
    },
    {
        "title": "Monografia municipiului Tulcea reeditată de prof. Nicolae Ariton, provocare pentru candidaţii la Parlament",
        "text": "„Voiam să precizez că de fapt m-am autoinvitat şi chiar am insistat, dar domnul primar a fost receptiv şi mi-a spus că este ca şi realizată întâlnirea, fiindcă aici voiam să vin cu o mică divagaţie. Nu este o ofertă sau întâlnire doar Partidului Naţional Liberal, ci este o ofertă făcută pentru toate partidele care au candidaţi la alegerile parlamentare. Din păcate, până în momentul de faţă, am reuşit să contactez două partide, şi de-o săptămână nu mi-au dat niciun semn de viaţă, dar ce este ciudat, că nu mi-au zis nici da, nici ba. (…) Iniţial am făcut un tiraj de 400 de exemplare, după ce am vorbit cu domnul primar şi a spus <<Da, sunt de acord>>, am zis că s-ar putea să am probleme dacă se reped toate partidele. Eu mă aşteptam să fie buluceală, ceea ce n-a fost, am zis, să vezi că o să rămân fără exemplare, şi am mai tras încă 300 de exemplare, deci am umplut casa cu cutii cu cărţi. Ideea era în felul următor, eu fac oferta fără niciun fel de obligaţii financiare, să nu-şi închipuie că vreau să le vând şi să câştig bani, dar ei nu mi-au răspuns”, a spus Nicolae Ariton.\n\n„Din ce cauză am reeditat-o? Am fost acum un an, un an şi ceva la o lansare de carte unde într-un context cineva a adus vorba de această monografie şi foarte gomos a spus <<Sunt unul din puţini posesori al unui exemplar al acestei monografii>>. Din sală s-a mai ridicat o mână şi la un moment dat s-a făcut socoteala şi s-a spus că în Tulcea, în momentul de faţă există cinci exemplare în colecţii particulare şi un exemplar la Biblioteca Judeţeană. (…) Au mai fost încercări de a publica monografia oraşului Tulcea care în final au ajuns ghiduri (…) Monografia iniţială este subţirică, are vreo 90 de pagini, dintre care 20 şi ceva sunt fotografii. Am luat această monografie şi am copiat-o rând cu rând. Am respectat numărul de rânduri de pe fiecare pagină, numărul de cuvinte, am păstrat grafica iniţială, inclusiv regulile gramaticale ortografice de la 1928, astfel încât să obţin în final un document care este aproape identic cu cel original”, a precizat Nicolae Ariton.",
        "label": "Dobrogea"
    },
    {
        "title": "Extindem serviciile digitale în beneficiul cetățenilor",
        "text": "Șoferii cărora li se reține, de către autorități, permisul de conducere și/sau certificatul de înmatriculare au, în momentul de față, dificultăți în a afla la ce instituție a ajuns documentul reținut (deci și de unde și când poate fi recuperat atunci când legea o permite din nou), mai ales atunci când evenimentul s-a petrecut în alt județ sau în altă localitate decât cea de domiciliu.",
        "label": "Dobrogea"
    },
    {
        "title": "Deputatul George Șișcu: „Succes, Ștefan ILIE! Succes echipei de consilieri locali ai orașului Tulcea!“",
        "text": "„Am participat astăzi la ședința de constituire a Consiliului Local al Municipiului Tulcea, precum și la ceremonia de depunere a jurământului de către colegul meu Ștefan ILIE, aflat acum la al doilea mandat de primar. „Am participat astăzi la ședința de constituire a Consiliului Local al Municipiului Tulcea, precum și la ceremonia de depunere a jurământului de către colegul meu Ștefan ILIE, aflat acum la al doilea mandat de primar.\n\nMă bucură faptul că tulcenii i-au acordat lui Ștefan încrederea lor pentru încă patru ani la conducerea Primăriei și știu foarte bine că acesta este doar începutul, căci în ultimii patru ani a reușit cu succes să pună fundația dezvoltării viitoare a municipiului nostru, reședință de județ.\n\nCa politician care a trecut prin toate etapele – de la consilier local, județean, vicepreședinte al Consiliului Județean – cunosc bine ce înseamnă administrația locală, cât de importantă este fiecare decizie luată de legislativul sau executivul unei comunități și ce impact direct poate avea asupra fiecărui locuitor. Ca deputat, am fost și voi rămâne foarte aproape de fiecare primar care are nevoie de ajutor în relația cu administrația centrală.",
        "label": "Dobrogea"
    },
    {
        "title": "Va fi demis deputatul Gudu după eșecul PNL de la municipiu?",
        "text": "Liberalii au înregistrat un rezultat dezastruos la municipiu, cu 30% mai slab decât în 2020. Doar șase mandate de consilier local, în comparație cu cele 9 din mandatul 2020-2024!\n\nEșecul pune în pericol mandatul primarului Ștefan Ilie, președintele PNL Tulcea, nevoit sa recurgă la compromisuri politice pentru a-și asigura o majoritate în Consiliul Local și a putea promova proiecte în legislativ.\n\nLipsa de activitate în municipiu în campania electorală vine ca o dovadă că actualul președintele al municipale PNL si-a îndeplinit iar targetul, acela de a evita mereu o candidatură uninominală care ar evidenția lipsa notorietății, urmată de o pierdere a influenței din cadrul partidului la nivel de ” tras sfori”, vezi diverse numiri în funcții ale unor persoane fără legătură cu PNL, inclusiv la Prefectura Tulcea.\n\nDin câte se pare președintele Ștefan Ilie nu ar avea curaj să îi reproșeze adevărul subalternului Gudu, fiind încă dator unchiului Vasile după ce acesta i-a predat partidul cu o singură clauză: să îl țină mereu în brațe pe nepotul Michael indiferent de lipsă acestuia de asumare și eșecuri…",
        "label": "Dobrogea"
    },
    {
        "title": "Bibaniada de fete de la Mila 23",
        "text": "Sâmbătă, 22 iunie, în Delta Dunării, la Mila 23, are loc a patra ediție a concursului feminin de pescuit la biban în echipă, singura competiție de acest gen din România.\n\nConcursul de pescuit este inspirat de tradiția satului Mila 23, unde, în fiecare an în luna iunie, după ce se încheie perioada de prohibiție, femeile din sat ies la pescuit de biban.\n\nBibaniada de fete este un eveniment complex, care combină turismul de pescuit recreativ cu gastronomia locală, tradițiile, obiceiurile, muzica tradițională și conceptul de turism lent. Evenimentele se desfășoară la Muzeul Ivan Patzaichin – Centru de Inovare Comunitară de la Mila 23, deschis pentru publicul larg luna trecută.\n\nConcursul de pescuit va fi urmat de o demonstrație culinară în care capturile de biban vor fi transformate într-o saramură ce va putea fi degustată de publicul prezent la eveniment și de un adevărat festival gastronomic al Punctelor Gastronomice Locale, cu preparate pescărești și târg de produse locale. PGL-urile sunt centre culinare unde bucătăria tradițională se întâlnește cu ospitalitatea locală pentru a crea experiențe autentice pentru turiști. Inițiativa de promovare a PGL-urilor și de recunoaștere a acestora de către autoritatea națională sanitar-veterinară a fost lansată de Asociația Ivan Patzaichin – Mila 23 în 2016, iar azi, Tulcea este în topul județelor cu cele mai multe astfel de puncte gastrono­mice locale.\n\nExperiența gastronomică va fi completată de tururi ghidate în Muzeul Ivan Patzaichin, de cântece și dansuri tradiționale lipovenești ale Ansamblul Muzeului și Corului Sinicika, dar și de activități educative pentru copii.\n\n”Bibaniada este o tradiție generată de o altă tradiție; obiceiul femeilor din Mila 23 de a ieși la pescuit de biban a devenit, de 4 ani, prilej de festival anual în Deltă. Doamnele care vizitează Mila 23 în această perioadă au ocazia să facă echipă cu doamnele locului și să intre în competiția pescărițelor. Este evident că avem nevoie de tradiții noi, care să se potrivească vremurilor noi, păstrând însă legătura cu ce era valoros în vremurile vechi. Așa se întâmplă, de altfel, și cu frumoasele tradiții culinare, care au generat Punctele Gastronomice Locale – o activitate economică relativ nouă, care sperăm să ajungă din ce în ce mai răspândită și mai profitabilă. Dacă ratați acum, în iunie, competiția pescărițelor și deliciile pescărești asociate, vă așteptăm la început de septembrie la Tulcea, la conferința națională a Punctelor Gastronomice Locală ce va avea loc în timpul Festivalului Ivan Patzaichin”. a declarat Teodor Frolu, vice-președinte al Asociației Ivan Patzaichin – Mila 23.\n\n12:30 – 17:00 Festival gastronomic (demonstrație de gătit saramură de biban și degustare) și târg de produse locale al PGL-urilor",
        "label": "Dobrogea"
    },
    {
        "title": "𝐂𝐨𝐧𝐭𝐢𝐧𝐮𝐚̆𝐦 𝐢̂𝐦𝐩𝐫𝐞𝐮𝐧𝐚̆!",
        "text": "Le mulțumesc tuturor colegilor care mi-au acordat încrederea de a continua proiectele pentru tulceni în Parlamentul României. Le mulțumesc tuturor colegilor care mi-au acordat încrederea de a continua proiectele pentru tulceni în Parlamentul României.\n\nMă simt onorat că voi deschide lista candidaților pentru Camera Deputaților din partea PNL Tulcea!\n\nToți colegii mei liberali tulceni și, îndeosebi, toți colegii mei primari mă cunosc exact așa cum sunt: un om deschis, aflat la un telefon distanță atunci când au o problemă care trebuie rezolvată.\n\nÎn ultimii ani, datorită prezenței neîntrerupte a PNL la guvernare, cu premier sau în coaliție, am reușit să deblocăm proiecte, să navigăm împreună prin hățișul birocrației și să determinăm instituțiile centrale să se aplece mai atent asupra comunităților tulcene.\n\nAvem în fața noastră două rânduri de alegeri, cu campanii suprapuse, care ne vor aduce în fața oamenilor și cărora le vom cere, cu onestitate, votul. Noi, echipa PNL Tulcea, avem toate motivele să-i privim în ochi și să le spunem ce am făcut pentru ei.\n\nAlături de ceilalți colegi candidați liberali tulceni pentru Parlamentul României, vom forma o echipă puternică, care va susține fără rezerve orice proiect al județului nostru!",
        "label": "Dobrogea"
    },
    {
        "title": "Punctele gastronomice locale, moştenirea lăsată de Ivan Patzaichin",
        "text": "„Punctele Gastronomice Locale s-au născut la iniţiativa Asociaţiei, însă, de fapt şi de drept, Ivan a fost cel care şi-a dorit foarte mult acest lucru, pentru că i se părea absolut bizar cum în deltă, la pensiune, mănânci peşte congelat de la marii retaileri. După o vreme, cu sprijinul oamenilor care şi-au exprimat această dorinţă, să îşi poată valorifica produsele pe care le fac în propriile lor gospodării, am ajuns să demarăm acest proiect la iniţiativa noastră. Este unul din punctele importante pentru care asociaţia le-a militat de-a lungul timpului, cel al PGL-urilor, de aceea acum trei ani am făcut şi primele cursuri din judeţul Tulcea. Am ajutat punctele gastronomice locale să-şi obţină acele certificate. Tata întotdeauna a susţinut oamenii simpli care-şi doresc să facă ceva pentru ceilalţi. Acesta a fost idealul, principiul de la care tata a pornit în construirea acestui demers. Întâi a fost un demers al societăţii civile, apoi a devenit legislativ, iar de ceva timp este un demers naţional”, a precizat, vineri, Ivona Patzaichin-Rusu.\n\n„Gospodăria ţărănească, peste tot în ţară, pe timpul zilei nu folosea mijloace de iluminat, lampa se aprindea seara. Poate spiritul tradiţionalului a făcut ca fulgerul să distrugă un transformator. Felicit judeţul Braşov pentru cele mai multe PGL-uri din ţară, dar vreau să atrag atenţia că, raportat la numărul locuitorilor, judeţul Tulcea are mai multe PGL-uri, chiar este pe primul loc, pentru că populaţia judeţului Braşov este de patru-cinci ori mai mare decât a judeţului nostru. Este opera lui Ivan şi a colaboratorilor săi, Doru, Ivona, autorităţile locale care au pus umărul şi au dat naştere Punctului Gastronomic Local. Aici s-au autorizat primele puncte gastronomice care au dat peste cap o legislaţie, adică au creat premisele unui turism mai uşor şi mai apropiat de oameni. Au creat facilităţi pentru cei simpli care nu aveau posibilităţi materiale pentru a putea face turism. În aceste zile îl redescoperim din nou pe Ivan Patzaichin care se dovedeşte mai puternic, mai esenţial decât putem să fim fiecare dintre noi, fiind distraşi de disconfortul zilnic. Ivan este de ceva timp inspiraţia acestui oraş, este depozitarul autenticului, esenţialului şi frumosului pe care îl are Tulcea. Este despre ce am fost şi ce trebuie să devenim pentru că astăzi, cu ajutorul Ivonei, lui Frolu, celor din Asociaţia Ivan Patzaichin – Mila 23, a autorităţilor, şi a celor interesaţi, spiritul lui este adus în prezent, tradus în fapte şi experienţe moderne. Spiritul lui şi acţiunile asociaţiei schimbă oraşul, stabilesc un reper esenţial pentru viitor. Ivan mai are o calitate, uneşte, reconciliază, adună şi catalizează. Aceste ocazii ne amintesc că destinaţia noastră ar trebui să fie mai presus de fiecare dintre noi. Ar trebui să fim doar tulceni care iubesc Tulcea la fel cum a iubit-o Ivan. Vă mulţumesc!”, a spus primarul municipiului Tulcea, Ştefan Ilie.\n\n„Această iniţiativă a punctelor gastronomice locale a plecat din Delta Dunării, de la Asociaţia Ivan Patzaichin-Mila 23, şi a reprezentat un element de noutate o perioadă şi pentru noi. Am început destul de timid în ceea ce priveşte aceste acte de reglementare, de autorizare. Am ajuns la acest moment la cinci permise pentru punctele gastronomice locale, în anul 2024. Ne dorim să fie cât mai multe, pentru că această activitate de oferire a gustului local este una care îmi permite, ca administrator, să reduc din presiunea pusă pe resursele Biosferei Deltei Dunării. Îmi doresc ca locuitorii deltei, care au dorinţa naturală de a avea o viaţă mai bună, să se îndrepte spre acest gen de activitate, de a da plus valoare produselor locale, în primul rând peştelui. Una este munca în care te trezeşti dimineaţa, mergi la pescuit, te chinui, pentru că pescuitului comercial este una dintre cele mai grele activităţi, şi alta este să lucrezi cu turistul, cu omul venit să vadă frumuseţile Deltei Dunării, să-i pui în farfurie un produs local, autentic, cu gust. Mulţi turişti care vin în Delta Dunării, pe lângă frumuseţile naturale pe care toată lumea le cunoaşte, ne-au subliniat gustul deosebit al produselor din deltă, fie că vorbim de peşte, de miere, de carnea luată de la crescătorii de animale. Această economie locală trebuie să fie ajutată prin aceste puncte gastronomice locale. Crescătorii de animale, producătorii de miere, pescarii trebuie să-şi valorifice munca şi să reuşească să-şi vândă aceste produse către punctele gastronomice locale, astfel ca toată lumea să fie câştigată şi resursa naturală să fie mai bine protejată şi să-i dăm o valoare ridicată pentru Rezervaţia Biosferei, unică în lume. Vă mulţumesc şi vă aştept în Delta Dunării cu responsabilitate”, a spus guvernatorul Bogdan Bulete.",
        "label": "Dobrogea"
    },
    {
        "title": "Dr. Răileanu pune Tulcea pe harta competiţiilor ecvestre româneşti",
        "text": "„Din dragoste pentru cai şi pentru copiii pe care îi antrenez am considerat ca ar trebui să fac acest lucru pentru a le aduce la picioare competiţiile şi pentru a le scăpa familiile de cheltuielile necesare deplasărilor. Organizând prima etapă a concursului Echitaţie la Porţile Deltei Dunării, care a avut iniţial două discipline ecvestre, am învăţat să organizăm astfel de concursuri şi am trecut la o etapă superioară aducând împreună patru discipline.",
        "label": "Dobrogea"
    },
    {
        "title": "Sală Polivalentă impresionantă la Tulcea. Consiliul Județean Tulcea este beneficiarul investiției realizate de Compania Națională de Investiții.",
        "text": "Proiectul Sălii Polivalente include un teren principal de competiții, cu tribune ce vor putea găzdui până la 4.670 de spectatori, un teren de antrenament amplasat în subsolul clădirii, parcare subterană, vestiare moderne pentru echipe și oficiali, precum și spații destinate presei și o sală de conferințe.\n\n„Sala Polivalentă din Tulcea este un proiect emblematic pentru infrastructura sportivă din România și mă bucur să văd cum, zi de zi, transformăm această viziune într-o construcție impresionantă, de care suntem deja mândri.\n\nConstructorii au realizat primele teste pentru iluminatul arhitectural al Sălii Polivalente, iar rezultatele ne oferă o privire de ansamblu asupra impactului estetic final al clădirii. Totodată, s-au finalizat lucrările esențiale la fațada decorativă, structura metalică și panourile sandwich, iar acoperișul a fost montat complet. Aceste etape reprezintă pași importanți în concretizarea proiectului nostru.\n\nNu este un proces simplu, dar fiecare etapă este planificată cu meticulozitate și precizie. Sunt convins că, la final, vom avea o infrastructură sportivă de excepție și un motiv de mândrie pentru noi toți“, a declarat Horia Teodorescu, președintele Consiliului Județean Tulcea.",
        "label": "Dobrogea"
    },
    {
        "title": "SĂRBĂTOAREA SCRUMBIEI ALBASTRE- SULINA 28 aprilie 2024",
        "text": "Manifestarea, ce are loc în luna aprilie în orașul Sulina, face parte din salba manifestărilor cultural artistice care animă viața acestei localități, constituind un important punct de interes cultural pe harta României.\n\nDedicat vieții ce se desfășoară pe maluri de ape, evenimentul are în centrul atenției migrația bancurilor de scrumbie în amonte pe fluviul Dunărea, înspre locurile de depunere a icrelor.\n\nViața locuitorilor acestei așezări a fost marcată de-a lungul timpului de această migrație, ce a constituit un indiciu anual al intrării primăverii în drepturi depline, constituind o sursă de hrană, dar și un motiv de sărbătoare.\n\nAcesta este momentul pe care l-am ales pentru a continua efortul de revitalizare a orașului Sulina prin intermediul creării unei noi alternative de petrecere a timpului liber, atât pentru localnici, cât și pentru cei ce vizitează orașul și au ocazia de a se bucura de gastronomia locală, obiceiurile și tradițiile păstrate moștenire de-a lungul generațiilor.\n\n– creșterea vizibilității orașului Sulina pe harta punctelor de atracție turistică din România;\n\n– păstrarea și punerea în valoare a gastronomiei pe bază de rețete tradiționale deltaice;\n\n– conservarea și valorificarea tradițiilor minorităților din zona Deltei Dunării, zona fiind renumită prin numărul impresionant de etnii ce coabitează de secole în acest spațiu.\n\n– Ora 14:00 – deschiderea oficială a manifestării unde vor participa oficialități din orașul Sulina, din județ și din localitățile participante la eveniment;",
        "label": "Dobrogea"
    },
    {
        "title": "Mesajul consilierului local Andaluzia Luca, de Ziua Femeii",
        "text": "8 Martie este Ziua Femeii, a fiecăreia dintre noi și, mai ales, este ziua mamei.\n\nDumneavoastră sunteți cele care, zi de zi înseninați viața celor pe care-i îndrăgiți, iar împreună putem reda acestui oraș frumusețea din vremuri mai bune.",
        "label": "Dobrogea"
    },
    {
        "title": "Eugen Ion, primarul comunei Jurilovca: „Sfânta Fecioară Maria să vă călăuzească pașii și să vă ajute să treceți peste toate obstacolele”",
        "text": "O vindecătoare puternică, ce ne încurajează, ne susține și ne dă putere la nevoie.\n\nSfânta Fecioară Maria să vă călăuzească pașii și să vă ajute să treceți peste toate obstacolele.\n\nVă doresc să aveți sănătate, liniște și armonie în viețile voastre!\n\n Eugen Ion, primarul comunei Jurilovca",
        "label": "Dobrogea"
    },
    {
        "title": "Un Paște fericit vă urează primarul comunei Jurilovca, Eugen ION",
        "text": "Învierea Domnului să vă aducă în case și în suflete pace și bucurie!\n\nAstăzi ne reamintim că împreună, prin credință, nădejde și dragoste putem trece prin orice încercare a vieții.",
        "label": "Dobrogea"
    },
    {
        "title": "Companiile PPC din România își dezvăluie noua identitate de brand",
        "text": "Grupul de companii PPC din România a demarat recent prima sa campanie de imagine, marcând astfel trecerea la noua identitate de brand. Noua marcă reflectă responsabilitatea în fața comunității, angajamentul de a crea valoare pentru toți, de a fi o organizație axată pe sustenabilitate și economia circulară.\n\n” Energia electrică ne însoțește constant în rutina noastră zilnică, definește lumea în care trăim din ce în ce mai mult, dar modul în care o folosim este diferit pentru fiecare dintre noi. Însă, fie că utilizăm energia electrică pentru a încărca un telefon sau mașina electrică, pentru a ilumina orașele în care locuim, pentru confortul nostru sau pentru mini-sera din sufragerie, fie că instalăm panouri solare, fiecare dintre noi are propriile scopuri și dorințe. Iar scopul companiilor PPC în România este să onoreze încrederea clienților, cei care ne încredințează confortul lor zilnic, pentru că energia electrică este necesară pentru nevoile și preferințele fiecărui client”, a declarat Alessio Menegazzo, CEO & Country Manager al companiilor PPC în România.\n\nDe asemenea, a fost lansat și www.ppcenergy.ro, noul site al companiilor PPC din România, precum și noua aplicația myPPC, două platforme digitale moderne în care clienții vor putea găsi, pe lângă date despre companiile PPC, funcționalități cum ar fi gestionarea contului, plata facturilor, dar și soluții energetice, alături de servicii cu valoare adăugată.\n\nServiciile de furnizare ale PPC Energie și PPC Energie Muntenia nu vor fi influențate de schimbarea de identitate vizuală și adoptarea noii mărci. Tarifele și condițiile contractuale vor rămâne neschimbate, iar magazinele vor funcționa conform programului obișnuit, fără modificări în operațiuni. Astfel, clienții care vor să discute față în față cu un consultant, pot vizita magazinul PPC din Str. Victoriei, nr. 95.\n\nÎncepând din luna aprilie 2024, logoul PPC va înlocui treptat logoul Enel atât pe facturile clienților, cât și în toate punctele de contact, inclusiv în magazine, pe stațiile de plată de tip self-pay și în comunicările sau canalele online.\n\nÎn data de 25 octombrie 2023, Grupul PPC a anunțat finalizarea tranzacției prin care a achiziționat participațiile deținute de către Grupul Enel în România, încheind cu succes prima sa extindere majoră pe piața externă. Finalizarea tranzacției a reprezentat un eveniment de referință pentru strategia de creștere a PPC, prin achiziționarea unui portofoliu semnificativ de proiecte regenerabile (deopotrivă finalizate și în curs de dezvoltare), dar și a operațiunilor de distribuție și furnizare a energiei electrice din România.",
        "label": "Dobrogea"
    },
    {
        "title": "Cine sunt noii consilieri județeni.Au depus jurământul azi în ședința de constituire",
        "text": "Astăzi, 8 noiembrie 2024, președintele Consiliului Județean Tulcea, Horia Teodorescu, și consilierii județeni ale căror mandate au fost validate au depus jurământul de credință pentru mandatul 2024-2028.\n\n„Vreau să mulțumesc, cu această ocazie, cetățenilor județului Tulcea pentru că au avut încredere în noi și au dat votul cu credință, pentru fiecare dintre noi, că vom putea face lucruri importante pentru județul Tulcea.\n\nSper să lucrăm cel puțin la fel de bine cum am lucrat cu Legislativul județean din mandatul anterior pentru că, chiar dacă au existat anumite asperități, atunci când a fost în față interesul județului Tulcea, ne-am raliat cu toții și am mers mai departe. Unitatea noastră, sinceritatea și disponibilitatea noastră sunt calități care ne vor ajuta să facem ceea ce ne propunem. Cred că multe investiții pe care ni le asumăm ar putea fi realizate printr-un parteneriat sincer și deschis între autoritățile administrației publice.\n\nNu urmează niște ani ușori, dar dacă rămânem uniți, multe dintre greutățile pe care le vom întâlni pe traseu vor putea fi depășite.\n\nEste important să dezvoltăm județul Tulcea unitar și uniform, iar peste patru ani vom putea încheia mandatul cu fața sus“, a transmis, în cadrul evenimentului, președintele Consiliului Județean Tulcea.\n\nLista consilierilor județeni care au depus astăzi jurământul:",
        "label": "Dobrogea"
    },
    {
        "title": "La mulți ani de Sfânta Maria va urează Marian Laurențiu Ciobanu, primarul comunei Topolog",
        "text": "De Sf. Maria, zi de mare sărbătoare primește din partea mea cele mai sincere urâri de bine, sănătate, mult noroc si împlinirea tuturor dorințelor.",
        "label": "Dobrogea"
    },
    {
        "title": "Tulcenii care îşi montează panouri solare pe case, obligaţi să ceară aviz de la Direcţia de Cultură",
        "text": "„Sunt şi vor fi cereri în continuare. Situaţia noastră de personal este la fel ca în cazul majorităţii colegilor din ţară, suntem foarte puţini. Evident, nu este neapărat o sarcină în plus, nu este foarte complicat, problema este de volum, de numărul de cereri pe care ne străduim să le soluţionăm în cel mai scurt timp. Nu durează foarte mult, de obicei, ca să nu se strângă, le soluţionăm cât se poate de repede. Noi suntem în total patru angajaţi, dintre care pe specialităţi eu sunt deocamdată singurul. Am primit deja câteva zeci de cereri, dar probabil o să mai vină. De când au apărut solicitările, am comunicat acest tipizat pentru a veni în sprijinul celor interesaţi. Toate operaţiunile precum primirea cererilor, soluţionarea şi comunicarea răspunsurilor sunt electronice, via mail, pentru a evita deplasările inutile la sediul nostru”, ne-a declarat Iulian Vizauer.",
        "label": "Dobrogea"
    },
    {
        "title": "Campania de informare pentru prevenirea corupției a ajuns la Sarichioi",
        "text": "Joi, 17 martie 2022, la sediul Comunității Rușilor Lipoveni din Sarichioi, vicepreședintele Consiliului Județean Tulcea, Mihai Huleni, a participat, alături de primarul comunei, Vitali Finoghen, la a treia campanie de informare și consultare a cetățenilor, activitate în cadrul proiectului „Extinderea și îmbunătățirea modalităților de prevenire a corupției la nivelul UAT-Județul Tulcea” (cod SIPOCA 1117/cod MYSMIS 152016), cofinanţat prin Fondul Social European (FSE), Programul Operațional Capacitate Administrativă (POCA).\n\nProiectul este implementat de Consiliul Județean Tulcea în parteneriat cu Direcția Generală Anticorupție.\n\n„Doresc să vă mulțumesc pentru prezența la această a treia campanie de informare a cetățenilor, parte a unui proiect important ce vizează prevenirea corupției la nivelul UAT-Județul Tulcea.\n\nMulțumesc încă o dată colegilor noștri din cadrul Serviciului Judeţean Anticorupţie Tulcea, cu care colaborăm în vederea îmbunătățirii actului administrativ la nivelul Consiliului Județean Tulcea.\n\nPrima campanie a avut loc la sediul Consiliului Județean, a doua a avut loc marți, în orașul Babadag, iar astăzi am ajuns în comuna dumneavoastră, în cadrul celei de a treia campanii de informare a cetățenilor. Sunt convins că acțiunea de astăzi va fi la fel de reușită ca primele două. Vă urez mult succes în continuare“, a declarat vicepreședintele Mihai Huleni.\n\nPrin activităţile desfăşurate în cadrul proiectului, se urmăreşte atingerea următoarelor rezultate: realizarea unui Ghid de bune practici în domeniul prevenirii și combaterii corupției, adresat atât instituțiilor publice din care provine grupul țintă, cât și cetățenilor și revizuirea procedurilor la nivelul UAT Județul Tulcea; campanii de conștientizare a publicului cu privire la corupție; perfecționarea personalului din administrația publică locală în domeniul prevenirii și combaterii corupției; introducerea și certificarea standardului ISO 37001.",
        "label": "Dobrogea"
    },
    {
        "title": "Echipa PSD Tulcea este pregătită să reprezinte vocea județului în Parlamentul României",
        "text": "Astăzi, marcăm finalul unei etape intense de precampanie pentru alegerile parlamentare, în care echipa PSD Tulcea a parcurs fiecare colț al județului, demonstrând faptul că Partidul Social Democrat este calea sigură pentru România. Timp de săptămâni întregi, membrii echipei au avut întâlniri directe cu cetățenii, au ascultat provocările și așteptările lor și bineînțeles, au discutat despre proiectele și soluțiile concrete pe care PSD Tulcea le propune.\n\n„Am întâlnit oameni calzi și dornici de schimbare în aproape toate localitățile vizitate, iar această energie pozitivă ne motivează și mai mult pentru etapele următoare. Viziunea noastră este una clară: un județ unde toți cetățenii se simt reprezentați, iar fiecare comunitate, indiferent de mărime, are un loc la masa deciziilor. Partidul Social Democrat vine în fața românilor, cu proiecte serioase și cu o viziune de țară coerentă.” a declarat Horia Teodorescu, președintele PSD Tulcea.\n\nPe lângă angajamentele sociale, Teodorescu a subliniat importanța dezvoltării infrastructurii și atragerii de investiții majore pentru Tulcea: „Ne angajăm ferm să ducem la îndeplinire toate proiectele asumate pentru dezvoltarea județului, fie că vorbim de obiective de investiții sau de proiecte de infrastructură care să îmbunătățească semnificativ viața tulcenilor. Am încredere în echipa de candidați PSD Tulcea și îmi doresc ca și tulcenii, prin votul lor, să le ofere încrederea pentru a avea o reprezentare cât mai bună în următorii 4 ani.”\n\nEchipa PSD Tulcea pentru Parlamentul României este formată din oameni dedicați și pregătiți să ducă mai departe vocea tulcenilor la nivel național. Astfel, județul nostru va fi reprezentat cu responsabilitate de:\n\n„Parlamentul României nu se rezumă la granițele unui județ, iar echipa din Tulcea este parte a unei mari echipe social-democrate la nivel național, unde fiecare membru susține viziunea și programele Partidului Social Democrat pentru o Românie modernă. Avem nevoie de oameni responsabili și pregătiți, care înțeleg importanța legăturii cu factorii decizionali de la București și care vor lupta pentru proiectele majore ale județului Tulcea,” a mai adăugat Horia Teodorescu.\n\nDe mâine, începe oficial campania electorală, iar noi vom fi prezenți pentru a duce la îndeplinire angajamentele noastre față de cetățeni și pentru a susține o reprezentare demnă a județului Tulcea în Parlamentul României.",
        "label": "Dobrogea"
    },
    {
        "title": "Festivitatea de deschidere a Programului de Tabere ARC,la Sulina",
        "text": "Departamentul pentru Românii de Pretutindeni (DRP) a deschis joi, 6 iulie 2023, Programul de Tabere ARC, ediția 2023, Dimitrie Onciul, la Centrul de agrement Tabăra Sulina.\n\nGrupurile de copii din Ucraina, Republica Moldova, Italia, Olanda și Canada, prezente în tabără, au încântat audiența cu talentul lor într-un spectacol tradițional românesc.\n\nGheorghe Cârciu, secretar de stat al DRP : “Am deschis astăzi la Sulina, cu mult entuziasm, în joc și cântec, programul ”Taberele ARC 2023”. Timp de aproape două luni, copii și tineri români din afara țării vor veni și vor petrece în România o vară de neuitat. Sunt convins că după această experiență vor rămâne mereu cu gândul și sufletul aici, așa cum fiecare dintre noi rămânem legați de casa părintească, atunci când plecăm de acasă. Păstrăm legătura cu tinerii și copiii români, indiferent unde trăiesc ei acum, și arătăm că aceasta nu este și nu va putea fi niciodată ruptă. Conectăm astfel trecutul cu prezentul, prezentul cu viitorul!”\n\nLa eveniment au fost prezenți: ministrul investițiilor și proiectelor europene, Adrian Câciu, consulul general al României la Gyula, Florin Vasiloni, Nicolae Ivășchescu, secretar general, Departamentul pentru Relația cu Republica Moldova, Ciprian-Adrian Florescu, vicepreședinte – subsecretar de stat, Autoritatea Naţională pentru Cetăţenie, Daiana Cuibus, director general, Institutul Limbii Române, Andrei Luca, director al Direcției Diplomație Culturală, Educație și Știință, Ministerul Afacerilor Externe, PS Veniamin, Episcopul Basarabiei de Sud, PC. Pr. Costin Spiridon, Consilier patriarhal, Comunităţi externe bisericeşti, Patriarhia Română, PC. Pr. Daniel Stîngă, Consilier Eparhial, Episcopia Ortodoxă Română a Italiei, precum și reprezentanți ai consiliului județean, ai instituțiilor locale și ai mass-media.\n\nLa festivitate au participat online toate celelalte cinci centre de agrement din țară (Căprioara, județul Hunedoara, Codrii de Aramă, județul Botoșani, Oglinzi, județul Neamț, Săcelu, județul Gorj, Sângeorz-Băi, județul Bistrița-Năsăud), în care se află grupurile de copii de pretutindeni veniți în tabere.\n\nDepartamentul pentru Românii de Pretutindeni, în parteneriat cu Ministerul Familiei, Tineretului și Egalității de Șanse și Agenția Națională pentru Sport, organizează în acest an cea de a XIV-a ediție a programului de Tabere „ARC”, dedicat tinerilor români din afara granițelor țării.\n\nÎn perioada 3 iulie – 28 august 2023, 5000 de elevi, studenți și tineri, din comunitățile istorice și din diaspora, sunt așteptați în șase centre de agrement din țară, unde vor avea parte de momente de neuitat cu ajutorul profesorilor și voluntarilor, care vor defășura activități și ateliere dedicate aprofundării cunoştinţelor de limba română, cât și celor de cultură și istorie a României.",
        "label": "Dobrogea"
    },
    {
        "title": "ION ȘERPESCU, PRIMARUL COMUNEI MAHMUDIA, VĂ UREAZĂ PAȘTE FERICIT",
        "text": "PAŞTE FERICIT. Dumnezeu sa va dea un curcubeu la fiecare furtuna, un zâmbet la fiecare lacrima, o binecuvântare la fiecare pas, o promisiune la fiecare grija si un raspuns la fiecare întrebare! Învierea Domnului sa îţi aducă în suflet bucurie si iubire. Paste fericit, alaturi de cei dragi!",
        "label": "Dobrogea"
    },
    {
        "title": "Sfinții Constantin și Elena, cărora le purtați numele, să vă ocrotească în fiecare zi.",
        "text": "În această zi de mare sărbătoare, vă doresc ca Sfinții Constantin și Elena, cărora le purtați numele, să vă ocrotească în fiecare zi. În această zi de mare sărbătoare, vă doresc ca Sfinții Constantin și Elena, cărora le purtați numele, să vă ocrotească în fiecare zi.\n\nLa mulți ani cu sănătate, multe realizări şi tot ce vă doriţi lângă cei dragi!",
        "label": "Dobrogea"
    },
    {
        "title": "Bustul lui Mihai Eminescu, dezvelit la Tulcea",
        "text": "„În conştiinţa populară se numeşte parcul TAVS pentru că se află lângă blocul cu acest nume. Avem propuneri să se numească parcul Mihai Eminescu şi nu suntem împotrivă să facem aşa. Teiul este elementul central din poezia lui Mihai Eminescu, iar noi am spus că este firesc să plantăm unul lângă bust. Prima dată am vrut să îl plantăm exact lângă bust, dar ne-am dat seama că s-ar putea să facem o eroare şi am sunat un specialist, pe domnul Culescu de la Bucureşti, care ne-a spus să nu îl plantăm acolo deoarece acesta creşte foarte repede şi va disloca monumentul. În final, l-am plantat în imediata apropiere la circa 10 metri”, ne-a declarat primarul Ştefan Ilie.",
        "label": "Dobrogea"
    },
    {
        "title": "Primarul comunei Crișan, Silviu Rahău, va urează La mulți ani de Sfânta Maria",
        "text": "Fie ca din această zi sfântă, în drumul lin al vieţii, să vă răsară mereu câte-o rază de soare care sa vă aducă fericire şi bucurie. Vă doresc multă sănătate, să aveţi sufletul curat şi toate dorinţele să vi se împlinească. La mulţi ani!",
        "label": "Dobrogea"
    },
    {
        "title": "Pe loc repaos: Tulcenii au ales la fel ca în 2020 – Teodorescu și Ilie",
        "text": "Conform numărătorii paralele efectuate de partide, Horia Teodorescu a obținut un nou mandat de președinte al Consiliului Județean, cu aproximativ 42% din voturi.\n\nEl este urmat de liberalul George Șișcu și de candidatul AUR, Sorin Zaharcu.\n\nLa Primarie actualul primar Ștefan Ilie pare câștigător după numărătoarea paralelă, la 8, 30 fiere ta dintre el și Dragoș Simion fiind de aproape 1000 de voturi, pe 3 fiind clasat Lucian Furdui, pe 4 Octavian Motoc.",
        "label": "Dobrogea"
    },
    {
        "title": "Alocațiile pentru copii se majorează de la 1 ianuarie 2025",
        "text": "Partidul Social Democrat anunță o măsură importantă pentru sprijinirea familiilor din România: începând cu data de 1 ianuarie 2025, alocațiile pentru copii vor fi majorate. Această decizie va aduce beneficii pentru aproximativ 3,5 milioane de copii din toată țara, indiferent de rezultatele viitoarelor alegeri prezidențiale sau parlamentare.\n\nMinistrul Muncii, Simona Bucura Oprescu, a precizat că alocațiile vor fi ajustate conform ratei medii anuale a inflației din 2023, care se ridică la 10,4%. Astfel, alocațiile vor crește după cum urmează:\n• De la 292 de lei la 323 de lei pe lună pentru copiii cu vârsta peste 2 ani și pentru tinerii care urmează cursuri liceale și profesionale.\n• De la 719 lei la 794 de lei pe lună pentru copiii cu vârsta sub 2 ani și pentru cei cu dizabilități cu vârsta de până la 18 ani.\n\nAceastă măsură reflectă angajamentul PSD de a susține stabilitatea și bunăstarea cetățenilor României, într-un context politic agitat, în timp ce alte partide discută despre conflicte interne și incertitudini, PSD continuă să ia măsuri concrete pentru binele populației.\n\nDacă ne amintim, și în luna ianuarie a anului 2024, alocațiile au fost majorate cu 13,8%, astfel încât copiii cu vârste de peste 2 ani au beneficiat de o alocație crescută de la 256 lei la 292 lei, iar cei cu handicap, cu vârste de până la 18 ani, au primit 719 lei, față de 631 lei în 2022.\n\nPartidul Social Democrat își reafirmă rolul de garant al stabilității în guvernarea României, implementând politici menite să îmbunătățească viața cetățenilor, în special a celor mai vulnerabili.\n\nPSD este în prezent factorul de stabilitate în conducerea României!",
        "label": "Dobrogea"
    },
    {
        "title": "CUTREMUR LA AUR: ZAHARCU ELIMINAT DE LA CONDUCERE ȘI DIN CONSILIUL JUDEȚEAN!",
        "text": "Controversatul Sorin Zaharcu a fost eliminat din conducerea AUR Tulcea și de pe lista consilierilor județeni trimisă de partid pentru validare. Conducerea centrală a partidului Alianta pentru Unirea Românilor a decis numirea unui nou coordonator al organizației județene Tulcea.\n\nVineri conducerea centrală a transmis lista consilierilor județeni ce va fi supusă validarii conform legislației, iar supriza a fost că atât Sorin Zaharcu- coordonatorul de până acum al AUR Tulcea, dar și secretarul organizației, Dan Lucian Bălan, nu s-au mai regăsit pe listă și practic își pierd mandatele încă dinainte de a le prelua, prin decizia lui Geoge Simion. Președintele AUR a vizitat recent județul Tulcea și a aflat despre ruptura din organizație, care funcționa în două sedii separate, despre blaturile politice dintre tabăra Zaharcu și PNL Tulcea , și despre numeroasele afaceri cu bani publici- încredințări directe de la Primării, pe care firma familiei Zaharcu(pe numele soției) le are și despre care am scris :\n\n„BLATUL” PNL-AUR-ZAHARCU LA TULCEA, DEZVALUIT DE O ANCHETĂ LEGATĂ DE SEMNATURILE FALSE\n\nGeorge Simion a decis să acorde încredere vechii echipe care a înființat AUR la Tulcea, dar totodată a anunțat că va continua curațenia în filială, după o viitoare analiză.\n\nLegea nr. 67/2004 care condiţionează validarea mandatului de\n\n consilier t de confirmarea din partea formaţiunii politice pe lista căreia a fost ales ,\n\n privind apartenenţa la acea formaţiune politică, stabileşte că: „apartenenţa candidaţilor la partidul\n\n politic, alianţa politică sau alianţa electorală pe a căror listă au fost aleşi în momentul validării\n\n candidaturii, constituie o condiţie de eligibilitate în sensul art. 31 alin. 4 din Legea nr. 215/2001”.În lipsa acestei confirmări, nu se poate valida mandatul, decizia fiind luată de Judecătorie.",
        "label": "Dobrogea"
    },
    {
        "title": "Noul guvernator al ARBDD, de partea șacalilor. Ignoră apelurile comunităților din Deltă.",
        "text": "Noul guvernator al Deltei, Atena Adriana Grozea ignoră semnalele de alarma trase de comunitățile din Deltă legate de problema șacalilor. Deși oamenii reclamă de ani de zile faptul ca șacalii s-au inmultit excesiv și le ataca gospodăriile, ARBDD pare ca așteaptă o tragedie ca să ia măsuri concrete.\n\n„În ceea ce priveşte problemele legate de şacal, în prezent nu există un studiu privind evaluarea efectivelor acestei specii şi nici a daunelor produse. Nu există nicio plângere, nici din partea turiştilor privind prezenţa acestei specii, iar şacalul, contrar celor vehiculate, nu este o specie invazivă, ci este o specie menţionată în Anexa nr. 5 din OUG nr. 57/2007, cu modificările şi completările ulterioare, specie de interes comunitar a cărei prelevare din natură şi exploatare face obiectul măsurilor de management. Prezenţa acestei specii în Delta Dunării este strâns legată de activitatea de animale ce sunt pur şi simplu lăsate nesupravegheate în afara gospodăriilor, pe diguri şi grinduri. În plus, ceea ce nu se spune despre şacal este că el este o specie necrofagă, iar prin eliminarea animalelor deja moarte el înlătură, de fapt, surse potenţiale de infecţie, fiind un sanitar al sistemelor naturale” a declarat guvernatorul ARBDD într-un interviu pentru news.ro.\n\nAutorităţile din Tulcea au solicitat Ministerului Mediului să permită vânarea şacalilor din Delta Dunării, precizând că aceştia atacă gospodăriile şi reprezintă un pericol pentru siguranţa comunităţilor locale.\n\nConsiliul Judeţean Tulcea a transmis, joi, printr-un comunicat de presă, că a luat act de sesizările transmise de reprezentanţii comunităţilor locale, care se confruntă cu înmulţirea atacurilor şacalilor asupra gospodăriilor, locale şi a înaintat către Ministerul Mediului, Apelor şi Pădurilor apelul transmis de o parte din primarii din judeţul Tulcea, cu precădere din Delta Dunării, pentru întreprinderea măsurilor legale, care să permită vânarea acestei specii invazive care produce daune majore şi chiar poate ameninţa viaţa locuitorilor.\n\nÎn cadrul scrisorii adresate ministrului Barna Tánczos, primarii propun o serie de măsuri, printre care: atribuirea de urgenţă a activităţii de extracţie unor asociaţii/ organizaţii/ asocieri ale vânătorilor care să dovedească experienţă/expertiză în modalitatea adecvată de recoltare a acestei specii; elaborarea, în regim de urgenţă, a unui studiu de evaluare a populaţiei de şacali şi a evoluţiei acesteia; elaborarea unor norme clare pentru activitatea de recoltare a şacalilor, având în vedere că vânătoarea de şacal nu se poate realiza după aceleaşi metode ca la orice altă specie; aprobarea unor modificări legislative care să permită vânarea speciilor care produc daune majore şi pot ameninţa viaţa locuitorilor din Delta Dunării.\n\nPreşedintele Consiliului Judeţean Tulcea, Horia Teodorescu, a precizat că în zona Rezervaţiei Biosferei vânătoarea este interzisă.\n\n„Înmulţirea necontrolată a şacalilor şi atacurile acestora asupra gospodăriilor reprezintă un pericol pentru siguranţa comunităţilor locale, cu impact direct asupra activităţilor economice, în special în turism. În acest sens, am înaintat apelul reprezentanţilor comunităţilor locale afectate către Ministerul Mediului, Apelor şi Pădurilor pentru identificarea unor măsuri de sprijin şi pentru desfăşurarea tuturor activităţilor din zonă în condiţii de normalitate şi de siguranţă. Procesul este unul sensibil deoarece ne aflăm într-o Rezervaţie a Biosferei iar vânătoarea este interzisă în totalitate”, a declarat Horia Teodorescu.\n\nScrisoarea deschisă a fost semnată de primarii din localităţile Beştepe, C.A. Rosetti, Ceamurlia de Jos, Chilia Veche, Crişan, Jurilovca, Mahmudia, Maliuc, Murighiol, Nufăru, Pardina, Sarichioi, Sfântu Gheorghe, Sulina şi preşedintele Asociaţiei de Management al Destinaţiei Turistice Delta Dunării.",
        "label": "Dobrogea"
    },
    {
        "title": "A fost redeschisă fântâna arteziană de pe faleza municipiului",
        "text": "Sute de tulceni au fost prezenți pe faleza „Ivan Patzaichin“ din Tulcea, la un flash mob organizat cu două zile înainte de Ziua Internațională a Dansului, în așteptarea deschiderii oficiale a sezonului estival, pentru a marca redeschiderea fântânii arteziene de pe faleza tulceană.\n\nDansatori de toate vârstele și-au dat mâinile și au prezentat publicului dansuri românești, dar și ale altor minorități naționale care conviețuiesc pașnic pe raza judetului nostru.\n\n„Bună seara și bine ați venit aici, lângă fântâna arteziană de pe faleza «Ivan Patzaichin»! Vreau să vă felicit pe toți pentru ceea ce ați realizat astăzi și insist să îl aplaudăm pe cel care este sufletul acestui flash mob și al multor alte evenimente culturale din județul nostru: Ștefan Coman.\n\nMă bucur să ne vedem cu toții aici, mai ales că este primul an în care întâmpinăm Sărbătorile Pascale cu o faleză nouă, modernă.\n\nȘi pentru că se apropie această sfântă sărbătoare, îmi doresc să fim înțelepți și Paștele să fie pe sufletul nostru. Un Paște fericit!“, le-a transmis tulcenilor prezenți la eveniment președintele Consiliului Județean Tulcea, Horia Teodorescu.",
        "label": "Dobrogea"
    },
    {
        "title": "Aegyssus Horse Show: Cursuri cu antrenori externi, clinică de dresaj şi working equitation în penultimul weekend din octombrie",
        "text": "„Nu s-au realizat foarte frecvent astfel de acţiuni de voluntariat, dar nu am avut nici foarte multe solicitări. Anul acesta este prima activitate de voluntariat pe care încercăm s-o facem. Sperăm să se finalizeze cu succes. N-am avut foarte multe solicitări. De-a lungul timpului am avut şi alte genuri de activităţi în comunitate, în colaborare cu domnul dr. Ştefan Răileanu, dar şi cu alte organizaţii neguvernamentale. Deci, am avut o multitudine de activităţi educative în comunitate, dar de voluntariat ar fi prima pe care o derulăm acum. Este important ca deţinutul să înveţe să muncească şi voluntar. În momentul în care vom fi solicitaţi să participăm şi la alte acţiuni de voluntariat vom fi prezenţi”, ne-a spus Mariana Iordan.",
        "label": "Dobrogea"
    },
    {
        "title": "Concursul Aegyssus Horse Show marca Real Racing, în octombrie, la Tulcea",
        "text": "„Va fi un show ecvestru care se va desfăşura pe terenul dintre Satul Pescăresc şi incinta Real Racing Tulcea. Se va organiza o probă de cross, una de sărituri peste obstacole şi de dresaj. Acest concurs reuneşte călăreţi din toată ţara cu vârstele cuprinse între 7-18 ani. Ne aşteptăm să participe în jur de 60 de cupluri, adică cal-călăreţ, dintre care jumătate sunt veniţi din ţară, din Bucureşti, Ilfov, Buzău, Brăila. De asemenea, s-ar putea să avem şi nişte participanţi de la un club din Constanţa anul acesta. Aegyssus Horse Show Tulcea este la a doua ediţie. Ediţia de anul trecut s-a desfăşurat într-o manieră extraordinar de bună şi am readus show-ul şi anul acesta, pentru că a avut succes. Dorim să avem o sărbătoare ecvestră care să fie an de an la Tulcea. Este un proiect în parteneriat cu Consiliul Judeţean şi Asociaţia Club Sportiv Real Racing, împreună cu Eliot House şi Federaţia Ecvestră Română”, ne-a declarat dr. Ştefan Răileanu.",
        "label": "Dobrogea"
    },
    {
        "title": "Rectificare pentru dezvoltare",
        "text": "Rectificarea bugetară a demonstrat că PSD este determinat să susțină dezvoltarea României. Astfel, domenii prioritare precum sănătatea, educația, transporturile, agricultura, fondurile europene și Autoritățile locale primesc bani în plus.\n\nModul în care s-au alocat resursele disponibile arată fără echivoc preocuparea constantă a Guvernului Ciolacu de a face eforturi pentru un nivel de trai cât mai bun posibil pentru români, în condițiile actuale. De remarcat că, în continuare, sunt puternic susținute investițiile – bugetul total al Ministerului Transporturilor este, de exemplu, mai mare cu 48% față de anul trecut, dat fiind ritmul susținut al marilor lucrări de infrastructură, în special autostrăzi.\n\nCât despre revizuirea în creștere a deficitului de la 5% la 6,94% din PIB, trebuie menționat că deficitul actual este sustenabil și respectă cele două reguli de aur ale finanțelor publice:\n\n1) Investițiile să fie mai mari decât deficitul bugetar primar (calculat ca deficit bugetar total minus cheltuielile cu dobânzile). În România, în primele 8 luni din 2024, se respectă această primă regulă de aur, cheltuielile cu investițiile sunt de 68 miliarde lei și sunt mai mari cu 10 miliarde de lei față de deficitul bugetar primar (58 miliarde lei).\n\n2) Un procent cât mai mare din deficit să meargă către investiții. În primele 8 luni din 2024, în România 84% din deficitul bugetar al României a mers către investiții publice (față de 69% în anul 2021 și 54% în anul 2020).\n\nAșadar, Guvernul Ciolacu se încadrează din perspectiva deficitului în regulile de aur care asigură sustenabilitatea finanțelor.\n\nTrebuie evidențiat că investițiile masive în producție, infrastructură, educație și sănătate au efecte de antrenare în economie, creează locuri de muncă și contribuie la o creștere economică sănătoasă. Statul trebuie să ajute economia prin cât mai multe investiții publice, care să stimuleze mai departe investițiile private, mai ales în condiții dificile.\n\nRomâniei trebuie să i se permită ceea ce a fost permis tuturor celorlalte state europene! Dezvoltarea se face cu prețul unui deficit bugetar mai consistent în perioada de creștere economică, de expansiune. În ultimii 30 de ani, nu există vreo țară membră UE care să nu fi depășit criteriul 3% deficit bugetar din PIB în cel puțin 2 ani.\n\nFranța și Grecia au avut deficit mai mare de 3% din PIB în 23 de ani, din ultimii 30 de ani, Ungaria, Polonia și Portugalia au depășit în 22 de ani, Spania, Slovacia și Malta au depășit în 19 ani, Italia a depășit în 18 ani, România în 17 ani, iar Cehia și Croația în 16 ani ș.a.m.d.\n\nUE, ca întreg, a depășit criteriul deficit bugetar mai mare de 3% din PIB în 14 ani din ultimii 30 de ani, iar Zona Euro (creată la 1 ianuarie 1999) a depășit în 11 ani de la înființare până în prezent.",
        "label": "Dobrogea"
    },
    {
        "title": "Ministrul Muncii, în vizită la Tulcea: 37551 de dosare cu creşteri în urma recalculării în județul Tulcea!",
        "text": "Luni, 30 septembrie 2024, președintele Consiliului Județean Tulcea, Horia Teodorescu, a participat la ședința festivă dedicată Zilei Internaționale a Persoanelor Vârstnice, onorată de prezența ministrului Muncii și Solidarității Sociale, Simona Bucura-Oprescu. Evenimentul a fost organizat de Consiliul Județean Tulcea și Consiliul Județean al Persoanelor Vârstnice Tulcea.\n\n„Este o zi festivă în care ne bucurăm de prezența doamnei ministru, căreia îi mulțumim că este alături de noi. Profit de ocazie pentru a-l felicita pe domnul Ionel Diaconu pentru asumarea responsabilității conducerii Consiliului Județean al Persoanelor Vârstnice Tulcea și pentru a-i ura mult succes. Vă asigur în continuare de toată deschiderea Consiliului Județean Tulcea în relațiile cu structura pe care o conduceți.\n\nÎncep prin a transmite cele mai călduroase gânduri de sănătate, împlinire și bucurii tuturor pensionarilor și persoanelor vârstnice de pe raza județului nostru. Vă doresc tuturor să aveți pensie lungă și fericită, cu multe zâmbete pe chipuri!\n\nRespectul, mândria și aprecierea pe care le purtăm acestei generații se sărbătorește în fiecare zi, nu numai pe data de 1 octombrie. Dar această zi ne oferă ocazia ne a exprima public tot ceea ce gândim și simțim față de cei care ne-au fost alături întreaga viață, cei care au contribuit, prin munca lor, la construcția României moderne, pe care o vom lăsa și noi urmașilor noștri.\n\nCred că toate instituțiile statului au obligația morală (dar și legală) de a sprijini categoria persoanelor vârstnice din toate punctele de vedere, iar prezența, astăzi, la Tulcea, la reprezentantului de vârf al Ministerului Muncii și Solidarității Sociale reconfirmă încrederea pensionarilor în statul român.\n\nVă mulțumim, doamna ministru, pentru faptul că ați dat curs invitației noastre și pentru că ați ales să fiți astăzi aici, față în față cu pensionarii tulceni, demonstrând interesul pe care îl aveți pentru dialogul deschis cu beneficiarii sistemului de pensii“, a declarat președintele Horia Teodorescu.\n\n„Am venit în fața dumneavoastră pentru că vă spune că prioritatea mandatului meu este oferirea respectului care vi se cuvine după o viață de muncă. Consider că prin reforma pensiilor pe care am lucrat-o cu colegii din minister s-a făcut dreptate. Fiecare dintre dumneavostră ați adus România unde se află astăzi, prin munca și experiența dumneavoastră. Acesta este motivul pentru care noua lege recompensează stagiile lungi de cotizare.\n\nAtunci când am scris Legea pensiilor, ne-am dorit echitate, o creștere continuă a pensiilor într-un mecanism care spune că în fiecare an, în luna ianuarie, pensiile se majorează cu inflația plus 50% din creșterea reală a câștigului salarial mediu brut pe economie, deci o creștere continuă și sustenabilă a pensiilor“, a declarat ministrul Muncii și Solidarității Sociale, Simona Bucura-Oprescu.",
        "label": "Dobrogea"
    },
    {
        "title": "Managerul bibliotecii județene, dr. Ligia Dima, participă la o vizită în Statele Unite ale Americii, în cadrul programului „Open World”.",
        "text": "Zilele acestea managerul bibliotecii, dr. Ligia Dima, participă la o vizită în Statele Unite ale Americii, în cadrul programului „Open World”.\n\nProgramul este finanțat de către Congresul American – Congressional Office for Intenational Leadership, și este implementat în România de ONG-ul „American Councils for International Education”, care a realizat inclusiv selecția participanților.\n\nÎnceput pe 25 septembrie, având o durară de 10 zile, periplul american cuprinde o serie de vizite si instruiri cu tema „Local Libraries as Comunity Hubs” unde invitații vor participa la mai multe sesiuni despre leadership în contextul culturii americane, federalismul american și modul de funcționare a Congresului.\n\nAlături de facilitatorul Mihai Lupu – fondatorul EduCaB Internațional, mai participă bibliotecari din Bârlad, Tazlău – Neamț, Tulcea, Topoloveni, Cluj și București.\n\nDupă aceste întâlniri, delegația se va deplasa în comunitățile gazdă din Louisville, Kentucky, și Bakersfield, California, pentru facilitarea schimbului de experiență și dezvoltarea relațiilor cu gazdele americane.\n\nÎn primele două zile petrecute la Washington D.C. delegația a vizitat Casa Albă, Capitoliul, Biblioteca Congresului, Memorialul Martin Luther King Jr., Lincoln Memorial, Bale Memorial Library și Los Angeles Public Library.",
        "label": "Dobrogea"
    },
    {
        "title": "La mulți ani, Marinei Române!",
        "text": "Sărbătorim cu mândrie Ziua Marinei Române, un eveniment cu o semnificație profundă, strâns legat de sărbătoarea religioasă a Adormirii Maicii Domnului, protectoarea marinarilor. Pentru mine, această zi are o însemnătate aparte, ca fost ofițer în Marina Civilă și absolvent al Institutului de Marină din Constanța.\n\n\n\nZiua Marinei, celebrată pentru prima dată în 1902, reprezintă nu doar o recunoaștere a eforturilor și sacrificiilor marinarilor, ci și o reafirmare a valorilor noastre naționale. Astăzi, în porturi și pe faleza din Constanța, vom asista la ceremonii, parade navale și manifestări menite să aducă un omagiu celor care au făcut din marea lor casă.\n\n\n\nCu acest prilej, le urez tuturor marinarilor și celor care își dedică viața mării sănătate, curaj și vânt prielnic!\n\n\n\nLa mulți ani, Marinei Române! \n\n\n\nLa mulți ani tuturor celor care își serbează astăzi ziua numelui!\n\n\n\n#ZiuaMarinei #SfantaMaria #GeorgeSiscu #MandrieNationala",
        "label": "Dobrogea"
    },
    {
        "title": "Patru loturi pentru case din Mesteceni, scoase la licitaţie pentru tinerii din municipiu",
        "text": "Parcela 5 situată pe strada Speranţei are o suprafaţă de 382 mp, parcela 35 situată pe strada Selim Abdulachim are o suprafaţă de 375 mp, lotul 39 situat pe strada Speranţei are o suprafaţă de 367 mp, iar parcela 50 situată pe strada Mesteceni are o suprafaţă de 384 mp.",
        "label": "Dobrogea"
    },
    {
        "title": "La mulţi ani de 1 Martie! Mesajul primarului comunei Chilia Veche,Timur Ceauș",
        "text": "La mulţi ani de 1 Martie! Vă trimit un buchet de flori şi cele mai sincere urări de sănătate şi fericire.",
        "label": "Dobrogea"
    },
    {
        "title": "Ziarul de Tulcea",
        "text": "Vicepreședintele Consiliului Județean Tulcea, Mihai Huleni, a primit, vineri, 25 octombrie, începând cu ora 11.00, la sala Dobrogea, vizita unei delegații conduse de Excelența Sa Ozan Çakir, noul consul general al Republicii Turcia la Constanța.\n\nÎn cadrul discuțiilor, oficialul Consiliului Județean Tulcea a adus în discuție colaborarea județului Tulcea cu Republica Turcia, cu accent pe faptul că, începând cu anul 2020, în județul Tulcea funcționează un consulat onorific al Republicii Turcia, coordonat de Daniel Ilușcă.\n\nDe asemenea, vicepreședintele Mihai Huleni a adus în discuție colaborarea cu oficialii guvernamentali turci din cadrul Tika, parteneriat ce a contribuit la creșterea calității serviciilor medicale oferite de Spitalul Județean de Urgență Tulcea, printr-o generoasă donație oferită secției de Neonatologie.\n\n„Pentru că se apropie ziua de 29 octombrie, aș dori să vă transmit cele mai sincere urări cu ocazia Zilei Naționale a Turciei. Este un moment deosebit de important pentru turcii din întreaga lume, amintind de instaurarea Republicii în 1923, de către Marea Adunare Națională (atunci când s-a impus personalitatea generalului Mustafa Kemal Atatürk, un erou al primei conflagrații mondiale care a reușit să stopeze dezintegrarea totală a fostului imperiu). A fost momentul în care Marea Adunare Naţională a Turciei a proclamat Republica Turcia, adoptând o nouă formă de guvernare, Mustafa Kemal fiind ales primul preşedinte al Republicii.\n\nNoi, locuitorii județului Tulcea, ne mândrim cu un specific – multiculturalitatea și armonia în care etniile conviețuiesc în acest areal, dintre acestea, comunitatea turcă fiind una dintre cele mai importante.\n\nEu sunt locuitor al orașului Babadag, domnul președinte Teodorescu, de asemenea, locuiește de foarte mulți ani în Babadag, oraș care a beneficiat de prezența unor înalți demnitari turci, și aici mă refer la domnii Suleyman Demirel și Recep Erdogan. Aceștia au venit la Geamia Ali Gazi Pașa, cea mai veche din România, fiind unul dintre cele mai vizitate obiective de către turiștii din Turcia.\n\nDupă cum spuneam, comunitatea turcă este una de nădejde a județului nostru, oameni foarte importanți sunt în diferite funcții, în administrație, oameni cu care noi ne mândrim.\n\nSuntem convinși că prezența dumneavoastră la Consulat va asigura o colaborare frumoasă între cele două părți, atât în plan cultural cât și în plan economic“, a mai transmis, în timpul discuțiilor, vicepreședintele Mihai Huleni.\n\nLa rândul său, Excelența Sa Ozan Çakir, consulul general al Republicii Turcia la Constanța și-a exprimat încrederea în continuarea colaborării cu autoritățile administrației județene din această zonă a țării.\n\n„Pentru mine este o plăcere să mă aflu la Tulcea. Eu mi-am început activitatea la Constanța pe data de 15 septembrie, am avut câteva vizite oficiale acolo, întâlnindu-mă cu reprezenți ai administrației locale, iar Tulcea este al doilea județ pe care îl vizitez de la începutul mandatului. Fostul consul general mi-a vorbit despre bunele relații cu județului Tulcea, eu dorindu-mi ca și pe durata mandatului meu aceste bune relații să continue. Ne dorim să dezvoltăm relații în toate domeniile. Centrul Cultural din Constanța va avea astăzi o activitate la Tulcea, biroul Tika are proiecte importante în derulare în județul Tulcea, un proiect în perspectivă fiind restaurarea moscheii de la Babadag, vor continua sprijinul în donații de echipamente către spitale iar instituțiile noastre subordonate sunt pregătite să ajute cu tot ce se poate. Ne dorim ca acest dialog între noi să continue și să avem proiecte reușite în folosul ambelor părți“, a declarat E.S. Ozan Çakir.",
        "label": "Dobrogea"
    },
    {
        "title": "PSD îi cere lui Nicolae Ciucă să-i solicite, pe linie politică, șefului SGG să desecretizeze deciziile privind „Palatul Împăratului”",
        "text": "PSD îi solicită președintelui PNL, Nicolae Ciucă, să-i ceară pe linie politică Secretarului General al Guvernului, Mircea Abrudean, ceea ce deja i-a solicitat premierul pe linie executivă, respectiv să desecretizeze deciziile legate de Vila din bd. Aviatorilor nr. 86, cunoscută și sub numele de „Palatul Împăratului”.\n\nDacă președintele PNL nu are nimic de ascuns în această privință ar trebui să-i ceară colegului său de partid să nu tergiverseze procedura de desecretizare solicitată de premierul Marcel Ciolacu și să publice de urgență deciziile legate de acest caz.\n\nChiar dacă toate cheltuielile de renovare ale acelui imobil sunt realizate din fondurile proprii ale Regiei Autonome Administrația Patrimoniului Protocolului de Stat (RA-APPS), cetățenii au dreptul să știe cum sunt cheltuiți banii publici de care dispune această regie.\n\n1) Dacă imobilul urmează să-i fie repartizat președintelui Klaus Iohannis, după încetarea mandatului, conform Legii nr. 406/2001 privind acordarea unor drepturi persoanelor care au avut calitatea de şef al statului român.\n\n2) Dacă nivelul cheltuielilor alocate pentru renovarea așa-numitului „Palat al Împăratului” sunt în valoare totală de circa 7 milioane de euro, așa cum s-a relatat în presă.\n\n3) Dacă deciziile privind repartizarea imobilului și alocarea sumelor pentru renovare au fost aprobate de fostul prim-ministru Nicolae Ciucă. Având în vedere că acesta candidează acum la funcția de Președinte al României, cetățenii au dreptul să știe dacă domnia sa a agreat sau nu deciziile de mai sus.",
        "label": "Dobrogea"
    },
    {
        "title": "Propunere de modificare legislativă",
        "text": "Avem o lege nouă, din 2023, care reglementează aplicarea de tarife rutiere pe rețeaua de drumuri naționale, însă aceasta a înregistrat o scăpare. Am semnat, alături de mai mulți colegi, o propunere de modificare legislativă prin care să permitem șoferilor care, poate din neatenție, uită să achite rovinieta înainte de a porni la drum, să o poată achita în termen de 24 de ore, fără să riște amenda.",
        "label": "Dobrogea"
    },
    {
        "title": "Jandarmul Sorin Andrici a adus pentru a cincea oară trofeul la Tulcea de la Autism 24H",
        "text": "În acest sfârșit de săptămână, jandarmul Sorin Andrici a adus trofeul la Tulcea pentru al cincilea an consecutiv, clasându-se cu echipa sa de ultramaraton Spartanii Angelo pe locul I la evenimentul sportiv Autism 24H.\n\nEchipa de ultramaraton a jandarmului tulcean a fost cea care a adunat 1834 km alergați pe nisip timp de 24 de ore pe plaja din stațiunea Mamaia, concurând cu 99 de echipe care au fost la start pentru a ridica trofeul Autism 24H.\n\n,,A fost o cursă dificilă, ultramaratonul pe nisip este foarte greu de dus până la capăt pe parcursul celor 24 de ore! S-a alergat și în condiții de caniculă, dar am fost ,,răcoriți” de un cod portocaliu de furtuni. A fost ploaie, a fost și vânt, dar asta nu ne-a oprit! Vântul a bătut puternic mai tot timpul, iar nisipul te ,,biciuia” fără milă! Competiția a devenit una acerbă, pentru cei care se băteau pentru primul loc! Au fost 100 de echipe, cu un total de 1200 alergători! Echipa mea, Spartanii Angelo s-a impus în fața tuturor cu un total de 1834,5 km, pe locul 2 clasându-se echipa IPA Regiunea Galați cu un total de 1785 km! Aș dori să-mi felicit fiecare alergător, toți sunt sportivi deosebiți, cu toții am alergat în scop caritabil, fiind alături de copiii cu autism! Mulțumesc tuturor care au fost alături de mine și au făcut donații pentru acești copii! Reprezint Jandarmeria Tulcea!” – Sorin Andrici.\n\nJandarmul a alergat 177 km și a încheiat astfel al șaselea ultramaraton de anul acesta!\n\nAutism 24H este un eveniment caritabil care se află la ediția a IX-a și care susține și promovează cauza copiilor cu autism.",
        "label": "Dobrogea"
    },
    {
        "title": "Deputatul George Șișcu participă la Forumul Internațional Marea Neagră – Ayder-Rize",
        "text": "Particip la Forumul Internațional Marea Neagră – Ayder-Rize cu tema „Logistică și Transport în Regiunea Mării Negre”, care are loc la Rize, în Republica Turcia. Invitația de a lua parte la lucrările sale mi-a fost adresată în calitatea mea de membru, din partea României, al Adunării Parlamentare a Cooperării Economice a Mării Negre. Particip la Forumul Internațional Marea Neagră – Ayder-Rize cu tema „Logistică și Transport în Regiunea Mării Negre”, care are loc la Rize, în Republica Turcia. Invitația de a lua parte la lucrările sale mi-a fost adresată în calitatea mea de membru, din partea României, al Adunării Parlamentare a Cooperării Economice a Mării Negre.\n\nOrganizația noastră a fost onorată să fie invitată la acest Forum, despre care organizatorii – Guvernoratul din Rize, Asociația Administratorilor și Oamenilor de Afaceri din Rize (RIBIAD) și Asociația Tuturor Administratorilor și Oamenilor de Afaceri din Turcia (TUMBIAD) – spun că și-ar dori să devină un „Davos” la nivel regional, locul unde să fie setat tonul unor dezbateri în domeniile politicii și afacerilor.\n\nLe urez mult succes în acest proiect!",
        "label": "Dobrogea"
    },
    {
        "title": "La mulți ani, America!",
        "text": "Parteneriatul strategic dintre România și Statele Unite ale Americii a fost semnat la București în 11 iulie 1997, însă relațiile noastre diplomatice au început în 1880. Suntem astăzi, alături de SUA, membri ai NATO, cea mai importantă organizație militară din lume, care asigură protejarea colectivă a tuturor țărilor care fac parte din aceasta.\n\nDar, mai presus de toate, relațiile dintre SUA și țara noastră sunt fundamentate pe valorile noastre comune!\n\nÎn Dobrogea, la Mihail Kogălniceanu, se construiește cea mai mare bază NATO din Europa, un simbol al colaborării noastre militare și al angajamentului nostru comun pentru securitatea regiunii.\n\nSunt convins că, cel mai probabil, începând de anul viitor, România va deveni parte a programului Visa Waiver, grație eforturilor deosebite pe care le întreprind atât diplomația română, cât și cea americană, alături de guvernele celor două state.",
        "label": "Dobrogea"
    },
    {
        "title": "Instruiţi să-şi deschidă PGL-uri: circa 70 de persoane aşteptate la cursul de la Murighiol",
        "text": "„Nu mă aşteptam să fie un interes atât de mare în localitate, mai ales că a fost organizat din scurt cursul. Am dorit să îl facem pe ultima sută de metri, deoarece nu se ştie dacă vor mai fi fonduri anul viitor. A picat într-o perioadă nepotrivită, fiind şi alegerile. Astfel, am fost nevoiţi să găsim o altă variantă pentru a nu se interpreta. Din acest motiv am ales să-l organizăm la o pensiune, şi nu la Căminul Cultural, care aparţine de Primărie. Ne dorim ca oamenii să plece cu informaţii utile, dar şi să-i sprijinim pe viitor pentru a-şi deschide Puncte Gastronomice Locale. Mai mult, cei de la Sfântu Gheorghe ne-au invitat anul viitor, în luna mai, să participăm cu câteva puncte gastronomice locale la Festivalul Scrumbiei. Le mulţumim pe această cale!”, ne-a declarat preşedintele Asociaţiei Dunavăţ – Natură, Oameni, Tradiţii, Ciprian Ulianov.",
        "label": "Dobrogea"
    },
    {
        "title": "L-ați văzut? Sunați la 112",
        "text": "La data de 28 octombrie 2024, polițiștii din cadrul Inspectoratului de Poliție Județean Tulcea au fost sesizați cu privire la faptul că numitul MOLDOVEANU DANIEL de 53 de ani nu a mai fost văzut la domiciliu acestuia din loc. Casimcea , jud. Tulcea , de aproximativ un an de zile.\n\nNu se cunosc articole de vestimentatie pe care le purta la momentul disparitiei.\n\nPersoanele care dețin informații care să conducă la găsirea persoanei în cauză sunt rugate să apeleze numărul unic 112.",
        "label": "Dobrogea"
    },
    {
        "title": "Expoziţia „Muze\", semnată de Adrian Pal Jr, vernisată la Tulcea",
        "text": "„Lucrările sunt realizate în decursul unui an. În septembrie, octombrie anul trecut am început să lucrez la această expoziţie. Am pornit de la a crea ceva mai modern, a schimba ceva în coloristică şi în cromatică, pornind de la nişte studii de portret, simboluri, nudul feminin. Acestea sunt lucrurile de la care a pornit expoziţia”, ne-a declarat Adrian Pal Jr.",
        "label": "Dobrogea"
    },
    {
        "title": "Scandal după ce patronul unui bar din Sulina a interzis manelele!",
        "text": "Amenințări și injurii de față cu reprezentanții Poliției ieri seara după ce personalul și administratorul unui local din Sulina au refuzat să difuzeze manele, stârnind mânia unui grup de persoane în stare de ebrietate, persoane cunoscute organelor legii.In acest caz s-a depus plângere penală.\n\nLa Tip-Top , nu se mai difuzează manele ! Va rog nu mai faceți presiuni pe angajați ! Rog organele de ordine sa tina cont de avertisment !\n\nAm sa fac un upgrade , după episodul petrecut !\n\nFoarte multe lucruri sunt scăpate de sub control în orașul nostru , nu știu dacă din întâmplare sau din neștiință. Astfel de postări, care nu fac cinste orașului, au rolul de a trezi atenția autorităților competente sa intervină ! ASA NU SE MAI POATE !\n\nPoate ca noua administrație va tine cont , iar indivizii de teapa acestora , vor înțelege ca suntem în anul 2024 spre 25 ….\n\nNu se poate ca un lucrător, aflat în slujba oaspeților, sa fie amenințat că nu livrează maneaua care liniștește neuronul turbulentilor!\n\nNu se poate sa te comporți ca ultimul golan , spărgând și lovind cu tacul de biliard ….\n\nNu se poate ca niște indivizi pe care nu-i recomanda mare lucru , sa amenințe, sa jignească, sa înjure…..\n\nTrăiesc în orașul asta de 38 de ani , au trecut multe generații printre boxele mele , dar asa ceva nu a existat . Poate pentru că legea are scăpări și nu prea este aplicata la timp !\n\nDe mâine, vom continua procedurile necesare, pentru ca asa ceva sa nu se mai repete ” a precizat administratorul Tudorel Leon.",
        "label": "Dobrogea"
    },
    {
        "title": "Festivalul Internaţional de Muzică şi Teatru - De la Maria Tănase la Opereta Românească începe mâine, în Piaţa Civică",
        "text": "„Mi-am dorit foarte mult să ajung aici şi am zis că dacă tot am depus Ana Lugojana la Consiliul Judeţean, hai să depunem un alt proiect şi la Primărie. Tulcea nu are un teatru muzical, iar eu consider că Tulcea, la cum arată în momentul de faţă, merită să aibă un teatru muzical, merită să aibă spectacole de operetă, muzică cultă, se pot face tot felul de spectacole frumoase în acest sens, fiindcă este un oraş deosebit şi merită să aibă parte de acest regal al muzicii culte. Pentru mine, ca organizator, este foarte important să mă adresez publicului larg şi este impresionant atunci când reuşesc să ajung la sufletul publicului neavizat. Acolo este ţinta mea, să atrag cât mai mulţi oameni la aceste spectacole”, a declarat preşedintele Asociaţiei Divas şi iniţiatorul proiectului, Lăcrămioara Crihană, miercuri, în cadrul unei conferinţe de presă.",
        "label": "Dobrogea"
    },
    {
        "title": "Eugen Terente, candidat Camera Deputaților, USR Tulcea: „Lipsa serviciilor medicale face victime în rândul locuitorilor județului și turiștilor din Delta Dunării",
        "text": "turiști, în condițiile în care în cele mai multe localități abia există un asistent medical.\n\nPentru a prospera, la nivel de individ, cât și de comunitate, avem nevoie de sănătate.\n\nAvem nevoie de infrastructură medicală solidă pentru a răspunde nevoilor de sănătate ale comunității tulcene, pentru a numai fi nevoiți să ne căutăm problemele de sănătate în alte județe.\n\nPe lângă aceasta, județul Tulcea are nevoie de un sistem de micro-clinici, inclusiv în Delta Dunării, prin care locuitorii dar și turiștii să aibă acces facil la servicii medicale de bază.\n\nEste esențial să dezvoltăm serviciile medicale de asistență și prevenție în județ.\n\n„Lipsa acestor servicii medicale esențiale face victime în rândul locuitorilor județului și turiștilor din Delta Dunării. Nu este posibil\n\ncă în anul 2024, într-o țară membră a Uniunii Europene, să existe localități izolate în care să nu existe cel puțin un cabinet medical sau\n\nun centru de permanență sau, mai rău, să nu existe necesarul de ambulanțe navale cu personal specializat care să transporte cât mai",
        "label": "Dobrogea"
    },
    {
        "title": "STP Tulcea distribuie gratuit, călătorilor, apă potabilă",
        "text": "„Măsura aceasta a fost aplicată şi anul trecut în colaborare cu Primăria Municipiului Tulcea. Am discutat şi am zis că pe această perioadă de caniculă este bine să asigurăm populaţiei apă potabilă. Noi avem nişte dozatoare de apă şi pahare de plastic de unică folosinţă pe care le dăm cetăţenilor care solicită apă. Anul trecut am avut foarte multe solicitări, anul acesta au fost mai puţine, fiindcă nici nu a fost o perioadă caniculară foarte mare. Dorim să luăm în fiecare an această măsură şi să venim de câte ori este nevoie în sprijinul populaţie”, ne-a declarat Aurelian Udrea, directorul STP Tulcea.",
        "label": "Dobrogea"
    },
    {
        "title": "Politicienii tulceni, amintiri nostalgice din şcoală: cu cheia la gât, magnetofonul şi cântatul în oglindă",
        "text": "„La liceu, până în clasa a X-a l-am avut diriginte pe Crin Antonescu, întrucât după aceea dânsul a intrat în Parlament şi nu s-a mai întors în învăţământ. Normal că m-am gândit cum ar fi, dacă m-aş regăsi într-o postură de genul acesta, lucru care s-a întâmplat mult mai târziu, după ce am terminat liceul, facultatea. Eu am terminat facultatea în 98, iar în politică am intrat în 2002, şi de atunci până în prezent sunt 22 de ani de când fac politică, am început de la treapta cea mai de jos. După aceea am fost trei mandate consilier judeţean, iar din 2020 am urcat încă o treaptă şi am ajuns parlamentar reprezentând judeţul Tulcea din postura de deputat PNL. Îmi place politica, se împleteşte foarte bine cu avocatura”, ne-a declarat Michael Gudu.\n\n„Chiar se făcea şcoală pe vremea noastră, în sensul că erau profesori destul de exigenţi, iar lumea era preocupată de şcoală. Acum n-aş putea să spun că lucrurile stau diferit în totalitate faţă de acea perioadă, dar, fiind nostalgic după vremurile mele, normal că apreciez mai mult acele timpuri. Şi eu am avut copii la şcoală, fetiţa este în continuare la liceu, intră în clasa a XII-a, tot la Spiru Haret, şi chiar învaţă. Fetiţa mea a terminat clasa a XI-a cu media generală 10, şi nu pot să trag decât o concluzie, învaţă, iar ca ea mai sunt şi mulţi alţi copii. În fiecare an am participat la deschiderea anului şcolar, cel puţin de când sunt copiii mei la şcoală. Anul trecut am fost la deschiderea anului şcolar, voi merge şi anul acesta, chiar dacă fetiţa mea intră în clasa a XII-a şi este destul de mare. Emoţia este atunci când te duci acolo şi te regăseşti pe tine însuţi, îţi aduci aminte de tine în perioada aceea şi ce trăiri aveai atunci. Încerc să mă bucur de fiecare clipă şi tot timpul le-am spus copiilor mei, trăiţi-vă clipele acestea frumoase. Recent am avut întâlnirea de 30 de ani de la terminarea liceului, a fost foarte frumos, iar senzaţia de a-ţi vedea foştii colegi de generaţie este minunată, ceva deosebit”, a menţionat Michael Gudu.\n\n„Am avut o copilărie frumoasă în Tulcea, poate era mai frumoasă decât cea din zilele de astăzi din următorul aspect, era o siguranţă mai mare pe străzi, nu erau atât de multe maşini. Îmi amintesc cu plăcere când mergeam şi veneam de la şcoală împreună cu ceilalţi colegi, singuri. Încă de la grădiniţă veneam acasă cu cheia la gât şi mergeam într-o siguranţă deplină. Acesta este un lucru care poate s-a schimbat. Am avut parte de profesori foarte buni, am făcut şcoala gimnazială şi primară la Liceul de Arte. Îmi amintesc cu emoţie acea vâltoare şi agitaţie a primei zi de şcoală. Toată lumea era gălăgioasă, încercam să ne găsim locul prima dată în curtea şcolii şi apoi în clasă. Era o agitaţie care încet, încet se liniştea, toată lumea se aşeza în bănci, iar învăţătoarea îşi începea ora. Erau nişte vremuri deosebite, îmi aduc aminte cu plăcere de anii de şcoală. Am avut o învăţătoare foarte bună şi cu mulţi dintre colegi am fost împreună chiar până la facultate. Şi la gimnaziu am avut profesori foarte buni. La Liceul de Arte făceam şi cursuri de specialitate, precum desen, pictură sau modelaj. Aveam profesori de matematică şi de fizică foarte buni, am avut elevi olimpici la aceste materii, eu fiind unul dintre aceştia. Prin urmare, contează să ai un colectiv foarte bun, profesori şi învăţători exigenţi care să aibe metode bune de predare şi să existe concurenţă între toţi elevii, lucru care duce la rezultate foarte bune şi prietenii de lungă durată”, ne-a declarat George Şinghi.\n\n„Am urmat Liceul <<Spiru Haret>>, o mare parte din colegi au rămas cei de la Liceul de Arte şi a fost o tranziţie mai uşoară. Am fost ultima generaţie care am intrat cu examen de admitere la liceu şi au fost nişte emoţii constructive. Erau afişate liste cu ordinea şi clasa la care am intrat au fost şi acolo nişte emoţii şi bucurii, fiindcă m-am regăsit cu o mare parte din vechii colegi şi cu noi colegi, cu care am legat prietenii de durată”, ne-a spus George Şinghi.\n\n„Îmi amintesc destul de limpede despre prima zi de şcoală din viaţa mea, fiindcă părinţii mei au făcut şi o înregistrare video de la momentul acesta şi am putut să mă revăd. Uneori amintirile mai pălesc, nu ne amintim poate ce e corect, dar, când vedem o filmare, ne dăm seama că lucrurile aşa s-au întâmplat. Mi-amintesc că eram foarte fericită, îmi doream foarte mult să mă duc la şcoală să experimentez lucruri noi, cântam în oglindă, era ceva minunat pentru mine, ceea ce nu mai văd atât de mult la noile generaţii. Dorinţa lor de a sta în faţa tabletelor şi a telefoanelor cumva interferează cu dorinţa de a încerca ceva nou, de a cunoaşte copii noi, de a experimenta, de a învăţa. Cel mai mare aport l-au avut părinţii în ideea aceasta de a învăţa, tatăl meu fiind inginer şi mama cadru didactic. Tata era pasionat de citit, tatăl lui era pasionat de citit, cumva am crescut în acest mediu şi aşa mi s-a părut normal. Nici nu am conceput cumva că nu ar fi ok să învăţ. Eu am făcut masteratul în Olanda, unde am avut cadre didactice foarte apropiate de studenţi. Unul dintre ei mi-a fost apoi coordonator, pentru că am fost profesor seminarist, dânsul cred că mi-a fost un reper mai apoi”, ne-a povestit Cristina Maria Visterneanu.\n\n„Copilul meu trece acum în grupa mare la grădiniţă, la anul va merge la şcoală şi deja mă gândesc că ar trebui să încep să-l pregătesc pentru ce va însemna şcoala. Viaţa unui copil de grădiniţă este cumva diferită faţă de a unuia care merge la şcoală. Facem acum acasă tot felul de exerciţii, dar încă nu are teme. Eu privesc lucrurile poate puţin diferit faţă de părinţii din generaţia mea. Consider că nu am făcut copilul să-mi satisfacă mie vreo emoţie sau vreo dorinţă anume, prin urmare el trebuie să experimenteze şi să înveţe, trebuie să înţeleagă că are anumite reguli şi limite, pentru că şi în viaţa de adult le va avea, şi atunci nu transfer foarte mult din ce cred eu pe el. Este o chestie pe care mi-am propus-o de când am născut, am zis că el are viaţa lui, eu îl voi îndruma, îl voi ghida, iar mai departe va alege singur”, ne-a spus Cristina Maria Visterneanu.\n\n„Pentru mine, şcoala mereu a fost şi un motiv de bucurie, dar şi unul de tristeţe, pentru că nu am întâlnit încă un copil care să nu fie trist când se termină vacanţa. Eu am avut norocul să fac parte dintr-un colectiv foarte unit, am fost vreo 15-16 copii care am stat împreună de la cămin până la terminarea clasei a XII-a. Chiar şi acum ne întâlnim destul de des. Din clasa a V-a am învăţat la Liceul <<Spiru Haret>> şi înainte am fost elevă la Şcoala Nr.1. Mi-a plăcut foarte mult în clasele I-IV, când am prins festivităţile acelea super frumoase de premiere, când primea toată lumea coroniţă, diplome, care erau mult mai festive decât sunt acum. Copiii nu se mai bucură atât de mult în zilele noastre de aceste festivităţi, mai ales în clasele I-IV, unde nu mai se mai oferă nici premii, mi se pare că se pierde un pic din bucuria de copil. Am avut o discuţie zilele trecute cu o generaţie mult mai înaintată în vârstă decât mine, şi toţi ţinem minte, noi, cei care am prins uniformele la şcoală, cât de încântaţi eram când ne cumpărau părinţii uniforme noi şi de-abia aşteptam să înceapă şcoala să le purtăm. Acum, mulţi copii nu mai vor să poarte uniforme, chiar se simt constrânşi, iar acum acestea nu mai sunt atât de formale cum erau pe vremea noastră. Acum ţine mai mult de culoare, nu de un stil anume. Era bucuria aceea când te uitai pe stradă şi vedeai copii cum se duc îmbrăcaţi în uniformă la şcoală. Acum e greu de spus cine se duce la şcoală, cine învaţă de după-amiază”, ne-a povestit Raluca Cacencu.\n\n„Eu fiind în cercul acela foarte bine sudat din grădiniţă, am mers întotdeauna după alegerea majorităţii, şi aşa că mi-am ignorat pornirea spre limbi străine şi am ajuns la mate-fizică în liceu, şi era destul de greu. Nu am mers în continuare pe pregătirea de mate-fizică. Doar pentru faptul că acum am ajuns contabil, asta poate provine din dragostea pentru matematică pe care am căpătat-o în liceu. Recunosc că m-am dus la mate-fizică fără să fiu îndrăgostită de matematică, şi m-am îndrăgostit de această materie datorită dirigintei noastre, doamna Popa Marcelina”, ne-a declarat Raluca Cacencu.\n\n„La noi şcoala era şcoală, distracţia era la sfârşitul săptămânii, iar din umbră eram supravegheaţi de dirigintă. Dacă făceam un ceai sau aşa zisele întâlniri care erau, ni se părea că îl apucam pe Dumnezeu de picior. Mi-aduc aminte de perioada vacanţelor, era staţiunea Costineşti, unde am văzut toate piesele de teatru din Bucureşti. Atunci am cunoscut Teatrul Tineretului din Piatra Neamţ, marii artişti, majoritatea de-acolo au plecat. Acolo am văzut prima dată Cenaclul Flacăra, şi tot acolo l-am auzit prima dată pe John Lennon. Dacă aveai un magnetofon pe vremea aceea erai foarte căutat. Toţi te căutau să vii cu magnetofonul tău şi să pui muzică. Cea mai frumoasă amintire din şcoală rămâne atunci când m-a scos soţia mea pentru prima dată la film. Ne-am cunoscut la grădiniţă şi am fost colegi, mai puţin în cei patru ani de facultate când ea a fost la Bucureşti şi eu la Galaţi, în rest am fost împreună. Am făcut anul trecut 50 de ani de la terminarea liceului şi ne întâlnim an de an şi ne aducem aminte de tinereţea noastră, nu că am fi acum bătrâni. De multe ori mă uit că noi la 70 de ani poate avem sufletul mai tânăr decât mulţi din tinerii din ziua de astăzi”, ne-a povestit Cezar Marin.",
        "label": "Dobrogea"
    },
    {
        "title": "MESAJUL PRIMARULUI COMUNEI MAHMUDIA, ION ȘERPESCU",
        "text": "La mulți ani de Sf Constantin și Elena! Cu ocazia zilei onomastice, vă doresc o oră de linişte, o zi senină, o săptămână de bucurii, o lună de împliniri, un an de prosperitate, un veac de sănătate, fericire şi iubire. La mulţi ani!",
        "label": "Dobrogea"
    },
    {
        "title": "E.S. Alfredo Maria Durante Mangoni, ambasadorul Italiei în România, în vizită oficială la Tulcea",
        "text": "Astăzi, începând cu ora 11.00, la sala Dobrogea, vicepreședintele Consiliului Județean Tulcea, Mihai Huleni, a primit vizita unei delegații conduse de Excelența Sa Alfredo Maria Durante Mangoni, ambasadorul Italiei în România.\n\nÎn cadrul întâlnirii, Excelența Sa a vorbit invitaților despre principalele oportunități de dezvoltare identificate la nivelul județului Tulcea, dar și despre posibilitatea cooperării pe termen lung, unul dintre domeniile prioritare de interes fiind turismul.\n\n„Așa cum bine știți, la nivel național avem un parteneriat strategic consolidat, stabilit în urmă cu 26 ani și suntem al doilea partener comercial al României. Numai anul acesta schimburile comerciale dintre cele două state vor atinge suma de 2 miliarde de euro, italienii fiind printre cei mai mari investitori străini din România“, a transmis E.S. Alfredo Maria Durante Mangoni.\n\nLa nivelul județului Tulcea, principalele investiții italiene sunt axate pe construcții nave, respectiv confecții materiale textile.\n\nLa rândul său, vicepreședintele Consiliului Județean Tulcea, Mihai Huleni, a vorbit despre impactul pe care l-ar putea avea schimburile culturale între cele două state într-o viitoare cooperare comercială.\n\n„În urma discuțiilor de astăzi, am ajuns la concluzia că prioritățile dumneavoastră se regăsesc și la Tulcea, dat fiind faptul că specificul nostru este reprezentant de turism, agricultură, creșterea animalelor, energie și viticultură. În plus, aș dori să menționez că noi considerăm că interacțiunea dintre comunitatea italiană și celelalte comunități din județul Tulcea este una foarte bună, fapt demonstrat și de modul în care acestea își promovează cultura, tradițiile, costumele. Noi suntem de părere că prin promovarea culturii și tradițiilor fiecărei etnii pot fi create relații interumane, relații care pot duce la creionarea unor parteneriate comerciale“, a declarat vicepreședintele Mihai Huleni.\n\nÎn continuarea discuțiilor, vicepreședintele Consiliului Județean Tulcea a propus organizarea unei întâlniri bilaterale cu oameni de afaceri din ambele state, respectiv cu factori de decizie din România și Italia, pentru a discuta aplicat despre materializarea unor cooperări româno-italiene, cu beneficii pentru județul Tulcea, dar și pentru regiuni similare din Italia.\n\nLa rândul său, Excelența Sa Alfredo Maria Durante Mangoni a salutat inițiativa, concluzionând că astfel de întâlniri ar putea avea reale efecte pozitive pentru ambele părți.",
        "label": "Dobrogea"
    },
    {
        "title": "Producători locali şi branduri dobrogene, la Ziua Recoltei de la Sarichioi",
        "text": "“Ne propunem să facem din acest eveniment unul cu totul şi cu totul special. Din acest motiv, am invitat cei mai apreciaţi producători locali, alte branduri dobrogene renumite la nivel naţional, dar şi un ansamblu artistic din Sarichioi, fiindcă, nu-i aşa, vă veţi afla în inima comunităţii de ruşi-lipoveni din România. Ideea a fost de ne a promova ca şi fermă, prin invitarea instituţiilor judeţene pentru a ne cunoaşte cu adevărat şi a face parte din povestea noastră. Am gândit-o ca “Ziua Recoltei” deoarece este toamnă şi intrăm în campania de iarnă, în care ne putem bucura de recoltele obţinute peste an. Evenimentul va începe în jur de ora 10.00, fiind pe bază de invitaţie. Fiind prima ediţie dorim să analizăm logistic cum se va desfăşura evenimentul pentru ca în următorul an să-l putem deschide şi pentru publicul larg. Preconizăm un număr de 200-250 de participanţi”, ne-a declarat, miercuri, organizatorul evenimentului, Alina Filip.",
        "label": "Dobrogea"
    },
    {
        "title": "PSD a finalizat recalcularea pensiilor",
        "text": "PSD și-a asumat să finalizeze recalcularea pensiilor, o operațiune complexă, fără precedent, menită să facă dreptate si să asigure pensii egale la muncă și contribuții egale. Astfel, s-au eliminat inechitățile si s-au reparat nedreptățile. Toate pensiile au intrat în procesul de recalculare, iar la final, recalcularea a adus majorări pentru 3,8 milioane de pensionari – 82,5% din totalul de 4,6 milioane de pensionari.\n\nPremierul Marcel Ciolacu a realizat astfel un obiectiv politic major, asumat atunci când PSD a intrat la guvernare, de a crește veniturile și de a reface puterea de cumpărare a pensionarilor, după înghețarea punctului de pensie din Guvernarea Cîțu-USR.\n\nEste posibil, dată fiind amploarea și complexitatea recalculării, să existe erori materiale, ori situații în care așteptările oamenilor să nu fie îndeplinite. Cei care sunt nemulțumiți se pot adresa cu o solicitare de reverificare către Casa de Pensii teritorială de care aparțin. Evident, pot depune și documente care să fie luate în calcul.\n\nNu se puteau elimina inechitățile dacă toate pensiile creșteau. Acesta este esența recalculării, eliminarea inechităților, respectiv pensie egală la ani de muncă și pregătire egale! De exemplu, sunt mineri care au ieșit la pensie la 40-45 de ani, cu pensii cuprinse între 8.000 și 14.000 de lei/lunar. Pentru ei recalcularea n-a adus nicio majorare, dar nici nu li s-a luat vreun leu din pensie.\n\nSunt 0,8 milioane de pensii, respectiv 17,44% din total, pentru care recalcularea nu aduce nicio creștere, dar care rămân neschimbate, deși în urma recalculării a rezultat un cuantum mai mic.\n\nDin datele centralizate rezultă că aproape 2 milioane de pensii cresc cu până la 500 de lei, peste 1 milion de pensii cresc cu sume între 501 și 1000 lei, iar 700 sute de mii de pensii cresc cu sume între 1001 și 2000 de lei. Există și creșteri foarte mari, 80 de mii de pensii vor crește cu sume între 2001 și 3000 de lei, iar aproape 8 mii de pensii cu peste 3000 de lei. În total peste 3,8 milioane de pensii vor crește.\n\nPSD a fost și rămâne singurul apărător dedicat al intereselor pensionarilor, celelalte partide n-au fac decât să speculeze conjunctural, în interes electoral meschin, realizări de mare impact public precum majorarea consistentă a pensiilor, ca efect al recalculării.\n\nEste important de subliniat că NICIO PENSIE NU SCADE! Legea e foarte clară, precizează că acolo unde cuantumul rezultat în urma recalculării este mai mic decât pensia primită, rămâne pensia încasată la nivelul lunii august.",
        "label": "Dobrogea"
    },
    {
        "title": "Prof. Mihai Roma, C.N.S.L.R.: „O bună parte a societăţii merge către partide extremiste, către partide care nu aduc nimic bun”",
        "text": "„După cum a început anul 2024, este o continuare a anului 2023, nu ne putem pronunţa de acum, nu putem estima de pe acum că va fi un an bun, mă refer la acest protest al transportatorilor şi fermierilor, la deficitul care a existat în 2023 şi care a fost preluat în 2024 la aceste mişcări care au apărut pe linie de protest în ceea ce priveşte veniturile salariale ale celor din sănătate, ale celor din primării, din alte domenii. Cred eu că dacă ne referim strict la dezvoltare economică, nu se întrevăd nişte creşteri economice spectaculoase în 2024, că nu au cum să se întrevadă atâta vreme cât s-a umblat la taxe, s-a umblat şi se va umbla în continuare destul de mult, şi la cele centrale şi la cele locale. Mi-e foarte greu să mă pronunţ optimist în ceea ce priveşte anul economic 2024 pentru România. Sper să fie un an bun, dar premizele nu sunt pentru un an economic care să fie cu creştere de cel puţin 1,5 % la produsul intern brut. Unii dezvoltatori văd soluţia în felul în care se va vota şi la locale şi la parlamentare, nu mai discutăm despre europarlamentare şi despre alegerile prezidenţiale, dar nu ştiu dacă asta poate fi o soluţie, deoarece până acum am fost foarte dezamăgiţi de actuala conducere”, ne-a declarat Mihai Roma.",
        "label": "Dobrogea"
    },
    {
        "title": "Expoziția absolvenților Liceului de Arte „George Georgescu” la Casa Avramide",
        "text": "Joi, 20 iunie, de la ora 16:00, deschidem la demisolul Casei Avramide expoziția absolvenților Liceului de Arte „George Georgescu” Tulcea. În total, expun aici 22 de elevi care au urmat specializările arte plastice, respectiv arhitectură. Complexul Muzeal de Patrimoniu Cultural Nord-dobrogean din cadrul Institutului de Cercetări Eco-muzeale „Gavrilă Simion” Tulcea continuă astfel un strâns parteneriat cu Liceul de Arte, printr-un proiect realizat cu sprijinul Consiliului Județean Tulcea.\n\nAnul acesta, absolvenții celor două grupe de arte plastice au fost coordonați de profesoarele Veronica Oancea și Veronica Oriana Luchian, iar absolvenții secției de Arhitectură, coordonați de prof. Anamaria Ionescu-Preotu.\n\nExpoziția va rămâne deschisă pentru vizitare până la jumătatea lunii iulie 2024.",
        "label": "Dobrogea"
    },
    {
        "title": "Record de participare la cel mai așteptat eveniment al verii: Peste 100.000 de persoane, la Festivalul Enisala – Unitate la Cetate",
        "text": "Evenimentul organizat de Consiliul Județean Tulcea și Primăria Comunei Sarichioi a fost un real succes: sâmbătă, numărul participanților a ajuns la aproximativ 50.000, un record absolut pentru acest eveniment ce își propune să devină o tradiție a județului nostru. În total, în cele trei zile de festival, numărul participanților a trecut de 100.000!\n\nAndia, Smiley, Lupii lui Calancea, Carla’s Dreams, Proconsul, Voltaj și mulți alți artiști au creat o atmosferă incendiară și au făcut show pentru publicul venit la poalele cetății Enisala.\n\nSenzaționalele concerte au fost completate de un impresionat show aviatic, un spectacol de foc, artificii și lasere în fiecare seară a evenimentului.\n\nFestivalul organizat de Consiliul Județean Tulcea și Primăria Comunei Sarichioi ar putea deveni o emblemă a județului Tulcea pe termen lung, fiind un reper în ceea ce privește armonia și unitatea ce definesc spațiul nord-dobrogean.\n\nPrezent la închiderea evenimentului, președintele Consiliului Județean Tulcea, Horia Teodorescu, le-a mulțumit public tuturor partenerilor (instituții publice, dar și persoane fizice) care au contribuit semnificativ la buna organizare a festivalului. De asemenea, președintele Teodorescu le-a mulțumit celor care au ajuns, în aceste zile, la cetatea Enisala:\n\n„Aș vrea să vă mulțumesc tuturor pentru prezență, pentru faptul că ne-ați onorat, în cele trei zile, cu prezența dumneavoastră într-un număr impresionant, ceea ce validează ce organizăm noi, aici, la Enisala, în fiecare an și ne dă putere să mergem mai departe“.\n\nLa rândul său, vicepreședintele Consiliului Județean Tulcea, Mihai Huleni, a vorbit despre publicul frumos de la Enisala.\n\n„Cele mai multe mulțumiri vi se adresează dumneavoastră, pentru felul minunat în care v-ați comportat. Ce se întâmplă aici, într-adevăr, este unic: nu știu să existe un alt festival care să aibă atâta voioșie, atât de multă dragoste“.",
        "label": "Dobrogea"
    },
    {
        "title": "Festivalul Borșului Lipovenesc de Jurilovca: De la Gipsy Kings la Irina Rimes și Damian & Brothers, călătorie muzicală din sudul Franței în sud-estul României",
        "text": "De la Gipsy Kings la Irina Rimes și Damian & Brothers, călătorie muzicală din sudul Franței în sud-estul României\n\nMai sunt doar câteva zile până la cel mai mare festival din Nobrogea de Nord, Festivalul Borșului Lipovenesc de Jurilovca.\n\nAnul acesta, spectacolele muzicale de pe scena din Portul Nou din Jurilovca vor oferi participanților o adevărată călătorie muzicală din sudul Franței, de pe malul Mediteranei, până în sud-estul României, pe malul lacului Razelm.\n\nSeara primei zile a Festivalului, 21 septembrie, va fi încheiată de legendara formație Gipsy Kings, iar a doua seară, cea a zilei de 22 septembrie, îi va avea drept vedete principale pe Irina Rimes și pe Damian & Brothers.\n\nProgramul celor două zile de festival este următorul, în ordinea cronologică a urcării pe scenă:\n\nSpațiul dedicat festivalului se deschide în fiecare zi în jurul orei 10.00, iar spectacolele pe scenă încep după orele prânzului.",
        "label": "Dobrogea"
    },
    {
        "title": "Județul Tulcea, parte din „România atractivă“",
        "text": "Opt obiective turistice și culturale din județul Tulcea au fost integrate în planul de promovare națională și internațională întocmit în cadrul Programului „România atractivă”, pentru aportul deosebit adus patrimoniului cultural: este vorba de „Bucătăria Hercinică” și „Bucătăria Deltaică”.\n\nGospodăriile tradiționale din Jurilovca, Caraorman, Chilia Veche, Periprava, Cerna și Peceneaga fac parte din trei rute, și anume „Traseul gastronomiei tradiționale românești”, „Refacerea peisajului cultural din Delta Dunării”(patru obiective) și „Ruta satelor cu arhitectură tradițională (cu câte două elemente reprezentative).\n\nAstfel, importanța istorică și culturală deosebit de semnificativă a celor opt repere, precum și aportul rețetelor locale tradiționale la conturarea profilului complex al bucătăriei românești au determinat propunerea de către autoritățile locale – Consiliul Județean Tulcea și unităților administrativ teritoriale din județul nostru – și asociațiile de profil a obiectivelor respective, spre a fi incluse în rutele turistice culturale la nivel național, punând astfel județul nostru la loc de cinste pe harta României din punct de vedere al atracțiilor pentru turiștii din țară și de peste hotare.\n\nProgramul „România atractivă” include 12 rute turistice tematice care străbat întreg cuprinsul țării, incluzând 275 de obiective de vizitat care sunt prezentate în platforma multimedia dedicată și care, până în anul 2026, vor fi semnalizate și prin infrastructură rutieră specifică.\n\nOrice informație în acest sens poate fi accesată utilizând platforma multimedia „România atractivă”, prin intermediul website-ului www.romania-atractiva.ro, și aplicația mobilă dedicată, disponibilă gratuit pentru iOS și Android.",
        "label": "Dobrogea"
    },
    {
        "title": "Primarul comunei Mihail Kogălniceanu, Alexe Anastase, vă urează Sărbători fericite",
        "text": "„Sărbatorile Crăciunului şi Anului Nou să vă aducă tot ce-i mai bun pe lume, multă iubire, fericire şi prosperitate.”\n\nAlexe Anastase, primarul comunei Mihail Kogălniceanu",
        "label": "Dobrogea"
    },
    {
        "title": ",,Vagonul terapeutic” a ajuns astăzi la Secția de Pediatrie din cadrul Spitalului Județean de Urgență Tulcea",
        "text": "Colegul nostru, Sorin Andrici, a dăruit astăzi, Secției de Pediatrie, ,,Vagonul terapeutic” ce reprezintă premiul colegului nostru ca urmare a participării la evenimentul sportiv în scop caritabil Autism 24H, ce s-a desfășurat la Mamaia în perioada 14-15 septembrie 2024.\n\nDatorita donațiilor susținătorilor, Sorin a reușit să primească acest premiu și un ghiozdan școlar din partea Centrului de Autism Marea Neagră, pe care a ales să le doneze Spitalului Județean Tulcea. ,,Vagonul terapeutic” conține materiale și jocuri educaționale ce va ajuta copiii cu autism, iar ghiozdanul școlar echipat va ajunge la un copil care are foarte mare nevoie de el.\n\n,, Mulțumesc tuturor celor care au fost alături de mine și au făcut donații pentru acești copii! Reprezint Jandarmeria Tulcea „- Sorin Andrici",
        "label": "Dobrogea"
    },
    {
        "title": "Deputatul USR Eugen Terente: „Am fost cel mai activ deputat al județului și am avut cele mai multe inițiative legislative depuse”",
        "text": "Din 21 decembrie 2020 am avut onoarea de a reprezenta Tulcea în Parlament, iar pentru acest lucru, vă mulțumesc!\n\nAu trecut aproape 4 ani de muncă intensă, de studiu, acumulare de experiențe, negocieri și mii de kilometri parcurși.\n\nDeși multe dintre proiectele pe care le-am propus, care ar fi putut îmbunătăți viața oamenilor, nu au fost susținute de partidele de la guvernare (PSD și PNL), nu am renunțat.\n\nO parte dintre proiectele mele, au ajuns inclusiv în prim-plan în media națională, cum ar fi:\n\n– interzicerea reclamelor la jocurile de noroc,\n\n– stoparea abuzurilor din Delta Dunării legate de subvențiile pentru stuf, în care este implicat baronul PSD Paul Stănescu,\n\n– acordarea pensiilor de invaliditate pentru persoanele cu dizabilități,\n\nÎn afara acestor exemple, am lucrat și am fost inițiatorul a altor 205 de proiecte, precum și amendamente menite să îmbunătățească viața\n\nDatele arată clar că am fost cel mai activ deputat al județului și am avut cele mai multe inițiative legislative depuse decât orice alt deputat pe care l-a avut județul Tulcea de la Revoluție încoace.\n\nSunt hotărât să îmi continui activitatea în Parlamentul României, pentru a construi, pas cu pas, o Românie pentru toți, nu doar pentru unii.\n\nO Românie din care tinerii să nu mai fie nevoiți să plece peste hotare în căutarea unui trai mai bun.\n\nSper că am reușit să îți arăt cât de benefică este colaborarea noastră în echipa USR și că vei continua să mă susții în eforturile mele de a\n\nlucra în beneficiul comunității în anii care vin.",
        "label": "Dobrogea"
    },
    {
        "title": "Deputatul George Șișcu: „Sfântul Dumitru să vă dăruiască sănătate și puterea de a lupta pentru idealurile voastre! „",
        "text": "Sfântul Dumitru să vă dăruiască sănătate și puterea de a lupta pentru idealurile voastre!",
        "label": "Dobrogea"
    },
    {
        "title": "La mulți ani, Dobrogea! La mulți ani, dobrogeni!",
        "text": "Dobrogea, acest spațiu care se mândrește cu multiculturalitatea care îl definește, a intrat, la data de 14 noiembrie 1878, în componența statului independent, alipirea ei la Patria Mamă devenind pas esențial în devenirea României moderne de astăzi.\n\nÎn fiecare an, pe data de 14 noiembrie, de Ziua Dobrogei, noi, reprezentanții administrației publice județene din Tulcea, avem oportunitatea de a ne aminti cu respect de înaintașii noștri, de eroii noștri naționali care, prin sacrificiul lor, au făcut posibilă independența, unitatea și suveranitatea țării de care ne bucurăm cu toții.",
        "label": "Dobrogea"
    },
    {
        "title": "Ziua Dobrogei, marcată la Tulcea",
        "text": "Consiliul Județean Tulcea și Primăria Municipiului Tulcea, alături de Centrul Cultural „Jean Bart“ Tulcea și Ansamblul Artistic Profesionist „Baladele Deltei“ organizează, pe data de 14 noiembrie 2024, începând cu ora 14.00, la Teatrul „Jean Bart“, un spectacol artistic pentru a marca Ziua Dobrogei.\n\nAccesul la spectacol este gratuit, în baza invitațiilor ce pot fi ridicate de la agenția de bilete a Teatrului „Jean Bart“ de pe strada Progresului, nr. 34.\n\n– ora 10.00, Monumentul Independenței din municipiul Tulcea: ceremonial militar și religios dedicat Zilei Dobrogei, urmat de depunerea de coroane de flori în amintirea eroilor neamului românesc\n\n– ora 13.00, Muzeul de Istorie și Arheologie: Vernisajul expoziției „Nicolae Iorga – 150 de ani de la naștere” (în colaborare cu Muzeul Național de Istorie a României)\n\n– ora 14.00, Muzeul de Etnografie și Artă Populară: Vernisajul expoziției „Teodor T. Burada, globe-trotterul secolului al XIX-lea” (în colaborare cu Muzeul Național al Literaturii Române Iași)\n\n– ora 15.00, Muzeul de Artă: Finisajul și festivitatea de premiere a Expoziției – Concurs: Bienala Națională de Grafică „Constantin Găvenea”, ediția a III-a.",
        "label": "Dobrogea"
    },
    {
        "title": "La nivelul județului Tulcea au fost recalculate 45.082 de pensii",
        "text": "Începând cu data de 1 septembrie 2024, Legea nr. 360/2023 privind sistemul public de pensii intră în vigoare, aducând schimbări semnificative pentru pensionarii din județul Tulcea și din întreaga țară.\n\nSâmbăta, la sediul Consiliului Județean Tulcea, a avut loc o conferință de presă susținută de președintele Consiliului Județean, Horia Teodorescu, prefectul județului Tulcea, Alexandru Dan Munteanu și Mihaela Stănciulescu, directoarea Casei Județene de Pensii Tulcea. Tema evenimentului a fost recalcularea pensiilor în conformitate cu noua legislație.\n\nPână în prezent, la nivelul județului Tulcea, au fost recalculate 45.082 de pensii, ca parte a acestui amplu proces național. La nivelul întregii țări, dintr-un total de 4,6 milioane de pensii publice, aproximativ 82,5% vor înregistra creșteri începând de la 1 septembrie 2024, datorită noii formule de calcul.\n\n„Recalcularea pensiilor în județul Tulcea, la fel ca în întreaga țară, va avea un impact semnificativ. Fiecare pensionar va beneficia de o pensie care reflectă cu fidelitate contribuțiile aduse pe parcursul vieții active. Este un proces complex, dar absolut necesar pentru a asigura echitatea și justiția socială”, a declarat Horia Teodorescu, președintele Consiliului Județean Tulcea.\n\nNoua lege a pensiilor, considerată cea mai amplă reformă din domeniu din România, a fost elaborată în colaborare cu experți ai Comisiei Europene și ai Băncii Mondiale, care au confirmat sustenabilitatea acesteia. Este important de subliniat că nicio pensie nu va scădea în urma recalculării.\n\n„Guvernul condus de premierul Marcel Ciolacu și-a asumat această reformă pentru a aduce echitate în sistemul de pensii. Principalul obiectiv al recalculării este eliminarea inechităților, fără a scădea nicio pensie, și respectarea principiului contributivității,” a mai adăugat Horia Teodorescu.\n\nMihaela Stănciulescu, directoarea Casei Județene de Pensii Tulcea, a explicat că noul cadru legislativ consolidează principiul contributivității, având în vedere atât venitul pentru care s-a plătit contribuția, cât și vechimea în muncă. În județul Tulcea, fiecare dosar a fost recalculat pe baza noii formule, rezultând astfel o ajustare echitabilă a pensiilor.\n• None Pentru 7.200 de persoane, pensia va rămâne la nivelul din august 2024, fără modificări.\n• None Pentru 5.341 de persoane, creșterea va fi între 1 leu și 100 lei.\n• None Pentru 23.871 de persoane, creșterea va fi între 101 lei și 1.000 lei.\n• None Pentru 7.558 de persoane, creșterea va fi între 1.001 lei și 2.000 lei.\n\nCa urmare a recalculării, numărul persoanelor din județul Tulcea cu o pensie de peste 2.000 lei a crescut de la 18.370 la 24.276, iar 14.927 de persoane vor beneficia acum de o pensie mai mare de 3.000 lei. De asemenea, numărul tulcenilor cu indemnizație socială a scăzut de la 13.489 la 10.174, aceștia fiind încadrați acum în stagiul de cotizare necesar pentru a beneficia de pensie.\n\nPentru a sprijini pensionarii, Guvernul României a stabilit ca, începând cu 1 octombrie, toate pensiile de până la 3.000 de lei să fie scutite de impozitul pe venit. Aceasta este o măsură adoptată de Guvernul condus de Marcel Ciolacu, președintele PSD, pentru a proteja veniturile seniorilor din România.\n\n„Partidul Social Democrat este alături de seniori, iar această decizie de a crește plafonul de neimpozitare de la 2.000 la 3.000 de lei este un pas important pentru a sprijini seniorii noștri,” a concluzionat Horia Teodorescu.",
        "label": "Dobrogea"
    },
    {
        "title": "Pas important pentru salvarea agriculturii din județul Tulcea. Mega-proiect de reabilitare a sistemelor de irigații. Care e stadiul lucrărilor",
        "text": "Agricultura este foarte importantă pentru economia județului Tulcea. În ultimii ani Dobrogea, implicit județul Tulcea au fost lovite de episoade de secetă fără precedent, ceea ce i-a afectat nu doar pe fermieri, ci și pe locuitorii județului.\n\nLa inițiativa administrației județene, guvernele României din ultimii ani, mai ales cele conduse de prim-miniștri PSD, au demarat un amplu program de investiții în sistemele de irigații.\n\nSunt în derulare, prin Ministerul Agriculturii și Dezvoltării Rurale, în speță prin Agenția Națională de Îmbunătățiri Funciare, opt mari proiecte de reabilitare a sistemelor de irigații: BABADAG, PECENEAGA, SUD RAZELM, SARICHIOI, ISACCEA, BEIBUGEAC – SARINASUF, MĂCIN – 23 AUGUST.\n\nDintre acestea, amenajările Sud-Razelm și Babadag sunt în execuție, aproape de finalizare, iar celelalte șase se află în diverse stadii de avizare, urmând ca lucrările să fie scoase în curând la licitație.\n\nValoarea totală a investițiilor ajunge la suma de 260 de milioane de euro. La finalul lucrărilor, județul Tulcea va avea încă 75.000 de hectare agricole irigate.\n\nAcest lucru înseamnă siguranță alimentară, produse agricole la prețuri accesibile și locuri de muncă. Înseamnă, de asemenea, un pas important pentru a putea dezvolta industria alimentară în județul Tulcea, prelucrarea materiilor prime la nivel județean și comercializarea produselor cu valoare adăugată.\n\nProiectul, de mare anvergură și valoare, este un exemplu de bună funcționare a unei echipe politice sudate, o dovadă că lucrurile funcționează bine atunci când la nivel județean, în Parlament și Guvern se află oameni cărora le pasă de nevoile cu adevărat importante ale oamenilor. Astfel, la alegerile parlamentare de pe 1 decembrie, votați echipa PSD Tulcea, votați Dumitru Mergeani, Eugen Ion, Lavinia Vizauer, Sergiu Constantinescu, Dragoș Simion, Andaluzia Luca, Lucian Simion, Ștefan Paul Ionuț, dar și echipa de tineret reprezentată de Cristina Tofan și George Liboși.",
        "label": "Dobrogea"
    },
    {
        "title": "Ștefan Bicov, candidat USR Tulcea la Senat:”Degrevăm instanțele prin arbitraj și mediere”",
        "text": "”O justiție eficientă nu poate fi o justiție sufocată de dosare. ”O justiție eficientă nu poate fi o justiție sufocată de dosare.\n\nDupă cum este cunoscut, instanțele sunt supraaglomerate, aceasta fiind\n\nuna dintre principalele cauze ale depășirii termenelor de soluționare\n\nStatul român trebuie să facă eforturi pentru rezolvarea crizei de\n\nprin organizarea de concursuri corecte pentru ocuparea funcțiilor de",
        "label": "Dobrogea"
    },
    {
        "title": "Târgul Iarmaroc Design Fair i-a cucerit pe tulceni, de Zilele Municipiului",
        "text": "„Până în acest moment numărul persoanelor care au venit la târg nu a fost unul foarte mare, dar cei care au venit au admirat produsele, le-au analizat şi feedback-ul a fost unul pozitiv, spunându-mi că sunt încântaţi că a apărut aşa un târg în oraşul Tulcea. Am venit cu un stand compus din produse din piele naturală. Realizez articole unicate, personalizate prin tehnică prelucrării pieilor, astfel că aproape fiecare produs este unicat. Începuturile acestei afaceri, ca-re a rezultat dintr-un hobby, au început din anul 2014. Este prima dată când vin la Tulcea şi am făcut-o datorită invitaţiei din partea Primăriei şi a unei expozante, dar şi datorită faptului că am câţiva clienţi prin oraş care-mi sunt foarte dragi şi m-au rugat să ajung în zonă. Produsele pe care le confecţionez încep de la 150-180 de lei, la partea de portofele, iar preţul genţilor începe de la 450 lei şi urcă pâ-nă la 600 lei. Atât cât am reuşit să vizitez, am văzut că Tulcea este un oraş cochet. Chiar dacă este micuţ, este foarte bine aranjat în spaţiu. De asemenea, mi-au plăcut câteva clădiri foarte vechi şi oamenii sunt ospitalieri”, ne-a spus Lilia Dorofte.\n\n„Această idee este mai mult decât minunată. Este într-adevăr acea pată de culoare de care avea nevoie oraşul nostru. Mulţi dintre designeri, care sunt cu adevărat tulceni, chiar dacă au prins inspiraţii din alte zone, ne-au făcut onoarea să se întoarcă pe meleagurile noastre şi să ne încânte cu creaţii de-a dreptul minunate. Tulcenii au văzut această iniţiativă neaşteptat de bine. Avem foarte mulţi iubitori de artă. Consider că acest târg va avea multe ediţii de acum încolo. De dimineaţă a fost o nebunie şi vreau să spun că rămân fără tablouri, de aceea încerc să le fac aici, de faţă cu toată lumea. Am atras atenţia prin simplul fapt că pictez la faţa locului şi oamenii sunt interesaţi să vadă cum creez nuanţele, cum fac amestecurile cromatice, ceea ce pe mine mă bucură. Lucrările mele sunt fragmente din zona tulceană, dar într-o viziune foarte artistică. Lumea a fost încântată, iar eu mă bucur pentru că am simţit apreciere. Am încercat foarte mult să fac preţurile accesibile pentru toată lumea, în speranţa că orice îşi doresc să poată cumpără. Preţurile oscilează, am avut tablouri care au pornit de la 50 de lei, iar cel mai scump ajungea la 120 de lei. Cerceii handmade pornesc de la 15 lei până la 75 de lei”, ne-a spus Elida Buftei.\n\n„Am venit special pentru a vedea materialele designerilor autohtoni. Am fost plăcut impresionată, chiar dacă nu am cumpărat nimic. Preţuiesc şi admir creaţiile artiştilor şi munca depusă de aceştia. Mi-au plăcut foarte mult săculeţele pentru plajă şi rochiţele. De asemenea, mi-au plăcut ceştile din ceramică. Este o idee frumoasă, dar din păcate nu prea au consumatori pe segmentul acesta din cate văd. Este o iniţiativa bună de Zilele Municipiului. Trebuie să evoluăm, nu trebuie să ne întoarcem înapoi la ce era până acum. Preţurile sunt bune pentru munca pe care o depun artiştii, dar pentru persoane care are un venit limitat sunt un pic cam piperate”, ne-a spus Dorina Moşescu.",
        "label": "Dobrogea"
    },
    {
        "title": "Imobilul din strada Victoriei nr. 52: Demolare sau clasare ca monument istoric?",
        "text": "„Sunt un proprietar activ şi încerc să fac ceva cu această proprietate, situaţia juridică este destul de complexă. Am devenit proprietar pe această clădire în 2022, a durat aproape jumătate de an să fac alipirea loturilor, cei 500 mp erau împărţiţi în şapte loturi apoi am început procedura de demolare a acestor clădiri. Certificatul de urbanism l-am primit în luna aprilie 2023, abia am început să adun documentaţia necesară pentru a obţine avizul de demolare, m-am blocat în Direcţia Judeţeană de Cultură. A durat aproape patru luni să primim un răspuns oficial din partea lor, care a fost un răspuns destul de ciudat. Au fost mai multe comisii zonale care au trebuit să aprobe acest proiect de demolare. De la prima comisie am primit vot favorabil, Direcţia Judeţeană nu a fost de acord şi l-a trimis la reexaminare, deşi nu aveau un argument legal să-l trimită la reexaminare. De la a doua comisie am primit vot împotriva demolării. Abia în noiembrie 2022 am primit proiectul oficial de la Direcţia Judeţeană pentru Cultură. Apoi a durat o perioadă în care a trebuit să înţeleg de ce nu am primit vot favorabil. Explicaţia a fost faptul că această clădire este inclusă în Clădire Arhitecturală cu Valoare Arhitecturală Medie. Conform legii, doar clădirile cu valoare deosebită nu pot fi demolate, clădirea aceasta ar trebui să primească aprobarea. A durat o perioadă de câteva luni în care a trebuit să studiez legea, să învăţ, să mă consiliez cu jurişti, arhitecţi, până am ajuns la o soluţie. Am adunat şi restul hârtiilor pentru a depune la primărie pentru obţinerea avizului. A expirat certificatul de urbanism, din păcate n-am ştiut de termenul de expirare şi am descoperit în acel moment. Pe 17.05.2024 am primit un nou certificat de urbanism. În acest nou certificat de urbanism a apărut o informaţie nouă faţă de primul certificat, în care se interzice demolarea acestor clădiri din aceleaşi considerente de la cultură. Am fost în audienţă la doamna arhitect şef cu care am discutat soluţii, doamna arhitect a spus că ar fi de acord cu demolarea acestei clădiri, dar într-adevăr trebuie să merg mai departe cu … Am un raport de expertiză tehnică din august 2023 în care clădirea este încadrată în risc seismic 1 cu posibilitatea accidentării grave a trecătorilor (…) Astfel am primit recomandarea să începem demolarea în caz de urgenţă, conform legii ar trebui să se aprobe. Doamna arhitect şef nu a fost de acord şi ne-a recomandat în continuare să discutăm cu cei de la cultură pentru a primi aprobarea. Astăzi, prin ceea ce am discutat, vreau să demonstrez că sunt un proprietar activ şi vreau să fac ceva cu această clădire şi nu face sens mărirea impozitului atât timp cât eu încerc să fac ceva cu ea, s-o aduc într-o stare de normalitate, să o demolez. Raportul de expertiză demonstrează că nu mai face sens ca această clădire să fie salvată, deoarece are crăpături foarte mari şi este un pericol public. Mai intră boschetari în acea clădire şi este un pericol public să se surpe peste ei, dar nu pot să desfiinţez clădirea. În continuare lucrez pentru a primi aprobări şi a găsi soluţii de a face ceva cu această clădire”, a declarat Dan-Iulian Şotre.",
        "label": "Dobrogea"
    },
    {
        "title": "O pensiune din Murighiol și-a îmbolnăvit în mod repetat clienții. Cine este proprietarul care s-a crezut intangibil",
        "text": "În ultima vreme au apărut în presă informații despre o pensiune din Murighiol ai cărei clienți au reclamat că, după ce au mâncat la restaurantul pensiunii, au ajuns la spital. Și în recenziile de pe Booking și Google Maps, până de curând pline de laude deșănțate, au început să apară informații despre ce se întâmplă cu adevărat la pensiune Coralia.\n\nAm verificat informațiile apărute în presă, am mers pe urma recenziilor negative și am aflat că lucrurile sunt chiar mai grave și mai complicate decât au apărut până acum în public.\n\nPrima informație despre ce se întâmplă la pensiunea Coralia din Murighiol a apărut în septembrie, urmată, la o lună distanță, de o a doua ieșire publică a unui client care s-a plâns nu doar că a avut de suferit după sejurul petrecut acolo, dar și că autoritățile au rămas surde și mute la reclamații.\n\nDoar că de această dată lucrurile nu stau chiar așa. Din informațiile noastre, au existat cel puțin trei plângeri făcute în urma unor sejururi la pensiunea din Murighiol, iar plângerile au fost urmate de controale efectuate de Protecția Consumatorilor, Direcția Sanitară Veterinară și pentru Siguranța Alimentelor și Direcția de Sănătate Publică. Fiind vorba despre o problemă de sănătate publică, ar fi fost și anormal ca autoritățile să nu reacționeze. Iar problema de sănătate publică este evidentă, din moment ce la Spitalul Județean de Urgență din Tulcea au ajuns, în perioade diferite, cel puțin cinci clienți ai pensiunii Coralia, printre care și un copil, toate aceste persoane acuzând tulburări digestive și simptome asociate, de obicei, toxinfecțiilor alimentare. Toți cei cinci turiști ghinioniști mâncaseră la restaurantul pensiunii Coralia, toți au. avut nevoie de îngrijiri medicale, de perfuzii și de tratament medicamentos.\n\nÎn urma investigațiilor pe care le-am realizat, am aflat că pe data de 11 octombrie 2024 activitatea pensiunii a fost suspendată temporar, pentru perioada în care se realizează analizele tuturor probelor luate din bucătăria pensiunii.\n\nDe altfel, din data de 11 octombrie nimeni nu se mai poate caza la Coralia, rezervările fiind blocate și pe Booking, așa cum arată și captura de ecran făcută pe data de 1 noiembrie 2024.\n\nCine este proprietarul pensiunii care îmbolnăvește turiștii\n\nCuriozitatea ne-a împins să mergem mai departe și să încercăm să aflăm cine este proprietarul pensiunii. Am bănuit că s-ar putea să fie vreun șmecher care se crede mai presus de lege și care nu se simte obligat să respecte regulile elementare de igienă atunci când vine vorba despre alimentația publică.\n\nPensiunea turistică Coralia din Murighiol este deținută și operată de firma Coralia Danube SRL, are 30 de locuri de cazare și este clasificată ca pensiuni cu trei flori/margarete încă din 2016.\n\nAparent, firma din spatele pensiunii nu aparține niciunui șmecher, acționarul unic al Coralia Danube SRL fiind Alexandra Minodora Udrea, o tânără de doar 23 de ani.\n\nȘi aici intervine un prim semn de întrebare: cum poate o tânără de 23 de ani să fie proprietara unei pensiuni care funcționează încă din 2016? Ar însemna că la 15 ani, cât avea în 2016, domnișoara Udrea construise deja pensiunea, obținuse autorizările necesare și o introdusese în circuitul turistic. o performanță managerială pentru o persoană atât de tânără. Iar dacă ne gândim că firma Coralia Danube SRL a fost înființată în 2011, când domnișoara Alexandra Minodora avea 10 anișori, lucrurile devin și mai ciudate.\n\nNumai că Alexandra Minodora Udrea este acționar unic al Coralia Danube SRL de-abia din septembrie 2024. Persoana care a înființat firma este Magda Udrea, mama domnișoarei Alexandra.\n\nDoamna Magda Udrea a fost asociat unic al Coralia Danube SRL de la înființarea firmei, în 2011 și până în luna iunie 2021, când i-a cedat 50% dintre părțile sociale fiicei sale.\n\nÎn luna aprilie 2024, Magda Udrea i-a mai cedat fiicei sale, Alexandra, încă 20% din acțiuni, iar în septembrie 2024 i-a cedat și restul de 30% de părți sociale pe care le mai deținea. Așa a juns tânăra de doar 23 de ani proprietara unei pensiuni cu 15 camere și 30 de locuri de cazare.\n\nChiar dacă în acte proprietar este acum Alexandra Minodora Udrea, De afacere se ocupă în continuare părinții săi, doamna Magda și domnul Marin, pomeniți foarte des de către clienții pensiunii în recenzii și comentarii.\n\nDin ce scriu clienții și din ce ne-au relatat și nouă, atât doamna Magda cât și domnul Marin sunt prezenți zi de zi la pensiune și sunt foarte prezenți printre clienții lor. Mai mult, unii clienți se plâng că cei doi proprietari sunt prea prezenți și intruzivi, că se bagă mereu în sufletul oamenilor și că încearcă să-i tragă pe aceștia de limbă, în loc să-i lase să-și petreacă vacanțele în liniște.\n\nMai mulți clienți ne-au povestit că l-au surprins pe Marin ascultând pe la ușile turiștilor, așa că am bănuit că domnul Marin ar fi ceva pensionar special care o fi lucrat prin instituții obișnuite să-și folosească ochiul și timpanul. Pensionar pentru că petrece mult tip la pensiune, fără să pară că ar lucra undeva, și fost polițist sau ofițer din cauza apucăturilor descrise de mai mulți turiști.\n\nAm cercetat și, surpriză: domnul Marin nu este nici pensionar și nici ofițer.\n\nDe fapt, este vorba despre Marin Udrea, angajat ca expert la Serviciul Impozite și Taxe al Primăriei Muncipiului Tulcea, compartimentul Stabilire și Impunere Persoane fizice.\n\nNu e cine știe ce poziție șmecheră, dar este suficient de importantă încât să-ți creezi, în timp, niște relații care să-ți permită să nu acorzi prea mare respect legilor atunci când vine vorba despre afacerea soției și a fiicei.\n\nPoate că așa se explică și de ce clienții pensiunii Coralia au reclamat, de-a lungul timpului, că de foarte multe ori n-au primit bon fiscal pentru ceea ce au consumat în restaurantul pensiunii. când lucrezi la taxe și impozite îți permiți să faci și tu puțină evaziune, că doar nu te-or controla tocmai pe tine.\n\nPentru ai lui mumă, pentru alții ciumă\n\nPrin natura funcției, Marin Udrea ar trebui să fie omul legii, necruțătorul care face totul pentru a aduce statului și ultimul leuț pe care i-l datorează contribuabilul.\n\nDar dacă așa este la serviciu, acasă lucrurile se schimbă. nu doar că privește îngăduitor cum afacerea soției (și mai nou a fiicei) evită taxele și impozitele, dar mai și ascunde de autorități, de colegi și de public veniturile reale ale familiei sale.\n\nDomnul Udrea este obligat de lege să depună declarații de avere în fiecare an, iar declarațiile de avere trebuie să conțină toate informațiile legate de venituri, atât ale domniei sale cât și ale soției.\n\nNuami că din declarațiile de avere ale domnului Udrea lipsesc aceste informații obligatorii. De-abia în declarația depusă în 2024 apare și doamna Magda Udrea, cu venituri de 23.520 de lei în calitate de director executiv al firmei Coralia Danube SRL.\n\nDeși doamna Udrea este administrator al firmei respective încă din 2011, până anul acesta soțul nu a trecut în declarația de avere veniturile doamnei ca administrator sau director executiv. Mai grav, în declarațiile de avere ale lui marin udrea nu apar niciodată veniturile încasate de soție ca dividende, deși declararea lor nu este deloc facultativă.\n\nCoralia Danube SR al fost, mereu în ultimii ani, o firmă aflată pe profit.\n\nÎn anul 2023, la o cifră de afaceri de 609.196 de lei, profitul a. fost de 114.627 de lei. În 2022 profitul a fost de 216.914 de lei, la o cifră de afaceri de 597.135 de lei, air în 2021 cifra de afaceri a fost de 776.364 de lei, iar profitul de 425.303 de lei.\n\nÎn mod normal, profitul se transformă în dividende, dividendele se împart între acționari, iar acționarii fac ce vor cu banii. Ce nu pot să facă, însă, este să nu-i declare la finanțe sau să nu-i treacă în declarațiile de avere proprii sau ale soților.\n\nAsta e în teorie. În practică, atunci când soțul lucrează la impozite și. taxe poți crede că n-ai nicio obligație.",
        "label": "Dobrogea"
    },
    {
        "title": "Au fost aprobate taxele și tarifele județene",
        "text": "Astăzi, în cadrul ședinței ordinare a Consiliului Județean Tulcea a fost votat proiectul de hotărâre privind stabilirea taxelor și tarifelor reprezentând venituri proprii ale județului Tulcea și instituțiilor publice subordonate Consiliului Județean Tulcea, pentru anul 2024.\n\nDocumentul referitor la taxele și tarifele aplicate la nivelul Județului și a structurilor subordonate poate fi consultat pe site-ul Consiliului Județean Tulcea, www.cjtulcea.ro.\n\nConform legii, Consiliul Județean Tulcea aprobă taxele și tarifele speciale pentru funcționarea unor servicii publice locale. Cuantumul acestor taxe și tarife se stabilește anual, iar veniturile obținute din acestea se utilizează integral pentru acoperirea cheltuielilor efectuate pentru funcționarea serviciilor publice, precum și pentru finanțarea cheltuielilor de întreținere și funcționare a acestor servicii.\n\nPână acum, Consiliul Județean Tulcea are încheiate contracte de concesiune și închiriere care nu au prevăzute nivelul majorărilor de întârziere pentru neplata la termen a redevenței și chiriei.\n\n„În această situație, propun aprobarea majorărilor de întârziere pentru neplata la termen a redevenței și a chiriei în procent de 1% din cuantumul obligațiilor de plată neachitate în termen, calculată pentru fiecare lună sau proporțional cu numărul de zile de întârziere, începând cu ziua imediat următoare termenului de scadență și până la data stingerii sumei datorate inclusiv“, se arată în referatul de aprobare, anexă a proiectului de hotărâre.",
        "label": "Dobrogea"
    },
    {
        "title": "Gabriel-Costel HEREA, președintele partidului Forța Dreptei Tulcea, candidat pentru Parlamentul României la Camera Deputaților",
        "text": "Sunt un om de dreapta, un antreprenor care, de peste două decenii, se încăpățânează să lupte cu toate piedicile create de impredictibilitatea fiscală și supraimpozitarea companiilor mici si mijlocii.\n\nLa începutul anilor 2000 am inițiat o afacere în domeniul comercializării pieselor auto, ca mai apoi să devin primul distribuitor zonal, din Tulcea, al unui producător mondial de uleiuri auto și industriale. Am dezvoltat, mai apoi, o afacere în domeniul HoReCa, unde am încercat și sunt sigur că am și reușit să aducem clienților servicii de foarte bună calitate.\n\nAm avut alături echipe de oameni profesioniști cu care am lucrat, m-am sfătuit și fără de care nu aș fi reușit să dezvolt aceste proiecte.\n\nÎn încercarea mea de a îmbunătăți calitatea serviciilor în instituțiile statului, am decis să mă implic prin intermediul funcției de director pe care am ocupat-o la prefecturile Tulcea și Brăila.\n\nÎn primele cinci luni ale acestui an, la nivel național, peste 9.000 de firme și-au suspendat activitatea. Tulcea ocupă locul doi pe țară cu o creștere de 73,91% a numărului de suspendări, comparativ cu aceeași perioadă a anului trecut. Acesta este doar un exemplu pentru a vedea că mediul de afaceri este în dificultate și trebuie susținut prin propuneri legislative concrete, care să producă efecte imediate.\n\nPentru anul 2025, se vorbește despre creșterea impozitului pe venit de la 10% la 16%, așa-numita uniformizare a cotei unice, creșterea impozitului, adică dublarea impozitului pe dividende, de la 8% la 16% , iar majorarea TVA-ului este aproape sigură.\n\nA venit timpul ca oamenii cinstiți, oamenii pregătiți, oamenii întreprinzători, care s-au săturat să plătească taxe si impozite tot mai mari, să preia inițiativa in județul Tulcea pentru o nouă reprezentare politică de dreapta adevărată, în slujba celor care muncesc, fac afaceri în mod cinstit și care nu stau cu mâna întinsă la stat!",
        "label": "Dobrogea"
    },
    {
        "title": "Continuitate într-o nouă abordare integrată pentru ITI Delta Dunării",
        "text": "Asociația pentru Dezvoltare Intercomunitară ITI Delta Dunării a organizat miercuri, 23 octombrie 2024, conferința de deschidere a proiectului „Asigurarea cadrului de sprijin în vederea pregătirii intervențiilor prioritare și integrate care contribuie la implementarea Strategiei Integrate de Dezvoltare Durabilă a Deltei Dunării” – nr. 2.036/2024 – Cod SMIS 320658.\n\n„Astăzi lansăm proiectul cu numărul 4 pentru ITI Delta Dunării. Un proiect care se va finanța din exercițiul 2021-2027. Avem continuitate, iar asta ne arată că ITI și-a făcut treaba.\n\nNumai că, din nefericire, nu mai avem aceleași alocări comparativ cu ceea ce am avut anterior, fapt imprimat de o nouă abordare la nivel național. Acum se dedică un procent din ceea ce înseamnă Regiune – cu valori mult mai mici, nu mai avem o alocare procentuală din ceea ce însemna program național, așa cum a fost în exercițiul financiar trecut.\n\nÎn schimb, avem avantajul posibilității de a negocia cu fiecare Autoritate de Management, acolo unde nu avem alocări dedicate sau indicative așa cum sunt ele trecute în Program”, a declarat președintele Asociației pentru Dezvoltare Intercomunitară ITI Delta Dunării, Ilie PETRE, în debutul evenimentului.\n\nNoua modalitate de finanțare pentru exercițiul financiar actual 2021-2027, fișele de proiecte integrate\n\nNoua modalitate de finanțare pentru exercițiul financiar actual 2021-2027 are la bază fișe de proiecte integrate care acoperă domenii în care s-au identificat necesități ale comunității.\n\nEste vorba de o abordare integrată care acoperă sectoarele: Turism, Biodiversitate, Social-Educație, Transport public naval în Delta Dunării, Cercetare, Sănătate.\n\nPreședintele Ilie PETRE a evidențiat avantajele pe care proiectele considerate prioritare pentru ITI Delta Dunării le vor avea: „Proiectele prioritare, așa cum spune Comisia Europeană, pe care vom reuși să le încadrăm în aceste fișe de proiecte integrate vor avea punctaje suplimentare și acces la finanțarea națională. Ceea ce înseamnă un succes important pentru noi”.\n\nRată de contractare pentru ITI de 105,26%\n\nÎn exercițiul financiar 2014-2020, în teritoriul ITI Delta Dunării s-au semnat peste 1500 de proiecte. Suma totală contractată a fost de 1, 4 miliarde de euro, ceea ce înseamnă o rată de contractare pentru ITI de 105,26%.\n\n„Din această sumă s-au rambursat 996 de milioane de euro, deci 71,66%. Din punctul meu de vedere, putea fi mai mare această sumă dar acestea au fost condițiile ținând cont de faptul că din 2020 am trecut prin aceste etape consecutive de pandemie, creșteri de prețuri cu renegocieri pe toate zonele iar o altă întârziere majoră a fost generată, știți foarte bine, de sistemul nostru de achiziții.\n\nNu mai fac comparație cu ceea ce s-a întâmplat înainte de ITI, am tot făcut-o de-a lungul timpului. Cred că este destul de relevant numărul de proiecte. Din punctul meu de vedere, impactul ITI va fi extrem de vizibil în următorii trei până la cinci ani când se vor culege roadele atât în plan economic cât și al imaginii”, a precizat Ilie PETRE.\n\nLa rândul său, Mihaela LUNGU – Manager de proiect a făcut o detaliere a obiectivelor proiectului care asigură finanțarea ITI Delta Dunării pentru următorii 6 ani.\n\nMihaela LUNGU a ținut să evidențieze și modul în care va fi valorificată expertiza echipei ADI ITI Delta Dunării, în relația cu noile ITI aflate acum la început de drum.\n\n„Vom asigura schimbul de experiență cu celelalte ITI din țară, astfel încât să împărtășim din expertiza noastră acumulată până în prezent în cadrul programului pilot.\n\nA fost o muncă de echipă, cu rezultate care ne motivează. Abordăm noua perioadă de programare cu încredere, vom fi aproape de beneficiar așa cum am fost permanent”, a spus Mihaela LUNGU.\n\nAlături de echipa ADI ITI Delta Dunării au mai fost prezenți la conferință beneficiari ai proiectelor ITI, reprezentanți ai administrației locale și județene, ai Autorităților de Management care gestionează fondurile europene, societății civile și ai mediului de afaceri.",
        "label": "Dobrogea"
    },
    {
        "title": "Mahmudia își continuă dezvoltarea împreună cu primarul Ion Șerpescu",
        "text": "Primarul în funcție al comunei Mahmudia a câștigat un noumandat. Acesta a obținut un procent de 79.78% respectiv 872 de voturi, la mare distanță de contracandidați.\n\nVotul vine ca o recunoaștere a realităților din comună, a proiectelor implementate și arată că cetățenii doresc continuarea dezvoltării comunei.\n\n„Vă mulțumesc pentru încrederea acordată și vă promit că voi încerca să nu vă dezamăgesc!”, a transmis primarul Ion Șerpescu.",
        "label": "Dobrogea"
    },
    {
        "title": "Echipa ADI ITI Delta Dunării: „La mulți ani doamnelor și domnișoarelor!”",
        "text": "Fie ca toate împlinirile frumoase, sănătatea şi spiritul acestei zile să vă însoţească pretutindeni!",
        "label": "Dobrogea"
    },
    {
        "title": "Cele mai importante reguli de care să ții cont în cazinouri",
        "text": "Din punct de vedere legal, regulile pentru divertismentul la jocuri de noroc online în România vizează două elemente esențiale: utilizatorii trebuie să aibă vârsta de cel puțin 18 ani și să aleagă exclusiv platforme ale unor operatori licențiați pe plan local de către Oficiul Național pentru Jocuri de Noroc. Desigur, există și alte aspecte relevante, menționate în termenii și condițiile cazinourilor online.\n\nLa momentul actual, peste 30 de operatori oferă distracție 100% legală și în deplină siguranță pe și mai multe zeci de website-uri de online casino. Tot mai multe branduri de gambling au dezvoltat și aplicații pentru mobil, cu instalare simplă și desigur gratuită. Așadar, este simplu să găsești numeroase resurse de profil – sloturi, jocuri de masă de cazinou cu dealer live, poker, bingo.\n\nPentru ca experiența în cazinouri online să fie cât mai plăcută, mereu fără regrete, orice jucător ar trebui să își impună însă propriile reguli, un set de măsuri suplimentare în spiritul jocului responsabil. Sunt chestiuni de principiu, atitudini care înseamnă abordare echilibrată, isteață, la orice sesiuni de distracție în universul jocurilor de online casino.\n\nIată unele astfel de reguli pe care ar fi ideal să ți le impui dacă alegi să te distrezi în cazinouri pe internet:\n\nBuget limitat la păcănele sau orice alte jocuri de noroc\n\nSetează-ți un anumit buget pentru sesiunea la sloturi online ori la alte jocuri de cazinou și ai grijă să nu îl depășești, indiferent de cum decurg lucrurile – adică dacă norocul este sau nu de partea ta. De asemenea, este recomandat să ai proiectată și o sumă maximă pe care îți permiți să o cheltuiești la gambling pe parcursul unei luni.\n\nTimp petrecut cu măsură pe platformele de gambling\n\nJocul responsabil implică nu doar limite de bani, ci și limite de timp. Este normal să nu exagerezi cu acest hobby, astfel încât viața ta personală și cea profesională să nu aibă de suferit în vreun fel.\n\nFără joc pentru recuperarea sumelor pierdute la cazinou\n\nDacă ai avut multe jocuri la rând în care nu ai câștigat, ia o pauză și încearcă-ți norocul cu altă ocazie. Încercarea de a continua să joci pentru a recupera sumele pierdute reprezintă o mare greșeală. De altfel, abordarea corectă într-un cazinou online este de a considera acele pierderi pur și simplu cheltuieli pentru serviciile de divertisment.\n\nMediul online poate să fie impresionant la partea de resurse de divertisment, dar este indicat să alegi și distracție care să nu se rezume la utilizarea de tehnologie. Există multe pasiuni pe care le poți urma în aer liber sau oricum în locații fizice, fără utilizarea internetului. De exemplu, mergi cu prietenii la un concert, la un festival de muzică sau la un meci de fotbal al echipei favorite.\n\nO viziune clară te va ajuta să iei decizii inspirate. Așadar, nu combina niciodată jocurile de noroc cu alcoolul sau cu alți stimuli care ți-ar putea afecta modul în care gândești. Să ai o minte lucidă este de mare ajutor inclusiv în momentele în care ar trebui să acționezi într-un anumit fel, în funcție de cursul jocului, de exemplu la blackjack, baccarat sau poker.\n\nPlatforme precum vladcazino oferă jucătorilor unele instrumente practice, în spiritul jocului responsabil. Printre altele, menționăm alertele care ajută la conștientizarea intervalului de timp petrecut pe website sau în aplicație și chiar posibilitatea de autoexcludere, dacă se ajunge la risc real de adicție. De altfel, operatorul care deține acest cazinou online mai sus amintit este angrenat într-un plan internațional amplu care are drept scop eliminarea veniturilor din jocuri de noroc cu impact negativ.\n\nFără jocuri de noroc în momentele de tristețe profundă\n\nNu mereu avem starea ideală pentru jocuri de noroc. Tristețea sau alte stări nedorite nu sunt compatibile cu astfel de divertisment, pentru că există riscul de a lua decizii fără raționament corect. Desigur, cazinourile online sunt asociate cu distracție și bună dispoziție, deci nu înseamnă că ai nevoie să te simți perfect înainte de joc. Este necesar doar să fii într-o zonă de echilibru personal.\n\nExperiență socială la cazinou și nu mereu joc solitar\n\nJocurile de cazinou se pot accesa fără a fi nevoie de alți oameni în jurul tău. În cazul sloturilor, ești doar tu și jocul ales. În cazul jocuri de masă de cazinou, te întâlnești online cu dealeri / crupieri și alți jucători necunoscuți. Este bine ca, măcar ocazional, să transformi aceste experiențe relativ solitare în unele cu mai multă socializare.\n\nAi putea să joci live în timp ce ești urmărit de prieteni și discuți cu aceștia sau îi poți invita pe amicii tăi la un concurs improvizat de joc în paralel. Va fi amuzant și plăcut să comparați rezultatele, să vedeți cine a avut mai mult noroc și eventual inspirație la jocurile de live casino.",
        "label": "Dobrogea"
    },
    {
        "title": "Cine este bărbatul arestat pentru incendierea unor adăposturi pescărești în Deltă",
        "text": "În evidenţele Parchetului de pe lângă Judecătoria Tulcea a fost înregistrată cauza penală privind pe inculpatul S.V. cercetat pentru săvârșirea a două infracțiuni de distrugere, săvârșite prin incendiere.\n\nProbatoriul administrat în cauză a relevat faptul că inculpatul S.V., pescar din com. Murighiol, pe fondul unei stări tensionate preexistente și a dorinței de a se răzbuna față alți pescari, la data de 09.11.2024, în timp orei 12.00, inculpatul S.V. a distrus prin incendiere un adăpost pescăresc de pe digul de protecție al centurii ,,Holbina,, iar în jurul orelor 19.00, continuându-și activitatea infracțională, inculpatul a incendiat un alt adăpost pescăresc din aceiași zonă, cauzând distrugerea în totalitate și a celui de al doilea adăpost.\n\nÎntrucât faptele inculpatului S.V. prezintă un grad ridicat de pericol social pentru ordinea publică, organele de poliție judiciară din cadrul Secției 1 poliție Rurală au dispus reținerea acestuia pentru 24 de ore iar la data de 11.11.2024, procurorii din cadrul Parchetului de pe lângă Judecătoria Tulcea au formulat o propunere de arestare preventivă a inculpatului, propunere ce a fost însuşită de Judecătorul de drepturi şi libertăți din cadrul Judecătoriei Tulcea iar inculpatului S.V, i-a fost emis un mandat de arestare pe o durată de 30 de zile.\n\nCercetările continuă în vederea lămuririi tuturor împrejurărilor de fapt şi a stabilirii răspunderii penale .\n\nFacem precizarea că măsură luată faţă de inculpat constituie o măsură preventivă , luată conform dispozițiilor codului de procedură penală , care însă nu poate în niciun fel să înfrângă principiul prezumţiei de nevinovăţie .",
        "label": "Dobrogea"
    },
    {
        "title": "Deputatul George Șișcu: „Ciucă este singurul dintre candidați care a demonstrat tot ce era de demonstrat în serviciul public”",
        "text": "Deputatul PNL Tulcea, George Șișcu, a participat împreună cu delegația liberalilor tulceni la ședința Consiliului Național, în cadrul căreia Nicolae Ciucă a fost desemnat oficial candidat pentru funcția de președinte.\n\n„S-a încheiat Consiliul Național al Partidul Naţional Liberal, iar din acest moment Președintele partidului, Nicolae Ionel Ciucă, este oficial candidatul nostru pentru funcția supremă în stat. Dar nu este o surpriză, pentru că niciodată nu am avut nicio ezitare: fostul premier Ciucă, actual președinte al Senatului României, va fi viitorul Președinte al României. Un președinte de dreapta, așa cum țara noastră a avut în ultimele două decenii.\n\nValori precum onoare sau credință sunt terfelite de adversarii noștri politici și speră să le golească de conținut în această bătălie electorală. Dar Nicolae Ciucă este singurul dintre candidați care a demonstrat tot ce era de demonstrat în serviciul public, ca militar de carieră de-o viață, iar mai apoi ca senator, Prim-Ministru, președinte al nostru, al liberalilor.\n\nAstăzi, până și adversarii noștri pretinși de dreapta descoperă că, în comparație cu actualul premier, Nicolae Ciucă a reușit, ca Prim-Ministru, să asigure creștere economică, investiții străine fără precedent, să fie cel mai performant lider de Guvern atunci când a fost vorba despre atragerea de fonduri europene. A reușit, alături de miniștrii liberali, să protejeze antreprenorii, dar în același timp să implementeze măsuri care să îi protejeze pe cei mai vulnerabili dintre români. Nu același lucru îl putem spune, din păcate, despre rezultatele guvernării cu premier PSD.\n\nMergem cu încredere în aceste alegeri prezidențiale și parlamentare, cu conștiința faptului că în toți anii de când PNL este la guvernare și-a făcut datoria față de toți românii. Și că, dincolo de sondajele vânturate în spațiul public doar cu scopul de a intoxica opinia publică, matematica nu minte. PNL este un partid mare, cu baza acțiunii sale politice în inima comunităților. Nu suntem politicieni de paradă, ci permanent în slujba cetățenilor care ne-au trimis în funcțiile pe care le ocupăm.\n\nIar dacă Nicolae Ciucă, candidatul nostru la Președinția României, chiar ar avea un scor slab (ceea ce nu e cazul, după cum o relevă cercetările sociologice serioase), de ce continuă să fie cel mai atacat politician al momentului, atât dinspre stânga politică, cât și dinspre formațiunile mici sau foarte mici care se revendică a fi de dreapta?” a transmis deputatul George Șișcu.",
        "label": "Dobrogea"
    },
    {
        "title": "PSD duce mai departe tradiția dezvoltării Dobrogei",
        "text": "Pe 14 noiembrie s-au împlinit 146 de ani de când Dobrogea a devenit, pentru totdeauna, parte a României. A fost, după câștigarea Independenței României, primul mare act politic al Regelui Carol I, care a dovedit viziune și mai multă înțelegere a modului în care urma să se dezvolte România decât mulți dintre politicienii români ai epocii sale. Aceștia, orbiți de idei puține și înguste, s-ar fi lipsit de Dobrogea, pe care o considerau o mlaștină inutilă. S-ar fi lipsit astfel de ieșirea țării la Marea Neagră, de resurse naturale bogate, de Delta Dunării și de gazul din platforma continentală a Mării Negre, care ar trebui să ne garanteze independența energetică o bună perioadă de acum înainte.\n\nTeritoriu al toleranței, exemplu de înțelegere între etnii, lecție permanentă pentru modul în care conviețuiesc non-conflictual minoritățile și majoritatea, Dobrogea a fost considerată, multă vreme, destinația exclusiv de vacanță a României, plaja și locul de plimbări cu barca al celorlalte provincii istorice. Și, totuși, aici trăiesc 849.352 de cetățeni români, oameni care au tot dreptul să se se considere contemporani cu ceilalți cetățeni ai României, să aibă acces la toate facilitățile anului 2024.\n\nMai ales în ultimii 12 ani, Județul Tulcea, partea nordică a Dobrogei, s-a dezvoltat accelerat, instalându-se pe deplin în secolul în care trăim, iar cea mai mare parte din meritul acestei dezvoltări revine administrației județene și guvernelor PSD care s-au succedat la conducerea țării din 2012 și până astăzi.\n\nAcestor factori de decizie preocupați de dezvoltarea regiunii, datorăm faptul că în județul Tulcea s-a dat în folosință a treia legătură terestră între Dobrogea și restul țării, podul dintre Tulcea și Brăila, cea mai mare lucrare de infrastructură din România ultimilor 35 de ani. Tot datorită acestor guverne și acestei administrații județene, județul Tulcea va avea, în curând, cel mai modern spital din întreaga regiune. Drumurile bine făcute, pe care se circulă în siguranță, au devenit o obișnuință în județul Tulcea. Cele mai multe dintre școlile din județ au fost reabilitate, extinse și dotate cu tehnologie educațională modernă.\n\nCu fonduri europene contractate de peste 1,4 miliarde de euro în ultimii ani și cu alte fonduri care așteaptă să fie alocate investițiilor aflate în derulare sau în faza de proiect, județul Tulcea este zona României cu cea mai rapidă și vizibilă dezvoltare din ultima perioadă.\n\nAlături de PSD, județul Tulcea și Dobrogea de Nord continuă să pășească pe calea sigură a dezvoltării, onorând moștenirea unora dintre cei mai vizionari români ai istoriei noastre și îmbunătățind viața celor din prezent.\n\nLa alegerile parlamentare de pe 1 decembrie, votați echipa PSD Tulcea, votați Dumitru Mergeani, Eugen Ion, Lavinia Vizauer, Sergiu Constantinescu, Dragoș Simion, Andaluzia Luca, Lucian Simion, Ștefan Paul Ionuț, dar și echipa de tineret reprezentată de Cristina Tofan și George Liboși.",
        "label": "Dobrogea"
    },
    {
        "title": "PSD aduce banii din PNRR în România",
        "text": "Preluarea portofoliului MIPE de către PSD a adus un progres spectaculos în îndeplinirea reformelor prevăzute în PNRR. La acest moment sunt realizate efectiv 38 din cele 66 de reforme asumate de România prin PNRR. Adică mai mult de jumătate, respectiv 57,5%! Iar în clasamentul european al absorbției fondurilor PNRR România e pe locul 15 din 28. E un progres absolut remarcabil față de momentul preluării de către PSD a portofoliului MIPE, când erau realizate doar 9 reforme.\n\nFoarte mulți analiști au pus sub semnul întrebării determinarea de a adopta reformele din PNRR de către actualul Guvern, având în vedere că ne aflăm într-un an electoral. PSD a demonstrat, însă, capacitatea de a face reformele PNRR. Unele reforme au fost prost negociate de miniștrii USR, dar PSD a avut capacitatea de a explica Comisiei Europene și de a le renegocia, cum a fost cea referitoare la plafonul maxim pentru pensii.\n\nLa acest moment, datele actualizate de MIPE arată că:\n• Din 28,5 de miliarde de euro – total grant-uri și împrumuturi PNRR – au intrat în țară 9,4 miliarde de euro, adică 33%! Din această perspectivă România este la mijlocul clasamentului european, pe locul 15 din 28!\n• 3 miliarde de euro, din cele 9,4 miliarde primite, s-au cheltuit deja! Însă avem proiecte și contracte semnate de peste 36 de miliarde de euro, deci nu există niciun risc ca banii din PNRR să rămână necheltuiți.\n• Din totalul de 66 de reforme, 38 sunt îndeplinite (mai mult de jumătate) alte 23 sunt în curs de realizare, iar pentru restul de 5 rămase, termenul este 2025-2026.\n\nPe scurt, în pofida întârzierilor determinate de necesitatea lămuririlor tehnice asupra unor condiționalități prevăzute în cererea trei de plată, avem rezultate bune, consistente, care demonstrează fără echivoc hotărârea și performanța guvernului Ciolacu în promovarea investițiilor și absorbția fondurilor europene.\n\nSpre comparație, situația cererilor de plată depuse la nivelul statelor membre UE conform MIPE este următoarea:\n\n– A treia cerere de plată – Slovenia, Franța, România și Cehia, cu precizarea că Cehia a transmis cererea de plată nr. 2 împreună cu cererea de plată nr. 3;\n\n– A patra cerere de plată – Grecia, Slovacia, Spania și Portugalia cu precizarea că în cazul Portugaliei cererea de plata nr. 3 a fost transmisă împreună cu cererea de plată nr. 4;\n\nGuvernul Ciolacu performează în îndeplinirea reformelor prevăzute în PNRR și aduce banii europeni în țară, chiar și în condițiile în care suntem țara care și-a asumat cele mai multe reforme și aflându-se într-un an electoral, an în care politicienii, de regulă, se feresc să facă reforme.",
        "label": "Dobrogea"
    },
    {
        "title": "La 1 octombrie celebrăm Ziua Internațională a Persoanelor Vârstnice, un moment de reflecție și recunoștință pentru fiecare dintre aceștia!",
        "text": "La 1 octombrie celebrăm Ziua Internațională a Persoanelor Vârstnice, un moment de reflecție și recunoștință pentru fiecare dintre aceștia!\n\n\n\nEste esențial să le arătăm admirația noastră zilnic, nu doar prin cuvinte, ci și prin fapte. Sprijinul nostru, atenția și grija pentru ei sunt gesturi de prețuire pentru întreaga lor contribuție. Experiența lor de viață este o sursă inestimabilă de înțelepciune!\n\n\n\nContribuția seniorilor la politica și evoluția României este inestimabilă, iar PNL a știut mereu să valorizeze și să se sprijine pe această resursă de cunoaștere și discernământ. Acțiunile concrete întreprinse de PNL în favoarea pensionarilor, precum majorările de pensii, ilustrează devotamentul nostru de a le îmbunătăți calitatea vieții.\n\n\n\nLa mulți ani tuturor persoanelor vârstnice, cu dorința de a avea parte de o viață lungă, fericită și senină!",
        "label": "Dobrogea"
    },
    {
        "title": "Sorin Andrici: Prima ediţie The Last Survivor România Backyard Ultra, un succes",
        "text": "„Eu nu am participat, mi-aş fi dorit să particip, dar nu prea ar fi avut cine să se ocupe de organizare. Eu am fost non-stop acolo, am stat de când s-a dat startul şi până s-a terminat şi m-am ocupat doar de organizare pentru buna desfăşurare a concursului. Multă lume îşi dorea să particip, mai ales tulcenii. Pe de altă parte, eu deţin şi recordul României la Backyard Ultra. Am alergat 41 de ore, record naţional stabilit anul acesta în Spania. Urmează ca în luna august să particip şi eu la un Backyard Ultra în localitatea Brebu, Dâmboviţa”, a explicat Sorin Andrici.",
        "label": "Dobrogea"
    },
    {
        "title": "Câinii fără stăpân, o adevărată problemă în comunele tulcene",
        "text": "„Am discutat cu preşedintele ACoR de la nivel naţional şi am venit şi noi cu propuneri de modificare. Aşteptăm să iasă ultima ordonanţă pentru a putea găsi soluţii. În acest moment, ACoR Tulcea lucrează pentru a avea un serviciu prin cooperare pentru toate primăriile, deoarece costurile sunt foarte mari şi de aceea există această mare problemă în ceea ce priveşte câinii fără stăpân. Bugetele primăriilor locale nu-şi permit înfiinţarea propriilor adăposturi, să respecte legislaţia în ceea ce priveşte asigurarea crotalierelor, sterilizărilor şi asigurarea hranei. Faţă de proiectul iniţial, am cerut să nu se limiteze serviciul de ecarisaj, să fie doar pe raza a 45 km, deoarece nu în fiecare zonă există astfel de adăposturi specializate pentru această distanţă internă. Dacă nu se va scoate această limită din jurul a 45 km, vor apărea alte probleme. În momentul în care un ONG îşi creează un adăpost într-o zonă la mai mult de 45 km, primăria respectivă nu poate să lucreze cu ei. Un adăpost nu poate fi susţinut de către o primărie de comună. În maxim un an intră în faliment. Am făcut toate simulările posibile în ceea ce înseamnă costurile. Bugetele primăriei nu au cum să susţină asemenea servicii, pentru că avem o legislaţie care îţi impune, în momentul în care faci un adăpost, regulile care trebuie respectate, iar sursele de finanţare nu există. Din fericire, suntem printre comunele unde încercăm să gestionăm situaţia câinilor fără stăpân. Am mai avut în trecut nişte acţiuni de sterilizare şi am încercat să îi facem pe locuitori să conştientizeze care sunt responsabilităţile atunci când au un câine. Nu întâmpinăm situaţii grave în comuna noastră”, ne-a declarat primarul comunei Jurilovca, Eugen Ion.",
        "label": "Dobrogea"
    },
    {
        "title": "Conferinţa Regională de Medicină de Familie, organizată la Tulcea: aproximativ 120 de medici prezenţi",
        "text": "„Este o conferinţă pe care o organizăm pentru a patra oară. Am început în 2017, dar am făcut o pauză în perioada pandemiei. Ne mândrim cu faptul că am reuşit să aducem profesori universitari, nume de top din medicina românească, care au acceptat să vină la Tulcea deşi noi suntem un număr mic de medici aici, atât medici de familie, cât şi din alte specialităţi, dar în egală măsură suntem dornici să ne îmbogăţim cunoştinţele şi să fim la curent cu ultimele noutăţi din domeniul medical. Sperăm să ne ridicăm la standardele unei conferinţe similare cu cele din ţară. Există Conferinţa naţională de medicină de familie, apoi conferinţe regionale în fiecare regiune a ţării. Noi ne adresăm regiunii de Sud-Est a ţării, Tulcea, Constanţa, şi judeţele limitrofe. Avem participanţi care au venit din Dâmboviţa, Ialomiţa, Vâlcea, deci sunt colegi şi din restul ţării care au venit la această manifestare. Sunt aproximativ 120 de medici înscrişi până în momentul acesta”, ne-a declarat dr. Monica Ifrim Catrinescu, preşedintele Asociaţiei „Grupul Medicilor de Familie” Tulcea, gazda evenimentului.\n\n„Ceea ce pot să vă spun eu ca şi vremelnic primar al municipiului Tulcea este că încercăm să dezvoltăm relaţia dintre municipalitate, medicină şi sănătate. Nu am ratat până acum să nu utilizăm toate acele resurse care ne sunt puse la dispoziţie de diferiţi finanţatori, în special de Uniunea Europeană. În această perioadă a depunerii proiectelor pe Programele Naţionale de Redresare şi Rezilienţă, precum şi a altor tipuri de programe europene sau guvernamentale, am reuşit să obţinem finanţări pentru nişte obiective care sper ca din momentul în care vor fi finalizate vor creşte calitatea actului medical, vor uşura munca dumneavoastră, vor aduce un plus de siguranţă cetăţenilor, cât şi eficientizarea muncii din Spitalul Judeţean Tulcea. De exemplu, în două zone ale municipiului cu o populaţie vulnerabilă, din mai multe aspecte sociale, am obţinut finanţări pentru a construi şi a înfiinţa două centre medicale integrate. În acelaşi timp am obţinut finanţare pentru un centru pentru persoane vârstnice care va fi construit lângă Spitalul Judeţean, pe 1848 lângă Parohia Sfânta Treime. Fiind foarte aproape de spital, consider că prin existenţa şi prin funcţionarea lui persoanele în vârstă vor putea pe lângă tratamentele de bază, recuperări pe care le pot face acolo vor putea şi socializa, iar în felul acesta le va creşte şi speranţa de viaţă şi sănătatea. De asemenea, am obţinut finanţarea şi pentru alte două centre complexe, foarte importante pentru populaţia municipiului şi a judeţului, pentru persoanele cu dizabilităţi simple şi grave. Aici în oraş şi nu numai foarte multe familii care au nefericirea aceasta de a avea o persoană cu handicap, cu dizabilitate gravă, nu aveau nici posibilităţile de tratare specială, dar nici de a avea un spaţiu unde aceştia să poată socializa între ei. Şi aceste două centre vor fi construite tot în apropierea Spitalului Judeţean. Eu sper ca aceste investiţii care se vor implementa în perioadele următoare de timp, să contribuie la creşterea calităţii actului medical atât în municipiul Tulcea cât şi în judeţ, să uşureze munca dumneavoastră, a Spitalului Judeţean , dar şi a urgenţelor. Vă mulţumesc şi vă doresc ca în aceste zile de conferinţă să vă simţiţi bine şi să vă bucuraţi de frumuseţea municipiului şi a judeţului”, a mai spus edilul.",
        "label": "Dobrogea"
    },
    {
        "title": "Ziua Mondială de Conștientizare a Autismului, marcată la Tulcea și Constanța",
        "text": "Vicepreședintele Consiliului Județean Tulcea, Mihai Huleni, a participat, vineri, începând cu ora 12.00, la sala Mihail Kogălniceanu, la masa rotundă organizată de Asociația Părinților Copiilor cu Autism (Autism România), în parteneriat cu Asociația Centrul pentru Resurse Civice, eveniment menit să marcheze Ziua Mondială de Conștientizare a Autismului.\n\nÎn deschiderea evenimentului, vicepreședintele Consiliului Județean Tulcea, Mihai Huleni, a vorbit despre eforturile comune pe care trebuie să le depună instituțiile publice, structurile non-guvernamentale, specialiștii, cetățenii etc în vederea asigurării unui cadru optim pentru dezvoltarea persoanelor care suferă de tulburare din spectrul autist.\n\n „O societate civilizată și sănătoasă este acea societate care nu lasă nici un membru în urmă, indiferent de problemele cu care acesta se confruntă într-un anume moment al vieții sale. Mai mult decât atât, noi, autorități publice locale, județene sau centrale avem obligația să asigurăm toate condițiile necesare pentru acești copii, suntem datori să le facem viața mai bună“, a transmis vicepreședintele Huleni.\n\n În dialogul cu părinții copiilor care suferă de tulburare din spectrul autist, vicepreședintele Mihai Huleni a insistat asupra importanței pe care o are verbalizarea tuturor problemelor cu care se confruntă părinții:\n\n „Dumneavoastră, mamele acestor copii, sunteți adevărate eroine: sunteți alături de copiii dumneavoastră și știți mai bine decât oricine care vă sunt nevoile, care sunt problemele pe care le întâmpinați și pentru care nu ați identificat încă o soluție. Insist asupra faptului că trebuie să fiți mai vocale, trebuie să semnalați la nivelul instituțiilor fiecare situație dificilă, urmând ca apoi să identificăm împreună metodele de rezolvare. Vă asigur, în acest sens, că veți găsi toată deschiderea la nivelul Consiliului Județean Tulcea“, a dat asigurări Mihai Huleni.\n\nCampania face parte din proiectul „Autism Dobrogea – Vocea care schimbă vieți”, cu sprijinul financiar Active Citizens Fund România, program finanțat de Islanda, Liechtenstein și Norvegia prin Granturile SEE 2014-2021, care își propune să dezvolte capacitatea celor implicați – persoane adulte cu TSA, familii, autorități, instituții – de a acționa împreună pentru a găsi soluții locale, pentru a folosi mai bine resursele existente și de a aloca resurse pentru noi programe și servicii de suport comunitare adaptate persoanelor cu tulburări din spectrul autism. Iar părinții-persoanele adulte cu TSA vor fi sprijiniți să devină o voce suficient de putenică pentru a reprezenta comunitatea autismului la masa guvernării participative de la nivel local.\n\n Obiectivul principal este formarea-dezvoltarea capacității a 10 tineri și adulți cu TSA și a 30 de părinți din regiunea Dobrogea de a promova activ drepturile și interesele lor & ale copiilor lor, precum și de a influența deciziile publice la nivel local prin vocea Asociației Autism Dobrogea.\n\n Astfel, pe 1 și 2 aprilie, în Constanța și Tulcea au loc, simultan, o masă rotundă cu tema „Împreună pentru incluziunea persoanelor cu autism în comunitate în județele dobrogene” și un marș-flashmob pentru conștientizarea autismului, sub deviza „Incluziune și respect pentru persoanele cu autism”.\n\n La masa rotundă au fost invitate autorități județene și locale, reprezentanți ai instituțiilor publice de resort ONGuri, precum și părinți și tineri cu autism.\n\n La marș sunt așteptați să participe în primul rând pe membrii famililor cu copii și adulți cu autism, dar și prieteni, susținători ai cauzei persoanelor cu autism din Dobrogea.",
        "label": "Dobrogea"
    },
    {
        "title": "Drepturile agricultorilor români susținute la UE",
        "text": "Ministrul PSD al Agriculturii din România, domnul Florin Barbu, a adus în prim plan interesele agricultorilor români în cadrul Consiliului AgriFish, pentru creșterea sprijinului din fonduri europene pentru fermierii români.\n\nMinistrul român al Agriculturii are curajul să spună lucrurilor pe nume și să solicite, clar și răspicat, în fața omologilor săi europeni, corecții ale politicilor agricole europene care să aducă echitate și evident mai mult sprijin pentru agricultura noastră.\n\nDupă reușita inițiativei sale privind pârloaga, Florin Barbu a luat din nou atitudine de-o manieră elocventă pentru patriotismul economic asumat și promovat de PSD!\n\nA solicitat modificări la reglementările europene astfel încât achiziția de animale pentru reproducție să fie finanțată din fonduri europene și să nu mai existe discrepanțe și discriminări în privința subvențiilor : Fermierii români să aibă acces la subvenții egale cu fermierii din alte țări europene.\n\nRomânia s-a opus textului din cauza convergenţei externe în plăţile directe ale Politicii Agricole Comune (PAC). În practică, acest mecanism presupune că ţările mai puţin bogate din clubul comunitar, majoritatea din est, primesc un nivel mai redus de ajutoare directe din PAC.\n\nAstfel, Consiliul UE și țările UE nu au aprobat concluziile privind viitorul agriculturii ca urmare a opoziției României față de un mecanism care presupune că statele mai puțin bogate primesc ajutoare directe din PAC mai mici.\n\nMinistrul belgian al Agriculturii, David Clarinval, a cărui țară asigură președinția semestrială a Consiliului Uniunii Europene, a declarat că: ”Delegaţia română şi, în mai mică măsură, şi delegaţia slovacă, să fim mai precişi, pentru că şi Slovacia şi-a exprimat punctul de vedere în acest sens, au dificultăţi cu menţinerea convergenţei externe şi vor să putem elimina rapid acest mecanism de convergenţă externă pentru a avea un ajutor identic la nivelul tuturor agricultorilor europeni”.\n\nPSD susține interesele agricultorilor români la Bruxelles și vă asigurăm că vom reuși să obținem subvenții egale pentru aceștia!",
        "label": "Dobrogea"
    },
    {
        "title": "Fostul lider al AUR Tulcea il acuză pe George Simion de interese oculte și legături cu PSD!",
        "text": "Îndepărtat recent de la conducerea AUR Tulcea și rămas fără mandatul de consilier județean după ce partidul nu i-a eliberat adeverința din care să reiasă că este membru de partid al partidului AUR, Sorin Zaharcu îl atacă direct pe președintele George Simion, pe care îl acuza de legături și înțelegeri cu PSD!\n\n„Astăzi principiile și valorile partid sunt călcate în picioare de interesul personal al președintelui partidului AUR, dl George Simion. Pe cale de consecință se impune excluderea din partid a celor care au emis adeverințe altor membrii de partid care nu se aflau pe locurile eligibile de consilieri ale consiliilor locale si județene după alegerile locale din 2024 (secretarul general al partidului AUR), fiind excluși pentru că, deranjau prin prezență și activitate diverse persoane care sunt lideri ai partidului comasat PSD-PNL, înclacand flagrant și eludând în cel mai josnic fel, statutul partidului AUR, legea partidelor politice și OUG 57/2019” a declarat Sorin Zaharcu în mediul online.\n\nAm solicitat și un punct de vedere al președintelui AUR George Simion, pe această temă, urmând sa primim un răspuns pe email.",
        "label": "Dobrogea"
    },
    {
        "title": "Radarele au urmărit în permanență traseul țintei, care a evoluat către municipiul Tulcea",
        "text": "Miercuri, 23 octombrie, în jurul orei 20.45, sistemul de supraveghere radar al Armatei României a indicat o țintă aeriană în proximitatea frontierei dintre România și Ucraina, în zona Brațului Chilia, în apropierea localității Chilia Veche, județul Tulcea.\n\nConform procedurilor, au fost activate structurile aflate în Serviciul de Luptă Poliție Aeriană sub comandă națională și a fost notificat Inspectoratul General pentru Situații de Urgență privind instituirea măsurilor de alertare a populației din județul Tulcea.\n\nPentru monitorizarea situației au fost decolate două aeronave F-16 ale Forțelor Aeriene Române, de pe Baza 86 Aeriană Borcea.\n\nRadarele au urmărit în permanență traseul țintei, care a evoluat către municipiul Tulcea, semnalul radar cu această țintă fiind pierdut în jurul orei 21.00, la 12 km NE de localitatea menționată.\n\nÎn jurul orei 21.20, sistemele de supraveghere radar au indicat din nou un semnal de țintă aeriană într-o zonă aflată la 2 km NV de Lacul Razim. Ținta, cel mai probabil diferită de prima, a evoluat pe un traseu către localitatea Mihai Viteazu, județul Constanța și, ulterior, către localitatea Jurilovca, județul Tulcea, unde a dispărut de pe indicarea radar, la 9 km NV de această localitate, în jurul orei 21.40.\n\nAeronavele de luptă nu au avut contact vizual cu țintele aeriene, în niciun punct de pe traseele de evoluție indicate de sistemul de supraveghere radar.\n\nÎncetarea alertei aeriene a fost transmisă începând cu ora 22.16, iar aeronavele F-16 au revenit pe baza de dislocare.\n\nDin datele disponibile la acest moment, nu a fost indicată probabilitatea existenței unei zone de impact pe teritoriul național. Structurile cu competențe din Ministerul Apărării Naționale vor analiza datele și informațiile disponibile pentru stabilirea circumstanțelor producerii acestui eveniment.\n\nDe asemenea, începând cu dimineața zilei de joi, 24 octombrie, se vor efectua cercetări în cele două zone în care au fost pierdute semnalele radar.\n\nMApN a informat în timp real structurile aliate cu privire la această situație, rămânând în contact permanent cu acestea.",
        "label": "Dobrogea"
    },
    {
        "title": "Imnul Național transmite un mesaj profund emoționant și vibrant",
        "text": "Suntem profund mișcați de fiecare dată când auzim imnul național. Împreună cu drapelul României, imnul reprezintă un simbol esențial al identității noastre naționale, un cântec care a jucat un rol crucial în reaprinderea speranței în inimile românilor. Intonat pentru prima oară în timpul Revoluției de la 1848, imnul a fost interzis în perioada comunistă.",
        "label": "Dobrogea"
    },
    {
        "title": "Ziarul de Tulcea",
        "text": "Partidul Social Democrat s-a opus „Amendamentului Ciucă” pe care Partidul Național Liberal l-a depus la proiectul de lege pe care tot PNL l-a inițiat cu privire la actualizarea pensiilor militare.\n\nPSD a refuzat să voteze pentru creșterea pensiei parlamentarului Nicolae Ciucă. Este profund imoral ca, într-o țară în care pensia medie este puțin peste 2.700 de lei, să profiți de funcția politică pentru a-ți majora pensia de 18.000 de lei cu aproximativ 4.000 de lei!\n\nPSD a votat proiectul de lege pentru actualizarea pensiilor militare, dar denunță tentativa eșuată a PNL de a elimina reglementarea care îl împiedica pe pensionarul Nicolae Cică să obțină o majorare substanțială la pensia sa, cumulată cu indemnizația de președinte al Senatului, de peste 15.000 de lei.\n\nPSD a rămas consecvent cu principiul că o lege nu trebuie croită pentru a aduce beneficii speciale unei singure persoane. La fel cum PSD nu a susținut „Legea Iohannis” făcută pentru un singur om, tot așa, PSD s-a opus „Amendamentului Ciucă” creat special pentru liderul PNL. Ca atare, PNL a renunțat la acest amendament și a revenit la forma inițială a legii.\n\nAceastă practică a PNL de a veni în Parlament cu reglementări cu dedicație pentru șefii lor politici este sfidătoare la adresa cetățenilor români, care sunt chemați să voteze la alegerile de la finalul acestui an.",
        "label": "Dobrogea"
    },
    {
        "title": "Mihai Duțu, noul primar al orașului Măcin: „Oamenii au vrut schimbare și acest lucru se simțea în cadrul comunității ca o necesitate“",
        "text": "Mihai Duțu (PSD),noul primar al orașului Măcin vine după o experiență de ani de zile la conducerea Aquaserv Măcin, fiind un bun cunoscător al administrației publice locale. În vârstă de 42 de ani, Duțu este căsătorit şi are un băiat de 8 ani şi o fată de 6 ani. În interviul acordat susține că situația nu este prea „roz“ în Primăria Măcin…\n\nCare sunt primele impresii după ce ați preluat oficial mandatul de primar al orașului Măcin?\n\nMihai Duțu: „Ca primar nou ales, primele impresii sunt că este un mic haos în administrația publică locală. Haos instaurat în ultimii ani de conducere a orașului. Aceste aspecte trebuie corectate urgent și trebuie găsit un ritm normal de lucru, care inevitabil va conduce la obținerea unor rezultate pozitive care vor fi resimțite de cetățeni”.\n\nA fost un avantaj faptul că ați avut timpul acesta între momentul alegerilor și preluarea efectivă a funcției sau așteptarea a fost mai grea?\n\nMihai Duțu: „Așteptarea a fost grea și ciudată deoarece am asistat neputincios la gestionarea greșită a resurselor și proiectelor care au condus la degradarea infrastructurii, a serviciilor publice dar și a încrederii cetățenilor în instituție“.\n\nCe urgențe ați identificat, probleme pe care probabil că le reclamă de mult timp cetăţenii?\n\nMihai Duțu: „Comunicarea defectuoasă cu funcționarii, probleme de infrastructură rutieră (prioritatea noastră fiind construcția unei șosele de centură), lipsa transparenței administrative și reclamațiile se tot adună. Vom prioritiza urgențele și vom acționa eficient pentru a găsi soluții problemelor ivite. Prioritatea în acest moment este achitarea datoriilor lăsate de vechea conducere și care se ridică la aproximativ 9 milioane de lei -datorii către furnizori, constructori, ministere dar și către proprii angajați, cum ar fi cei de la Edilitar, neplătiți de 3 luni“.\n\nRevenim la momentul alegerilor, de obicei primarul în funcție pleacă cu un avantaj, a fost o surpriză rezultatul alegerilor său se simțea nevoia, valul de schimbare în oraș?\n\nMihai Duțu: „Oamenii au vrut schimbare și acest lucru se simțea în cadrul comunității ca o necesitate. Pentru prima dată, după mulți ani, orașul este aliniat politic cu județul și acest lucru, sunt convins că se va observa în viitorul apropiat prin măsurile comune adoptate“.\n\nCare este situația în Consiliul Local, cum veți face pentru asigurarea unei majorități care să vă asigure votarea proiectelor pe care le propuneți?\n\nMihai Duțu: „Avem majoritate în Consiliul Local, având o relație de colaborare cu un partid politic nou cu care împărtășim aceleași idei și planuri pentru binele comunității. Acest partid nou este singurul care a venit alături de noi cu un plan concret, viziune și transparență. Am încredere că proiectele care vor privi dezvoltarea comunității vor fi susținute și de ceilalți consilieri, indiferent de susținerea politică“.\n\nAți discutat deja la nivelul conducerii Consiliului Județean referitor la anumite proiecte și colaborarea pe termen lung?\n\nMihai Duțu: „Este prematur să avem discuții despre un ajutor concret din moment ce încă nu avem consilii complet constituite dar sunt convins că vom beneficia de un sprijin real, așa cum este normal să se întâmple“.\n\nDacă doriți să adresați un mesaj cetățenilor, sau să prezentați un alt subiect important:\n\nMihai Duțu: „Cetățenilor le mulțumesc pentru încrederea acordată și-i asigur că nu-i voi dezamăgi. Totodată le cer să iasă la vot pentru alegerile prezidențiale și parlamentare și să ne ofere șansa de a ne alinia politic cu Guvernul și Parlamentul“.",
        "label": "Dobrogea"
    }
]