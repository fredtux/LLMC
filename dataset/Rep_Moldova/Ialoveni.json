[
  {
    "title": "DOC// Recensământul gospodăriilor din Ruseștii Noi va fi efectuat la începutul lunii februarie",
    "content": "DOC// Recensământul gospodăriilor din Ruseștii Noi va fi efectuat la începutul lunii februarie\n\nGospodăriile populației de pe teritoriul comunei Ruseștii Noi vor fi numărate. Consiliul comunal Ruseștii Noi a aprobat la ultima ședință o decizie prin care s-a aprobat componența grupului de lucru ce va organiza acest recensământ.\n\nRecensământul va avea loc în perioada 1-11 februarie 2022. Conform dispoziției, patru angajați ai Primăriei vor merge prin comună pentru a număra câte capete de animale și păsări se regăsesc în fiecare gospodărie, pentru a fi calculat cuantumul impozitului.\n\nUlterior, aceste date sunt transmise Biroului Național de Statistică.\n\nOamenii care vor fi antrenați în proces vor fi remunerați după recensământ, prin aprobarea Consiliului comunal.",
    "metadata": {
      "original_file": "Ialoveni_Online_0337.html"
    }
  },
  {
    "title": "Cinci terenuri din orașul Ialoveni vor fi scoase la licitație publică",
    "content": "Cinci terenuri din orașul Ialoveni vor fi scoase la licitație publică\n\nConsiliul orășenesc Ialoveni a aprobat în ședința din 24 ianuarie 2023 un proiect de decizie prin care permite scoaterea la licitație a 5 terenuri din orașul Ialoveni. Este vorba despre două terenuri cu destinație agricole și trei terenuri pentru construcții.\n\nPrimăria Ialoveni urmează să publice detalii despre data și ora la care vor avea loc licitațiile.",
    "metadata": {
      "original_file": "Ialoveni_Online_0272.html"
    }
  },
  {
    "title": "DOC// Strategia de dezvoltare a raionului Ialoveni, actualizată și expusă spre consultare",
    "content": "Arministrația raionului Ialoveni propune spre aprobare Strategia de dezvoltare integrată a raionului pentru perioada 2021 – 2027.\n\nProiectul de strategie propus spre examinare a fost elaborat în cadrul structurilor interne ale Consiliului raional Ialoveni pe perioada ultimilor luni și va fi înaintat spre aprobare în cadrul ședinței ordinare a Consiliului ce este programată pentru data de 05 august 2021.\n\nAstfel, conducerea raionului, înaintează spre consultare cu cetățenii proiectul de Strategie. Propunerile și sugestiile cetățenilor sunt așteptate la adresa de e-mail: [email protected] .",
    "metadata": {
      "original_file": "Ialoveni_Online_0419.html"
    }
  },
  {
    "title": "Hansca: Au început lucrările de reparație a unui spațiu ce va servi drept Centru de Cultură și Artă",
    "content": "Hansca: Au început lucrările de reparație a unui spațiu ce va servi drept Centru de Cultură și Artă\n\nPrimăria Hansca a început lucrările de reparație capitală a unui spațiu ce urmează a fi un Centru de Cultură și Artă, dar și Muzeu. În urma unei proceduri de achiziții publice, a fost selectat un agent economic care efectuează lucrările.\n\nCheltuielile pentru reparația Centrului de Cultură și Artă sunt suportate în proporție de 98% de către Guvernul României, după ce Primăria Hansca a câștigat finanțarea proiectului prin intermediul Departamentului pentru Relații cu Republica Moldova. Restul sumei, de 2% din valoarea totală, este suportată de Primăria Hansca.\n\nLa procedura de achiziție a serviciilor de reparație au participat 3 agenți economici. Deși valoarea estimată a lucrărilor a fost de 400.000 lei, fără TVA, cei trei agenți economici au venit cu oferte mai mici. Totuși, conform legislației, a fost selectată compania care a propus cel mai bun preț: 291.790 de lei, la care se adaugă TVA-ul în sumă de 58.358 lei.\n\n„În urma procedurii de achiziții publice, oferta agentului economic „Termprovit SRL” a fost desemnată câștigătoare și în baza contractului semnat urmează să execute lucrări de reparație capitală a unor spații care la finisare vor avea statut de Centru Cultural local unde va fi înființat și un muzeu. Mulțumim României pentru susținerea acordată și spor la muncă nouă tuturor”, scrie primara satului Hansca, Elena Moșneguțu.\n\nPe lângă lucrările de reparație, Primăria Hansca a obținut finanțare în valoare de 60 de mii de lei pentru procurarea costumelor naționale, și alte 40 de mii de lei pentru procurarea unei table interactive.\n\nAmintim, cu susținerea DRRM, alte 4 localități din Raionul Ialoveni vor implementa în acest an diverse proiecte:\n\nCostești: Au început lucrările de renovare a acoperișului Grădiniței „Andrieș”, cu sprijinul DRRM",
    "metadata": {
      "original_file": "Ialoveni_Online_0049.html"
    }
  },
  {
    "title": "DOC// Ședință extraordinară a consilierilor raionali Ialoveni. Închiderea Gimnaziului Misovca - pe ordinea de zi",
    "content": "DOC// Ședință extraordinară a consilierilor raionali Ialoveni. Închiderea Gimnaziului Misovca – pe ordinea de zi\n\nUPDATE: Consilierii au aprobat și bugetul raionului Ialoveni pentru anul 2022. De asemenea, consilierii au respins proiectul cu privire la închiderea Gimnaziului Misovca , dar și proiectul ce prevedea reorganizarea școlii-grădinițe Ruseștii Vechi .\n\nConsiliul Raional Ialoveni este întrunit în ședință extraordinară. Pe ordinea de zi sunt incluse 24 de subiecte, autoritatea raională publicând și proiectele de decizie.\n\nȘedința va avea loc la 16 decembrie 2021 cu începere de la orele 11.00, în Sala Mare din incinta Consiliului raional Ialoveni. Printre subiectele ce vor fi discutate/decise se numără și închiderea Gimnaziului Misovca, care are un deficit bugetar de sub 2 milioane de lei, cu un număr de 51 de elevi .\n\nProiectele de decizie pot fi consultate mai jos:",
    "metadata": {
      "original_file": "Ialoveni_Online_0360.html"
    }
  },
  {
    "title": "Ședința Consiliului, la Văsieni. Urmează a fi numit în funcție un nou secretar",
    "content": "Ședința Consiliului, la Văsieni. Urmează a fi numit în funcție un nou secretar\n\nPrimarul de Văsieni, Sergiu Candu, a semnat o dispoziție prin care convoacă consilierii locali în ședință ordinară , pentru marți, 27 iunie 2023, ora 15.00. Pe ordinea de zi sunt 8 subiecte, primul fiind numirea unui nou secretar al consiliului sătesc.\n\nPentru funcția de secretar al consiliului au candidat două persoane: Iordachi Tatiana și Dimitriu Mariana. În conformitate cu procesul verbal final al comisiei de concurs pentru ocuparea funcției publice vacante, de Secretar al Consiliului Sătesc Văsieni, concursul a fost promovat de către Dimitriu Mariana.\n\nPotrivit Primăriei Văsieni, ședința va fi transmisă online pe pagina Primăriei Văsieni și pe pagina primarului, Sergiu Candu.",
    "metadata": {
      "original_file": "Ialoveni_Online_0225.html"
    }
  },
  {
    "title": "Primăria Ialoveni anunță consultări publice pentru proiectul taxelor locale, a taxelor funciare și proiectul bugetului pentru 2022",
    "content": "Primăria Ialoveni invită locuitorii orașului la consultări publice în privința a trei proiecte de decizie. Este vorba despre proiectul cu privire la aprobarea bugetului orașului pentru anul 2022, proiectul cu privire la stabilirea cotelor impozitului funciar și pe bunurile imobiliare pentru anul 2022 și proiectul cu privire la aprobarea și punerea în aplicare a taxelor locale pentru anul 2022.\n\nConsultările publice vor avea loc pe 17 noiembrie, ora 17:00 în incinta Casei de Cultură „Andrei Ungureanu”.\n\nConform proiectului bugetului , bugetul pentru anul 2022 se planifică în sumă de 50.390.700 lei, cu 5 milioane mai mult decât bugetul din 2021 și cu peste 7 milioane mai mult decât bugetul din 2020. Din suma de 50 de milioane de lei, 26,4 milioane vor veni din bugetul de stat, iar aproape 24 de milioane vor constitui venituri proprii ale localității. Se planifică a acumula 3,2 milioane din taxe locale, 18,8 milioane din impozite și 1,8 milioane din prestări servicii.\n\nProiectul cu privire la taxele locale prevede majorarea mai multor taxe precum cele aplicate benzinăriilor, farmaciilor, florăriilor etc. Cu un articol detaliat la acest subiect vom reveni curând.\n\nPotrivit autorităților, sugestiile cu privire la proiectele supuse consultării publice pot fi expuse pe paginile web ialoveni.md și pagina de Facebook a Primăriei, sau în ziua desfășurării ședinței, în direct, pe platforma ZOOM. Pentru a fi conectați la ședință urmează să sunați la numărul de telefon 0268 22484 pentru a indica poșta electronica la care să vi se trimită linkul de acces.",
    "metadata": {
      "original_file": "Ialoveni_Online_0376.html"
    }
  },
  {
    "title": "DOC// Consilierii din Sociteni, convocați în ședință ordinară",
    "content": "Consilierii locali din Sociteni se întrunesc în ședință ordinară. O dispoziție în acest sens a fost semnată de primarul localității, Victor Goloman.\n\nȘedința urmează să aibă loc săptămâna aceasta, pe 18 august, ora 16:00. Deocamdată decizia a fost publicată doar în Registrul de Stat al Actelor Locale. Astfel, se cunoaște doar ordinea de zi, nu și conținutul proiectelor propriu-zise.",
    "metadata": {
      "original_file": "Ialoveni_Online_0399.html"
    }
  },
  {
    "title": "„Voi ce sunteți chicați din zarzăr?”- o primară a luat la rost reportera Ialovenionline. Vezi despre cine este vorba",
    "content": "„Voi ce sunteți chicați din zarzăr?”- o primară a luat la rost reportera Ialovenionline. Vezi despre cine este vorba\n\nPrimara localității Mileștii Mici, Rodica Agrici, a telefonat și a luat la întrebări reportera Ialovenionline: „Ce e cu novustia aceea, ca eu am pus ședința la o zi și că e extraordinară și ce a vorbit Rodica Agrici. Voi ce sunteți chicați din zarzăr? Ce-i cu voi?”. Primara se referă la un subiect realizat de Ialovenionline.md în care am informat despre ședința extraordinară a consiliului local Mileștii Mici din data de 6 iunie 2023. Atunci, am solicitat de la primară proiectele de decizie a ședinței, la care Rodica Agrici ne-a spus că „nu știu dacă am dreptul să le dau cuiva”. Ea a reacționat mirată la solicitarea noastră de atunci: “Hm, da ce v-a apucat, e unicul Mileștii Mici de care voi vreți să faceți materiale, da?”, sugerându-ne să privim online ședința.\n\nPrimara de Mileștii Mici ne-a contactat și a încercat să ne intimideze, cerându-ne explicații în privința articolului publicat.\n\nSe pare că primara a fost deranjată de fraza „Dispoziția a fost semnată de primara, Rodica Agrici, pe 31 mai, iar anunțul a fost făcut doar cu o zi înainte de ședință”.\n\nMenționăm că dispoziția de convocare a ședinței a fost publicată în Registrul de Stat al Actelor Locale la data de 5 iunie 2023.\n\nPe pagina de Facebook a primăriei Mileștii Mici găsim felicitări cu diferite ocazii, anunțuri, însă nici o informație despre ședințele Consiliului local din acest an.\n\n„Dumneavoastră nu aveți niciun drept. În primul rând ședința a fost anunțată cu trei zile înainte, dacă voi vă uitați mai atent, că eu nu o să-mi permit să încalc legea, ce înseamnă asta? De ce mă murdăriți?”, ne-a reproșat Rodica Agrici.\n\nPrimara totuși susține că a publicat cu trei zile înainte pe site-ul primăriei, unde „mereu informează cetățenii despre ședințe și decizii”.\n\nL-am contactat pe secretarul consiliului local, Andrei Agrici, însă el nu a putut să ne răspundă care este site-ul primăriei: „Nu pot să vă spun, îl gestionează primarul și eu nu mă amestec. Mileștii Mici, ceva așa”, ne-a comunicat Andrei Agrici.\n\nAm căutat pagina web a primăriei, de care vorbesc cei doi, dar nu apare în motoarele de căutare.\n\nAm solicitat primarei să ne arate pagina web a primăriei și ne-a expediat o fotografie. Se pare că primara a încurcat pagina web cu poșta electronică. Din fotografie se vede că a expediat anunțul despre ședința consiliului, consilierilor și nici pe departe nu este anunțul publicat pentru cetățeni.\n\nConform Legii 457 care prevede aprobarea Regulamentului-cadru privind constituirea şi funcţionarea consiliilor locale şi raionale, capitolul II, art. 27, ordinea de zi a ședinței trebuie adusă la cunoștință locuitorilor, nu doar consilierilor. „În înştiinţarea despre convocarea şedinţei, pe lîngă ordinea de zi, data, ora şi locul şedinţei, se indică modul de familiarizare a consilierului cu proiectele de decizii, cu avizele comisiilor de specialitate, cu rapoartele sau informaţiile conducătorilor subdiviziunilor subordonate, cu timpul acordat declaraţiilor politice, întrebărilor, interpelărilor, petiţiilor şi altor probleme care se supun examinării în şedinţa consiliului.\n\nOrdinea de zi a şedinţei consiliului se aduce la cunoştinţă locuitorilor unităţii administrativ-teritoriale respective prin mass-media sau prin orice alt mijloc de informare”, se arată în lege.\n\nIar în Legea 436, aliniatul 17, se stipulează că autorităţile publice locale şi funcţionarii publici ai unităţilor administrativ-teritoriale respective sînt obligaţi să întreprindă măsurile necesare pentru asigurarea posibilităţilor efective de participare a cetăţenilor cât și informarea în timp util a cetățenilor.\n\n„Autorităţile publice locale şi funcţionarii publici ai unităţilor administrativ-teritoriale respective sînt obligaţi să întreprindă măsurile necesare pentru asigurarea posibilităţilor efective de participare a cetăţenilor , a asociaţiilor constituite în corespundere cu legea şi a altor părţi interesate la procesul decizional, inclusiv prin intermediul: \n\n a) informării adecvate şi în timp util asupra subiectelor dezbătute de consiliul local; \n\n b) recepţionării şi examinării, în timp util, a tuturor recomandărilor, sesizărilor, scrisorilor, adresate de către cetăţeni autorităţilor lor reprezentative, la elaborarea proiectelor de decizii sau a programelor de activitate; \n\n c) promovării unei politici de comunicare şi dialog cu cetăţenii; \n\n d) publicării programelor, strategiilor, agendei şedinţelor pe diverse suporturi informaţionale”, se arată în lege.\n\nPrimara Rodica Agrici este la primul mandat de primară a localității Mileștii Mici și a fost aleasă din partea Blocului Electoral ACUM, Platforma DA și PAS.",
    "metadata": {
      "original_file": "Ialoveni_Online_0233.html"
    }
  },
  {
    "title": "Biblioteca Publică Orșenească „Petre Ștefănucă” și filiala „Nicolae Titulescu” transmisă definitiv din proprietatea orașului Ialoveni în proprietatea raionului Ialoveni",
    "content": "Biblioteca Publică Orășenească „Petre Ștefănucă” și Filiala sa, „Nicolae Titulescu” au fost transmise definitiv în proprietatea raionului Ialoveni din proprietatea orașului Ialoveni, printr-o decizie a Consiliului orășenesc din 28 mai 2021.\n\nProcedurile de transmitere a bibliotecii de la oraș la raion au fost inițiate încă la finele anului 2021, când au fost luate un șir de decizii atât la nivel de oraș, cât și la nivel de raion.\n\nPrin decizia „Cu privire la transmiterea instituțiilor publice „Biblioteca Publică Orășenească ”Petre Ștefănucă” și filiala BPO ”Nicolae Titulescu” din proprietatea orașului Ialoveni în proprietatea raionului Ialoveni” a fost instituită o comise de transmitere a bunurilor materiale a Bibliotecii Publice Orășenești ”Petre Ștefănucă” și a Filialei Bibliotecii Publice Orășenești ”Nicolae Titulescu” în proprietatea raionului Ialoveni, în următoarea componență:\n\nPrimăria Ialoveni, și-a argumentat ideea de a transmite biblioteca orășenească de la oraș la raion prin faptul că din bugetul orașului Ialoveni sunt suportate costuri prea mari de întreținere a ei, dar de serviciile bibliotecii beneficiază și locuitorii din raionul Ialoveni, nu doar cei din centrul raional. Odată cu transmiterea la raion se vor putea face economii de bani în bugetul orașului, care vor putea fi utilizați pentru alte lucrări și servicii în interesul urbei, au fost argumentele Primăriei Ialoveni",
    "metadata": {
      "original_file": "Ialoveni_Online_0458.html"
    }
  },
  {
    "title": "Văratic: Primăria inițiază consultări publice privind taxele locale",
    "content": "Primăria Văratic organizează consultări publice cu cetățenii privind taxele locale pentru anul 2025, bugetul anului 2025 și aprobarea cotelor pentru impozite pentru bunuri imobiliare și funciare.\n\nO dispoziție în acest sens, a fost semnată de primarul localității, Iurie Chirman, pe 14 noiembrie.\n\nPotrivit documentului consultările vor avea loc în perioada 14 – 28, noiembrie, atunci când cetățenii se pot expune pe forumul de pe pagina de socializare a primăriei, iar propriu-zis audierile vor avea loc pe 29 noiembrie ora 14:00 , în incinta primăriei.",
    "metadata": {
      "original_file": "Ialoveni_Online_0008.html"
    }
  },
  {
    "title": "DOC// COVID: 13 localități din raionul Ialoveni se află sub cod roșu de alertă epidemiologică",
    "content": "DOC// COVID: 13 localități din raionul Ialoveni se află sub cod roșu de alertă epidemiologică\n\nComisia extraordinară de sănătate publică Ialoveni a actualizat lista localităților și pragurile de alertă epidemiologică. Astfel, conform hotărârii din 15 februarie, 13 localități se află sub cod roșu de alertă epidemiologică: orașul Ialoveni, Dănceni, Gangura, Horești, Mileștii Mici, Misovca, Puhoi, Sociteni, Suruceni, Țipala, Ulmu, Văsieni și Zîmbreni.\n\nPatru localități se află sub cod galben: Hansca, Malcoci, Pojorăni și Ruseștii Noi, iar sub cod verde sunt celelalte 7 localități.\n\nPotrivit informațiilor, în ultima săptămână au fost înregistrate 284 de cazuri noi de infectare cu COVID, în descreștere cu 47% față de săptămâna precedent. Totuși, s-a înregistrat o creștere cu 33% a cazurilor depistate în rândul copiilor, săptămâna trecută fiind confirmați cu covid 24 de copii.\n\nDe menționat că din 16 februarie se revine la măsurile de protecție diferențiate, în funcție de pragul de alertă epidemiologică din fiecare localitate, stabilit în baza ratei de incidență. Astfel, fiecare localitate va decide ce măsuri de protecție a populației să aplice.",
    "metadata": {
      "original_file": "Ialoveni_Online_0321.html"
    }
  },
  {
    "title": "Vizavi de maternitatea din Ialoveni ar putea fi construit un bloc locativ",
    "content": "Vizavi de maternitatea din Ialoveni ar putea fi construit un bloc locativ\n\nPe strada Alexandru cel Bun 76, vizavi de maternitate, ar putea fi construit un bloc locativ cu 7 nivele (demisol, parter, 4 etaje și mansardă), ce prevede construcția a 20 de apartamente. Subiectul nu s-a regăsit pe ordinea de zi inițială, anunțată în prealabil de primaria Ialoveni, fiind inclus suplimentar, în timpul consultărilor. Astfel, cetățenii din apropierea terenului nu au fost informați în privința acestui subiect și nu au putut să-și expună părere la consultări.\n\nBeneficiarul proiectului Vadim Dascaliuc, a fost prezent la consultările publice, din 5 mai, unde și-a prezentat schița de proiect a blocului locativ. Acesta susține că blocul este unul mic, iar fațada va fi respectată cu clădirea de alături. „Terenul are 1024 de metri iar aria construcției la sol e de 285 m, aria suprafeței pavate 450m, construcția prevede 20 apartamente cu 13 locuri de parcare în fata clădirii, și doar patru la demisol, dar se poate de mărit până la 12”, susține proprietarul.\n\nÎn 2022 proprietarul a mai venit în fața consilierilor cu inițiativa de a construi centru de oficii, fiind refuzat atunci pe motiv că spațiul este prevăzut pentru bloc locativ.",
    "metadata": {
      "original_file": "Ialoveni_Online_0264.html"
    }
  },
  {
    "title": "DOC. Ședință extraordinară a Consiliului Comunal Ruseștii Noi",
    "content": "Consiliul Comunal Ruseștii Noi este convocat mâine, 23 iulie, în ședință extraordinară. Pe pagina Primăriei a fost postată ordinea de zi, însă nu și proiectele de decizii propriu-zise.",
    "metadata": {
      "original_file": "Ialoveni_Online_0423.html"
    }
  },
  {
    "title": "Gangura: Scoaterea la licitație a două terenuri din proprietate publică - pe ordinea de zi a ședinței consiliului local",
    "content": "Gangura: Scoaterea la licitație a două terenuri din proprietate publică – pe ordinea de zi a ședinței consiliului local\n\nConsilierii comunei Gangura ar putea vota pentru scoaterea la licitație a două terenuri din proprietate publică a comunei. O dispoziție de convocare a ședinței extraordinare a fost semnată de primarul, Marcel Bobeica. Ședința consiliului este anunțată pe 28 mai, ora 12:00, în incinta primăriei și are nouă subiecte pe ordinea de zi, iar proiectele de decizie au fost publicate pe pagina oficială a primăriei. Pentru scoaterea la licitație a acestor bunuri, primăria a organizat pe 29 aprilie consultări publice.\n\nPrimul bun care ar putea fi scos la licitație de vânzare-cumpărare are numărul cadastral 2324109230, are o suprafață de 1.46840 ha și este cu destinație de construcție. Pe acest teren sunt două construcții, una cu numărul cadastral 2324109230.01, are o construcție de sănătate, asistenţă socială, cu o suprafață de 430.5 m.p. Cea de-a doua construcție de pe acest număr cadastral 2324109230.02, are o construcție de 298.8m.p. Pentru acest teren, cu două construcții se propune un preț inițial de 1463 mii de lei.\n\nCel de-al doilea teren care este propus spre licitație de asemenea a fost supus consultărilor publice. Terenul are numărul cadastral 2324208166, aflat în extravilanul localității, cu o suprafață de 2.11010 ha. Preț inițial de expunere – 7 mii de lei.\n\nConsilierii din comuna Gangura ar urma să examineze și alte subiecte precum: redistribuirea bugetului, aprobarea regulamentelor, stabilirea indemnizației lunare pentru personalul din primărie, examinarea cererilor, etc.",
    "metadata": {
      "original_file": "Ialoveni_Online_0073.html"
    }
  },
  {
    "title": "Sociteni: Consilierii au selectat trei sectoare de drum ce vor fi construite în anul 2024",
    "content": "Sociteni: Consilierii au selectat trei sectoare de drum ce vor fi construite în anul 2024\n\nTrei sectoare de drum din localitatea Sociteni au fost selectate pentru a fi construite în anul 2024. Decizia aparține consilierilor locali care au votat la ședința din 5 octombrie sectoarele: strada Gurie Grosu, strada Viilor și porțiunea de drum care se mărginește cu strada Dumitru Matcovschi și strada Tricolorului.\n\nSecretara Consiliului din Sociteni, Maria Arhip spune că nu vede o problemă că acest consiliu a decis străzile ce vor fi construite în anul viitor, deoarece în sat există o regulă nescrisă prin care construcția drumurilor se face „la rând”.\n\n„La noi este o ordine după care se repară drumurile, primele străzi au fost construite din regiune lacului, iar treptat se repară străzile spre primărie. Așa e și pentru alte regiuni ale satului, se construiesc conform ordinii. Pentru strada Gurie Grosu, a parvenit cererea din partea locuitorilor, pentru că este următoarea la rând pentru a fi construită, la fel și strada Viilor, doar că este în altă parte de sat. (…) Despre aceste străzi demult erau discuții de a fi incluse în ordinea de zi, însă abia acum au fost incluse ca decizii”, a precizat secretara consiliului.",
    "metadata": {
      "original_file": "Ialoveni_Online_0136.html"
    }
  },
  {
    "title": "Licitație: 122 de mii de lei pentru vânzarea unui teren din Puhoi",
    "content": "Licitație: 122 de mii de lei pentru vânzarea unui teren din Puhoi\n\nUn teren pentru construcții din intravilanul satului Puhoi va fi scos la licitație de vânzare – cumpărare, cu un preț de peste 120 de mii de lei. O decizie de expunere la licitație a terenului a fost votată de consilierii satului, la ședința consiliului din 23 august.\n\nPotrivit deciziei, terenul aflat sub construcții are numărul cadastral 5526203515, o suprafață de 0,0437 ha, și va fi scos la vânzare cu un preț inițial de 122 de mii de lei.\n\nDeocamdată nu a fost anunțată o zi exactă pentru licitație.",
    "metadata": {
      "original_file": "Ialoveni_Online_0024.html"
    }
  },
  {
    "title": "Autoritățile își doresc să impulsioneze procesul de vaccinare anti COVID în raionul Ialoveni",
    "content": "Autoritățile își doresc să impulsioneze procesul de vaccinare anti COVID în raionul Ialoveni\n\nAutoritățile raionale își doresc impulsionarea procesului de imunizare a populației din raionul Ialoveni. În acest sens, Consiliul raional a dispus crearea unui grup de lucru, care să meargă în teritoriu în realizarea acestui obiectiv.\n\nO dispoziție în acest sens a fost semnată la 14 iunie de președintele raionului, Mihail Silistraru.\n• să solicite informații de la șefii Centrelor de sănătate din localitățile raionului privind numărul vaccinurilor utilizate;\n• să se informeze privind problemele apărute în procesul de imunizare a populației;\n• să coordoneze asigurarea cu vaccin a punctelor de vaccinare.\n\nDe menționat că, conform informațiilor Ministerului Sănătății, peste 556 de mii de doze de vaccin au fost administrate până astăzi în Republica Moldova. În raionul Ialoveni sunt peste 11 mii de persoane vaccinate.",
    "metadata": {
      "original_file": "Ialoveni_Online_0474.html"
    }
  },
  {
    "title": "Bardar: Directorul Casei de Cultură a fost sancționat de primar, pentru o deplasare neanunțată în România",
    "content": "Bardar: Directorul Casei de Cultură a fost sancționat de primar, pentru o deplasare neanunțată în România\n\nDirectorul Casei de Cultură din Bardar, Dmitrii Raileanu, a fost sancționat disciplinar sub formă de „mustrare aspră” și a fost lipsit de premiul anual, premii unice și sporul pentru performanță pentru un an. Asta după ce a plecat împreună cu Ansamblul „Țărăncuța”, într-o deplasare peste hotarele țării, fără să anunțe angajatorul – Primăria Bardar. Dmitrii Raileanu se consideră nedreptățit și spune că nu a considerat important să anunțe primarul, atâta timp cât nu a solicitat bani pentru acoperirea cheltuielilor necesare pentru deplasare.\n\nTotul ar fi pornit de la o invitație făcută Ansamblului „Țărăncuța” de a participa la un festival organizat în Câmpulung Moldovenesc, România.\n\n„Directorul Casei de Cultură a plecat pe două zile, împreună cu Ansamblul Țărăncuța, fără să anunțe. Invitația au primit-o ei personal. Primăria nu a primit o astfel de invitație. Unde nu s-ar duce ansamblurile noastre, ele uzează și se folosesc de opincile primăriei, de costume, pe care primăria le-a cumpărat. Domnul director a decis să se ducă să reprezinte interesele satului – așa a argumentat dumnealui. Dumnealui s-a dus în timpul programului de lucru, joi și vineri, fără să anunțe angajatorul. Ei nu au avut dreptul să reprezinte Bardarul fără a fi delegați. Noi trebuie să facem dispoziție, prin care se deleagă ansamblul cutare, cu acordarea finanțelor pentru cheltuieli de transportare.\n\nE urât de tot. Neprofesional, ilegal și fără etică. Bine, nu a putut pe mine să mă anunțe, dar să anunțe secretarul măcar. Trebuia să epuizeze toate căile de a-mi comunica. Deși nu e suficientă o comunicare verbală, trebuie prin act oficial să fie delegați pentru a pleca undeva.\n\nIată am avut o invitație oficială pentru „Botnenii”. Astfel avem dreptul legal pentru a-i delega să meargă ”, a explicat primarul satului Bardar, Valeriu Rața, pentru IaloveniOnline.\n\nPentru a nu crea precedente în care lipsa de la locul de muncă este acceptată, primarul spune că a decis să îl sancționeze pe Dmitrii Railean.\n\n„Am constatat prin proces verbal că dumnealui a absentat două zile de la locul de muncă. Când a venit, i s-a cerut explicații. Dumnealui a confirmat că nu a anunțat pe nimeni. Am avut tot temeiul să il concediez, dar nu ăsta este interesul meu. Legea îmi permite să ii scot toate premiile și performanța de 10% timp de un an de zile.\n\nOamenii trebuie să manifeste respect unul față de altul. Niciodată nu m-am opus ca ansamblurile să plece undeva ”, conchide Valeriu Rața.\n\nDe cealaltă parte, Dmitrii Raileanu, se simte nedreptățit și spune că în cei 23 de ani, de când e directorul Casei de Cultură, nu a avut astfel de situații.\n\n„Am avut o invitație de la orașul Câmpulung moldovenesc din România, la un festival. Am plecat fără ca să anunț domnul primar și dumnealui s-a supărat tare. Am fost sancționat. În urma sancțiunilor, doar luna asta am fost lipsit de 1475 de lei. Dacă mă duceam la odihnă, înțelegeam, dar așa… Consider că am fost nedreptățit, și încă tare, tare mult”.\n\nDeși admite că ar fi trebuit să anunțe angajatorul despre plecarea sa, Dmitri Raileanu spune că nu a considerat atât de important să facă asta, întrucât de la Primărie nu au fost solicitate mijloace financiare care să acopere cheltuielile legate de deplasare:\n\n„Este un paradox, trebuie sa îmi cer voie de la dumnealui sa lucrez. Eu doar nu m-am dus să mă odihnesc, m-am dus să lucrez. Am crezut ca nu e așa de important să îl anunț, că doar nu cer bani de la primărie. Au fost niște evenimente și nu m-am întâlnit cu primarul, nu ne-am intersectat. Eu am văzut că el se duce cu mașina, dar nu l-am sunat că zic să nu-l deranjez la volan. Pe parcurs am uitat, m-am luat cu una cu alta”.\n\nÎntrebat cum a fost în deplasările anterioare al ansamblurilor, Dmitri Raileanu spune: „ În deplasările anterioare era alt primar. Cât a fost pandemia noi nu am avut deplasări. Cât a fost dumnealui primar, nu am fost peste hotare niciodată. Când era primarul anterior, aveam o conlucrare. Nu ne pedepsea așa”.\n\nDirectorul Casei de Cultură spune că a depus o contestație la Cancelaria de Stat, deși are speranțe mici că i se va da dreptate: „ Ei să aprecieze dacă am fost pedepsit corect sau nu. Dacă nu îmi va da dreptate, mă voi conforma, de nevoie. N-am încotro. Cheltuielile de judecată vor fi mult prea mari”.",
    "metadata": {
      "original_file": "Ialoveni_Online_0161.html"
    }
  },
  {
    "title": "Consultări publice la Dănceni. Locuitorii vor alege o problemă ce va fi înaintată la un concurs de granturi",
    "content": "Consultări publice la Dănceni. Locuitorii vor alege o problemă ce va fi înaintată la un concurs de granturi\n\nPrimăria Dănceni, invită locuitorii la consultări publice, ce vor avea loc pe 29 mai, ora 15:00, în incinta cantinei Gimnaziul „Alexandrina Rusu” din Dănceni. Cetățenii urmează să identifice problemele din localitate, care ulterior, în urma consultărilor, să fie selectată o singură idee ce va fi propusă la concursul programului Comunitatea mea.\n\nConsultările publice sau „Adunarea generală” a localității are scopul de a identifica cea mai stringentă problemă din localitate.\n\n„Noi am făcut invitații personalizate, locuitorii au fost anunțați mai devreme dar am hotărât să publicăm și pe online. Mâine cetățenii vor propune ideii, cu problemele pe care le au care ar urma să fie selectat. Eu optez pentru un trotuar pentru drumul central, pentru că deja cu sistemul de canalizare suntem în lucru, cu apeductul la fel, să alegi un drum care ar fi doar pentru un sector sau două, nu știu dacă vor fi voturi suficiente”, a precizat primara localității, Victoria Butuc-Guranda.\n\nDe asemenea, în cadrul consultărilor va fi ales un grup de lucru ce va pregăti proiectul pentru concursul la programul Comunitatea mea.\n\n„Părerea cetățenilor este foarte importantă, fiind un criteriu de bază pentru concursul menționat, prin urmare mizăm pe o implicare activă a cetățenilor în cadrul acestei ședințe” mai adaugă primara.\n\nProgramul Comunitatea mea este la a patra rundă și are 30 de parteneri noi. Din raionul Ialoveni, partenerii sunt primăria Dănceni și primăria Gangura.",
    "metadata": {
      "original_file": "Ialoveni_Online_0248.html"
    }
  },
  {
    "title": "DOC// Consiliul orășenesc Ialoveni, convocat în ședință",
    "content": "Consiliul orășenesc Ialoveni este convocat în ședință. Conform unei dispoziții a primarului orașului Ialoveni, Sergiu Armașu, ședința va avea loc la 6 iulie, ora 14:00, în sala de ședințe a Primăriei orașului Ialoveni.\n\nPrimăria a publicat pe pagina sa oficială ordinea de zi, însă nu și proiectele propriu-zise.",
    "metadata": {
      "original_file": "Ialoveni_Online_0462.html"
    }
  },
  {
    "title": "Ședința Consiliului sătesc Puhoi: Tariful la apă ar putea fi modificat",
    "content": "Ședința Consiliului sătesc Puhoi: Tariful la apă ar putea fi modificat\n\nConsilierii din Puhoi sunt convocați in ședință ordinară, prin dispoziția viceprimarului Nadejda Carajea. Ședința este planificată pentru marți, 18 iulie, ora 13:00, în incinta Primăriei.\n\nLa solicitarea IaloveniOnline, viceprimara de Puhoi a expediat proiectele de decizie, pentru publicarea și consultarea cetățenilor. Pe ordinea de zi sunt 10 proiecte.\n\nPrintre proiectele ce vor fi puse în discuție se numără înaintarea proiectului „Îmbunătățirea condițiilor sanitare pentru grupa de creșă din grădinița de copii nr. 2 din satul Puhoi” către ONDRL\n\nDe asemenea, urmează a fi aprobat un Regulament intern privind stabilirea indemnizației lunare pentru personalul din cadrul APL Puhoi. Un alt proiecte prevede repartizarea profitului ÎM „Puhoi Service” – 6578 lei, obținut în anul 2022, pentru dezvoltarea întreprinderii.\n\nUltimul subiect de pe ordinea de zi vizează tariful la apă. În prezent, tariful la apă pentru locuitorii satului Puhoi este de 13 lei. Potrivit viceprimarei de Puhoi, Nadejda Carajea, tariful fie va fi micșorat, fie va rămâne același. „Urmează să se facă niște calcule și consilierii să decidă”, spune viceprimara.",
    "metadata": {
      "original_file": "Ialoveni_Online_0198.html"
    }
  },
  {
    "title": "Consilierii raionali, convocați în ședință ordinară",
    "content": "Președinta raionului Ialoveni, Natalia Eremia, a emis o Dispoziție privind convocarea consilierilor raionali în ședința ordinară pentru data de 26 august 2024, cu începere de la ora 11:00, în sala mare de ședințe din incinta Consiliului raional Ialoveni.\n\nPe ordinea de zi se numără 19 subiecte (care pot fi consultate AICI ), printre care:\n• alocarea mijloacelor financiare, inclusiv pentru punerea în funcțiune și pornire a Apeductului Magistral de la punctul de conectare din orașul Ialoveni spre localitățile Sociteni și Dănceni;\n• trecerea Rețelor de apeduct magistral de apă (Dănceni și Sociteni) din proprietatea Primăriei Nimoreni în proprietatea Consiliului Raional Ialoveni;",
    "metadata": {
      "original_file": "Ialoveni_Online_0032.html"
    }
  },
  {
    "title": "Un teren din Alexandrovca aflat sub construcții va fi scos la licitație",
    "content": "Un teren din Alexandrovca aflat sub construcții va fi scos la licitație\n\nUn teren aflat sub construcții din satul Alexandrovca, comuna Gangura va fi expus la licitație publică cu un preț de expunere de 135 de mii de lei. Decizia aparține consilierilor prezenți la ședința consiliului din 20 iulie.\n\nPotrivit deciziei, terenul cu numărul cadastral 2324109.287 are o suprafață de 0.062 ha și deține un bun imobil de 174.7 mp. Pentru acest teren, prețul de expunere începe de la 135 de mii de lei.",
    "metadata": {
      "original_file": "Ialoveni_Online_0177.html"
    }
  },
  {
    "title": "Repartizarea economiei din achiziția fondului rutier - pe ordinea de zi a ședinței consiliului local din Văsieni",
    "content": "Repartizarea economiei din achiziția fondului rutier – pe ordinea de zi a ședinței consiliului local din Văsieni\n\nConsilierii locali din Văsieni se întâlnesc în ședință extraordinară pe 4 iunie 2024, ora 15:00. O dispoziție de convocare a fost semnată pe 30 mai, de primarul localității, Sergiu Candu și include șase subiecte pe ordinea de zi. Repartizarea economiei formate din achiziția fondului rutier este pe ordinea de zi a ședinței.\n\nPotrivit proiectului de decizie, 67 200 de lei vor fi distribuiți pentru procurarea betonului la sectorul de drum din sectorul Mainolesti mahalaua Moldovanu lurie-Trohin Stanislav-Drumul Bisericii sf.Cuvioasa Parascheva).\n\nPrintre subiecte se numără: atribuirea mandatului de consilier în consiliul local, delimitarea selectivă a bunului imobil Centrul de Sănătate Văsieni, examinarea unei cereri privind acordarea unui lot de teren pentru construcția unei casei.\n\nPotrivit proiectului de decizie, consilierul Igor Bodean, ales pe lista Partidului Politic Partidul Dezvoltării și Consolidării Moldovei va fi înlocuit cu Ina Guțu. În hotărârea Comisiei Electorale Centrale este menționat că consilierul Igor Bodean a înaintat cererea de demisie din funcția de consilier.\n\nProiectele de decizie a ședinței au fost publicate pe pagina oficială a primăriei , pe o rețea de socializare.\n\nAmintim că ședințele consiliului sunt publice și oricine poate asista, iar primăria va asigura transmisiune live a ședinței pe o rețea de socializare.",
    "metadata": {
      "original_file": "Ialoveni_Online_0065.html"
    }
  },
  {
    "title": "VIDEO// Primarul orașului Ialoveni are planuri mari pentru „Piața Unirii”/parcarea",
    "content": "pentru construcție, cu suprafața de ha teren din extravilan localității, cu nr. cadastral\n\nDecizia a fost aprobată cu voturile a 18 consilieri, 3 s-au abținut de la vot.\n\nTerenul cu suprafața de 33 de ari din proiectul 02/31/06 este Piața Unirii din centrul orașului Ialoveni ( parcarea de lângă Consiliul raional). Solicitarea de delimitare vine din partea Primăriei Ialoveni și să-i fie atribuit număr cadastral.",
    "metadata": {
      "original_file": "Ialoveni_Online_0435.html"
    }
  },
  {
    "title": "Consiliul Raional Ialoveni anunță consultări publice asupra proiectului bugetului pentru anul 2024",
    "content": "Consiliul Raional Ialoveni anunță consultări publice asupra proiectul bugetului pentru anul 2024. Consultările vor avea loc, luni, 11 decembrie, ora 14:00, în sala mare de ședințe a Consiliului.\n\nAdministrația invită toți doritorii raionului interesați de a participa la consultările publice, pentru a asigura principiul transparenței și guvernării participativ în actul de luare a deciziilor ce vizează comunitatea.\n\nProiectul bugetului pe anul 2024, este estimat la venituri în sumă de 305 277,7 mii lei şi la cheltuieli în sumă de 303 944,5 mii lei, cu un sold bugetar de 1 333,2 mii lei.\n\nÎntreg proiectul poate fi văzut aici .",
    "metadata": {
      "original_file": "Ialoveni_Online_0120.html"
    }
  },
  {
    "title": "Două familii din Cărbuna au primit locuri de casă. Ce rezervă are Primăria și ce condiții sunt impuse proaspeților căsătoriți",
    "content": "Două familii din Cărbuna au primit locuri de casă. Ce rezervă are Primăria și ce condiții sunt impuse proaspeților căsătoriți\n\nDouă locuri de casă au fost oferite pentru două familii nou-formate din satul Cărbuna, la ultima ședință a Consiliului sătesc Cărbuna. Este vorba despre două terenuri a câte 8 ari fiecare, din rezerva Autorității Publice Locale.\n\nPotrivit inginerului cadastral al Primăriei Cărbuna, Ana Cecoi, APL Cărbuna dispune de o rezervă de peste 2 hectare de teren, ceea ce ar însemna că alte 27 de familii ar putea beneficia de terenuri, a câte 8 ari, pentru construcția casei private.\n\nPe lista de așteptare nu este nicio cerere, întrucât toate sunt satisfăcute în termeni optimi, după depunerea cererii.\n\nPe lângă condiția ca niciunul dintre soți să nu dețină în proprietate spațiu locativ, Cărbuna are unele condiții mai dure, față de alte localități, pentru cei care vor să obțină un lot de teren pentru construcția casei private: familia să fie formată nu mai mult de 1 an, iar ambii soți să fie puși la evidență în localitatea Cărbuna. La Zîmbreni, de exemplu, este vorba despre un termen de 5 ani de la căsătorie în care beneficiarii pot depune o cerere, și doar unul dintre soți trebuie să fie la evidență în comuna Zîmbreni.\n\nÎn ultimii 10 ani (2013-2023) au fost oferite 33 de locuri de casă, iar în perioada 2003-2013 – 76 de loturi.",
    "metadata": {
      "original_file": "Ialoveni_Online_0209.html"
    }
  },
  {
    "title": "Solicitare de construcție a unui bloc cu 7 ETAJE și parter pe strada N. Testimițeanu (în spate la piață)",
    "content": "Solicitare de construcție a unui bloc cu 7 ETAJE și parter pe strada N. Testimițeanu (în spate la piață)\n\nPentru un teren cu suprafața de aproape 17 ari, amplasat lângă Piața din orașul Ialoveni, cetățeanul care îl deține în proprietate privată solicită „eliberarea actelor permisive pentru elaborarea proiectului pentru construcția blocului locativ cu regim de înălțime S+P+7E, ” adică bloc cu SUBSOL + PARTER + 7 ETAJE, cu respectarea prevederilor prescripțiilor specifice UTR-4 din Regulamentul local de urbanism a or. Ialoveni, aprobat prin decizia Consiliului orășenesc Ialoveni nr. 06/01 din 19 decembrie 2018.\n\nTerenul cu nr. cadastral 5501.205.544 este amplasat în UTR – 4, – .\n\nTerenul este marcat în Planul Urbanistic cu culoarea ORANGE, care înseamnă că pe acele terenuri se pot ridica blocuri cu până la 7 etaje.\n\nDecizia finală de aprobare sau respingere a acestei solicitări de a construi un bloc locativ cu 7 etaje pe strada N. Testimițeanu va fi luată de consilieri prin vot, la ședința din 19 mai 2022.",
    "metadata": {
      "original_file": "Ialoveni_Online_0291.html"
    }
  },
  {
    "title": "Comuna Gangura s-a înfrățit cu orașul Dolni Dabnik din Bulgaria",
    "content": "Comuna Gangura s-a înfrățit cu orașul Dolni Dabnik din Bulgaria\n\nComuna Gangura s-a înfrățit cu orașul Dolni Dabnik, din regiunea Plevna, Bulgaria. Acordul de înfrățire a fost semnat pe 29 august de către primarul comunei Gangura, Marcel Bobeica și Radoslav Todorov, viceprimarul orșului Dolni Dabnik, la Primăria din comuna Gangura.\n\n„Săptămâna trecută am avut în localitate o delegație din Bulgaria, în frunte cu viceprimarul orașului Dolni Dabnik, din regiunea Plevna, Bulgaria, unde am semnat acest acord de înfrățire. De asemenea, urmează să avem și noi o vizită în Bulgaria unde vom discuta despre proiecte comune în domeniul culturii și turismului. În comuna Gangura 30 la sută din populație sunt etnici bulgari și demult mi-am dorit să avem un astfel de acord de înfrățire”, menționează primarul comunei Gangura, Marcel Bobeica.\n\nOrașul Dolni Dăbnik este o unitate administrativă în regiunea Plevna din Bulgaria, care este formată din 7 localități. La recensământul din 2011, populația orașului Dolni Dăbnik era de 11.670 locuitori. Iar din punct de vedere etnic, majoritatea locuitorilor erau bulgari.",
    "metadata": {
      "original_file": "Ialoveni_Online_0157.html"
    }
  },
  {
    "title": "Terenul pentru stupine a consilierului PAS urmează să fie delimitat",
    "content": "Terenul pentru stupine a consilierului PAS urmează să fie delimitat\n\nagricol, cu suprafața de teren din extravilanul localității, cu nr. cadastral\n\nconsilieri, 7 s-au abținut de la vot.\n\nTerenul cu suprafața de 26 ari a fost solicitat de SRL „Stupul de aur”, reprezentant de consilierul PAS, Dumitru Gamarța-Eșanu . Consilierul și-a motivat in ședință solicitarea că au nevoie de acest teren pentru amplasarea stupilor de albine.",
    "metadata": {
      "original_file": "Ialoveni_Online_0442.html"
    }
  },
  {
    "title": "Piatra Albă: Drumul care duce spre orașul Codru va fi închis pentru 24 de ore",
    "content": "Piatra Albă: Drumul care duce spre orașul Codru va fi închis pentru 24 de ore\n\nMai exact, drumul L-469 Piatra Albă – Str. Valeriu Cupcea – Chișinău Codru va fi închis începând cu 14 noiembrie, ora 8:00, până vineri, 15 noiembrie 2024, ora 8:00, se spune într-un anunț al Consiliului Raional Ialoveni.\n\nAstfel, șoferii sunt îndemnați să evite această porțiune de drum pentru a asigura siguranța tuturor participanților la trafic.\n\nAmintim că ieri, 12 noiembrie, au început lucrările de reparație a acestui drum. Este vorba, în principal, despre lucrări de freză și asfaltare. Lucrările costă în jur de 800 de mii de lei.",
    "metadata": {
      "original_file": "Ialoveni_Online_0012.html"
    }
  },
  {
    "title": "Cât a încasat Primăria Bardar din vânzarea unui teren de 20 m² de la intrarea în localitate",
    "content": "Cât a încasat Primăria Bardar din vânzarea unui teren de 20 m² de la intrarea în localitate\n\n63 de mii de lei a obținut Primăria Bardar în urma licitației de vânzare a unui teren de 20 de metri pătrați de la intrarea în localitate. Cea de-a doua licitație de vânzare a acestui teren a fost îndeplinită și finalizată, după ce în urma primei licitații, care a avut loc în luna martie, cumpărătorul nu și-a onorat obligațiile până la capăt, iar rezultatele licitației au fost anulate.\n\nCea de-a doua licitația a avut loc la 10 septembrie, iar în urma acesteia, câștigător a fost declarat Gutium Denis. Potrivit primarului, este vorba despre agentul economic care deține plăcintăria din imediata apropiere a terenului vizat.\n\nSuma inițială de vânzare a terenului a fost de 50 de mii de lei, iar terenul a fost adjudecat pentru o sumă de 60 de mii de lei. În bugetul localității au ajuns și 3 mii de lei, achitați pentru taxa de participare. Astfel, suma încasată de autorități pentru acest teren este de 63 de mii de lei.\n\nDe data aceasta, câștigătorul și-a onorat obligațiile, iar după decizia Consiliului local de aprobare a rezultatelor licitației, Denis Gutium este proprietarul acestui teren.",
    "metadata": {
      "original_file": "Ialoveni_Online_0383.html"
    }
  },
  {
    "title": "Tarifele la apă și salubritate ar putea fi modificate la ședința consiliului local din Bardar",
    "content": "Tarifele la apă și salubritate ar putea fi modificate la ședința consiliului local din Bardar\n\nConsilierii din Bardar ar putea aproba noi tarife la apă și salubritate la ședința consiliului local, care va avea loc pe 15 iunie, ora 17:00. Pe ordinea de zi sunt 10 subiecte. Pe lângă tarife ei vor discuta și despre repartizarea profitului întreprinderii Conprimserv Bardar, distribuirea resurselor financiare pentru reparația drumurilor, deschiderea unui cont de donație și scoaterea la vânzarea surplusului de teren.\n\nPotrivit proiectelor de deciziei, din 1 iunie 2023 locuitorii satului Bardar ar putea avea noi tarife la apă și salubritate. Astfel, pentru persoanele fizice ar putea fi stabilit prețul de 16 lei iar pentru persoanele juridice -25 de lei.\n\nDe asemenea și tarife pentru evacuarea deșeurilor se vor majora: \n\n Gospodăria cu o persoană – 30 de lei. \n\n Gospodăria cu 2, 3 persoane – 50 de lei. \n\n Gospodăria cu 4 persoane – 60 de lei.\n\nDin bugetul local ar putea fi redirecționați bani pentru reparația drumurilor din localitate.\n\nConsilierii ar urma să voteze și deschiderea unui cont de donații destinat pentru amenajarea teritoriului. \n\n Iar surplusul de teren cu o suprafață de 0,01 ha ar putea fi vândut unui locuitor al satului cu suma de 17 160 de lei.",
    "metadata": {
      "original_file": "Ialoveni_Online_0229.html"
    }
  },
  {
    "title": "Ialoveni: Rezultatele licitațiilor de vânzare a două terenuri au fost anulate",
    "content": "Ialoveni: Rezultatele licitațiilor de vânzare a două terenuri au fost anulate\n\nConsiliul orășenesc Ialoveni a aprobat la ultima ședință rezultatele unei licitații cu strigare, în urma căreia a fost vândut un teren pentru construcții, din spatele benzinăriei de pe strada Testemițanu. De asemenea, au fost anulate licitațiile de vânzare a altor două terenuri, după ce câștigătorii nu și-au onorat obligațiunile de achitare a prețului la bunurile adjudecate.\n\nTerenul adjudecat în cadrul licitației din 18 ianuarie ajunge în proprietatea SRL-ului „Ghervas-Petrol”, companie ce administrează benzinăria din imediata apropiere. Compania a obținut terenul pentru o sumă de 702 mii lei, bani care vor ajunge în bugetul local.\n\nÎn cazul celor două terenuri pentru care au fost anulate rezultatele licitației de vânzare, este vorba despre un teren se află în adiacentul cafenelei SweetHome, iar în al doilea caz – un teren agricol din sectorul Moldova.\n\nMotivul anulării rezultatelor licitației este că cei care și-au adjudecat terenurile nu și-au onorat obligațiunile și nu au achitat în termenii stabiliți prețul bunurilor. De menționat că prețul final al terenurilor este de câteva ori mai mare decât prețul inițial stabilit pentru licitație. În cazul primului teren, de pe strada Testemițanu, prețul inițial a fost de puțin peste 383 de mii de lei, însă în cadrul licitației, prețul final s-a ridicat la peste 1,4 milioane lei, oferit de SRL „Solesa-Group”, administrator – Jalba Dmitri. În cazul celui de-al doilea teren, prețul final a crescut de 41 de ori: de la 23 de mii de lei, la aproape un milion, cumpărător – SRL „Innova Agro Invest”, reprezentant – Constantinov Maria.\n\nAmbele companii au fost lipsite de dreptul de a participa în continuare la licitațiile publice privind cele două terenuri.",
    "metadata": {
      "original_file": "Ialoveni_Online_0100.html"
    }
  },
  {
    "title": "Ședința Consiliului sătesc Costești: Crearea unui parc industrial și contractarea serviciilor de supraveghere video, pe ordinea de zi",
    "content": "Ședința Consiliului sătesc Costești: Crearea unui parc industrial și contractarea serviciilor de supraveghere video, pe ordinea de zi\n\nConsilierii din Costești sunt convocați în ședință ordinară luni, 15 iulie 2024, ora 9:30, în sala de ședințe a Primăriei. Deși Primăria Costești obișnuia să publice proiectele de decizie pe pagina sa web, de această dată, cu două zile (nelucrătoare) înainte de ședință proiectele de decizie încă nu au fost făcute publice pentru consultarea lor. De altfel, autoritatea locală anunță că ședința urmează a fi transmisă live pe pagina autorității locale.\n\nPe ordinea de zi sunt 21 de proiecte printre care: aprobarea rezultatelor unei licitații de dare în arendă a unor terenuri, aprobarea expunerii la licitație (deocamdată nu se știe ce anume), aprobarea acordului de înfrățire cu orașul Bilhorod-Dnestrovsckyi din Ucraina.\n\nDe asemenea, consilierii urmează să aprobe contractarea serviciilor de monitorizare a sistemelor de supraveghere video.\n\nUn alt proiect ce va fi discutat de consiliu prevede crearea Parcului Industrial Inovațional Costești.\n\nÎntreaga ordine de zi poate fi consultată mai jos:\n• Cu privire la aprobarea rezultatelor licitației de dare în arendă a unor terenuri\n• Cu privire la expunerea la licitație\n• Cu privire la stabilirea taxei pentru participare la licitație\n• Cu privire la încadrarea copiilor în instituțiile de educație timpurie din s. Costești\n• Cu privire la aprobarea contractului de înfrățire cu orașul Bilhorod-Dnestrovskiy\n• Cu privire la alocarea unor mijloace financiare\n• Cu privire la instalarea terminalului pentru plăți online în incinta primăriei\n• Cu privire la stabilirea salariului lunar pentru funcția de buldo-excavatorist\n• Cu privire la transmiterea unor bunuri către Întreprinderea locativ-comunală Costești\n• Cu privire la aprobarea contractării serviciilor de monitorizare a sistemelor de supraveghere video\n• Cu privire la înaintarea propunerii de proiect pentru finanțare\n• Cu privire la efectuarea modificărilor în bugetului local 2024\n• Cu privire la delimitarea unui bun imobil\n• Cu privire la acordarea unor împuterniciri\n• Cu privire la modificarea/completarea unor decizii\n• Cu privire la abrogarea unor decizii\n• Cu privire la casarea unor mijloace fixe\n• Cu privire la atribuirea str. Unirii categoriei de “drum cu prioritate”\n• Cu privire la casarea datoriilor cu termenul de prescripție expirat\n• Cu privire la examinarea unor cereri",
    "metadata": {
      "original_file": "Ialoveni_Online_0045.html"
    }
  },
  {
    "title": "Video// Locuitorii solicită instalarea de limitatoare de viteză pe strada Petre Ștefănucă",
    "content": "Video// Locuitorii solicită instalarea de limitatoare de viteză pe strada Petre Ștefănucă\n\nÎn susținerea locuitorilor din regiune „căminilor” din orașul Ialoveni lansăm o petiție pentru a le face cunoscută și auzită problema, oamenii solicită instalarea de limitatoare de viteză pentru că șoferii gonesc cu o viteză foarte mare și le pun în pericol viața.\n\nNe adresăm din numele mai multor familii din blocurile nr. 34,36,36 A, 36 B, unde-și au locuința mai bine de 700 de locatari , inclusiv mulți copii , oameni invalizi și persoane de vârstă înaintată. Strada P. Ștefanucă este intensiv circulată de toate tipurile de transport , inclusiv și cele de mare tonaj, aproape 24/24 ore. Cu mare greu se face trecerea pe pietonala instalată vis-a-vis de blocul nr. 34, șoferii nu respectă regulile, marcajul, semnele instalate, de asemenea limitare vitezei de în curbe, fiind stabilită pe această porțiune de drum 30 km/oră Ne adresăm conducerii APL laloveni pentru sprijin în instalarea limitatoarelor de viteză pe str. P. Ștefanucă, la intersecțiile cu str. Salcîmilor și str. A. Hajdeu, pentru asigurarea securitatea vieții cetățenilor la traversarea străzii P. Ștefanucă în ambele sensuri. Vă amintim, stimați demnitari publici, că nu demult pe str. Ștefân cel Mare a fost strivită o minoră care de asemenea a fost locatari casei nr. 34. Prea puține concluzii s-au tras din urma acestei tragedii !!! Mai este nevoie de sacrificii omenești pentru a ne face auziți? Sperăm la soluționarea rapidă a probleme nominalizate în demersul dat, sub care semnăm locatarii blocurilor din strada Petre Ștefănucă, or Ialoveni.",
    "metadata": {
      "original_file": "Ialoveni_Online_0415.html"
    }
  },
  {
    "title": "Consilierii din Ulmu se întrunesc în ședință. Pe ordinea de zi - 6 subiecte",
    "content": "Consilierii din Ulmu se întrunesc în ședință. Pe ordinea de zi – 6 subiecte\n\nAleșii locali din Ulmu se întrunesc în ședință ordinară. Primarul localității, Veaceslav Druceanu, a semnat o dispoziție în acest sens.\n\nȘedința va avea loc marți, 24 august, cu începere de la ora 15:30, în incinta Primăriei. Pe ordinea de zi sunt 6 subiecte, printre care modificarea bugetului local, alocarea unor sume de bani, dar și prezentarea unor informații de interes social.\n\nÎn mediul online, decizia a fost publicată doar în Registrul actelor locale. De asemenea, conținutul proiectelor nu a fost făcut public.",
    "metadata": {
      "original_file": "Ialoveni_Online_0395.html"
    }
  },
  {
    "title": "Ședința consiliului Horodca: Consilierii vor aproba norma de combustibil pentru mașina primăriei",
    "content": "Consilierii locali din Horodca urmează să se întâlnească în ședință pe 15 decembrie, ora 14:00. Pe ordinea de zi sunt expuse 12 subiecte.\n\nPotrivit ordinei de zi, consilierii urmează să stabilească taxele locale, taxa pentru pășune, indemnizațiile pentru participarea consilierilor la ședințele consiliului, norma de consum a combustibilului pentru mașina primăriei, aprobarea bugetului pentru anul 2024 în lectura a doua și aprobarea planului de activitate a consiliului local pentru trimestrul I.\n\nPentru anul 2024, consilierii ar putea aproba norma de consum a combustibilului pentru mașina primăriei de tip Dacia Logan – 180 de litri pe lună.\n\nPotrivit proiectelor de decizie, consilierii locali ar putea vota următoarele taxe: \n\n taxa pentru amenajarea teritoriului – 100 de lei; \n\n taxa de salubritate – 15 lei ; \n\n taxa pentru dispozitivele publicitare – 300 de lei pentru mp.\n\ntaxa pentru unitățile comerciale sau prestări servicii: \n\n până la 50 mp – 500 de lei la periferie și 1000 de lei în centru; \n\n de la 51 mp – 80 mp – 1000 de lei la periferie și 1500 de lei în centru; \n\n de la 81 mp – 100 mp – 1500 de lei la periferie și 2000 de lei în centru; \n\n de la 101 mp în sus – 2500 de lei la periferie și 3600 de lei în centru.\n\nDe asemenea, la ședință se va vota și indemnizația pentru participarea consilierilor la ședințele consiliului. Conform proiectului de decizie, se propune o indemnizație de 300 de lei pentru fiecare ședință, valoare neschimbată, comparativ cu indemnizația precedentului consiliu.",
    "metadata": {
      "original_file": "Ialoveni_Online_0116.html"
    }
  },
  {
    "title": "Tinerii din raionul Ialoveni luați la armată în toamna anului 2021",
    "content": "Tinerii din raionul Ialoveni luați la armată în toamna anului 2021\n\nUn număr de 70 de tineri din localitățile raionului Ialoveni trebuie să fie încorporați în această toamnă, a anului 2021, în Forțele Armate ale Republicii Moldova.\n\nAceasta este sarcina de încorporare a recruţilor din raionul Ialoveni în FARM, în toamna anului 2021- ianuarie 2022 pe primării, fixată prin decizia „ Cu privire la încorporarea cetăţenilor în serviciul militar în termen, termen redus şi serviciul civil în toamna anului 2021 – ianuarie anului 2022 ”, luată la ședința de Consiliul raional Ialoveni la 5 august 2021.\n\nConform informațiilor din anexele deciziei, orașul Ialoveni trebuie să trimită la armată 9 tineri din cei 273 de recruți aflați la evidență militară. Urmează satul Costești cu o sarcină de încorporare de 8 tineri din cei 301 recruți.\n\nComunele Răzeni și Ruseștii Noi trebuie să asigure Armata Republicii Moldova cu câte 5 tineri din 204 recruți la Răzeni și 170 la Ruseștii Noi. Celelalte localități din raionul Ialoveni au câte o sarcină de la 1 la 4 tineri pentru ai încorpora în serviciul militar în termen.\n\nRecomandările din decizia Consiliului raional Ialoveni către autorităţilor publice locale de nivelul întâi, în procesul de încorporare:\n• să asigure prezentarea în termenul stabilit, la comisia de recrutare – încorporare a tinerilor conform prevederilor Regulamentului privind încorporarea cetăţenilor în serviciul militar în termen, termen redus şi serviciul civil;\n• să studieze, în comun cu specialiştii Secţiei administrativ-militare (l.d.p. Ialoveni starea familiară a recruţilor pentru înregistrarea lor, care au dreptul la amânare de la serviciul militar în termen, conform prevederilor legislaţiei;\n• va contribui la organizarea activităţii Comisiei medicale în Policlinica raională în perioada 13 septembrie 2021 – 31 ianuarie 2022 şi o va asigura cu utilaj medical necesar pentru activitate;\n• va asigura examinarea medicală suplimentară şi tratamentul recruţilor utilizând spitalizarea lor atât în secţiile spitalului raional, precum şi în instituţiile republicane de profil, în caz de necesitate;\n• va desemna numărul necesar de asistente medicale care vor asista operativitatea în activitatea Comisiei.\n• va acorda ajutor Secţiei administrativ-militare în vederea prezentării recruţilor la comisia medico-militară şi încorporării lor în serviciul militar în termen, conform graficului stabilit;\n• va asigura menţinerea ordinii publice în zilele de expediere a recruţilor în unităţile militare.\n• va informa săptămânal preşedintele raionului despre rezultatele examinării medicale şi încorporării cetăţenilor în serviciul militar în termen, termen redus şi serviciul civil în toamna anului 2021 – ianuarie 2022, precum şi despre activitatea primăriilor în problemele vizate;\n• în comun cu autorităţile administraţiei publice locale de nivelul întâi va elabora graficul deplasării în localităţile raionului cu scopul studierii şi examinării stării familiare a recruţilor.",
    "metadata": {
      "original_file": "Ialoveni_Online_0403.html"
    }
  },
  {
    "title": "Puhoi: Calea de acces spre Liceul „Gheorghe Palade” ar putea fi reparată",
    "content": "Puhoi: Calea de acces spre Liceul „Gheorghe Palade” ar putea fi reparată\n\nCalea de acces spre Liceul Teoretic „ Gheorghe Palade ” din Puhoi ar putea fi reparată printr-un program de finanțare. Asociația Obștească „ Studium” și administrația liceului „ Gheorghe Palade ” în parteneriat Primăria Puhoi au depus un proiect, a cărei valoare este de aproximativ 230 de mii de lei.\n\nPrimăria Puhoi informează că a fost depus un proiecte în cadrul programului de finanțare a proiectelor pentru dezvoltarea zonelor rurale implementat de Asociația GAL Drumul Vechi Moldovenesc, în cadrul Programului Rețeaua Națională de Dezvoltare Rurală Leader.\n\nDacă proiectul va fi câștigat, Primăria Puhoi va contribui cu 67 de mii de lei, bani din bugetul local.",
    "metadata": {
      "original_file": "Ialoveni_Online_0053.html"
    }
  },
  {
    "title": "DOC// Alocări de bani pentru instituțiile medicale și instituțiile de învățământ din raionul Ialoveni, la ultima ședință a Consiliului raional",
    "content": "DOC// Alocări de bani pentru instituțiile medicale și instituțiile de învățământ din raionul Ialoveni, la ultima ședință a Consiliului raional\n\nPeste 2,8 milioane de lei au fost distribuiți de consilierii raionali la ultima ședință a Consiliului raional Ialoveni. De bani au beneficiat mai multe instituții medicale din raionul Ialoveni, instituții de învățământ, dar și persoane fizice.\n\nDe asemenea, 200 de mii de lei au fost alocați pentru procurarea echipamentului de bucătărie și a utilajului tehnologic pentru pregătirea alimentelor în noua cantină a Spitalului Raional Ialoveni și 55.100 de lei drept contribuție pentru proiectarea ascensorului medical în interiorul spitalului.\n\nVezi mai jos instituțiile medicale și instituțiile de învățământ din raion care vor mai beneficia de surse financiare pentru implementarea proiectelor:",
    "metadata": {
      "original_file": "Ialoveni_Online_0287.html"
    }
  },
  {
    "title": "Primăria Ialoveni planifică lucrări de reparație a drumurilor de peste 8 milioane de lei. Agenții economici, invitați să depună oferte",
    "content": "Primăria Ialoveni planifică lucrări de reparație a drumurilor de peste 8 milioane de lei. Agenții economici, invitați să depună oferte\n\nActualizare : Procedura de achiziție a fost anulată. Motivul indicat: În cadrul examinării repetate a caietului de sarcini de către specialiști s-a constatat lipsa anumitor poziții. Astfel, grupul de lucru pentru achiziții a decis anularea procedurii declanșate; completarea caietului de sarcini cu pozițiile omise; anunțarea imediată a licitației noi. Noua procedură a fost pornită la 5 mai, iar până la 5 iunie, agenții economici interesați pot solicita clarificări. În perioada 5-8 iunie urmează a fi depuse ofertele.\n\nPrimăria Ialoveni intenționează să achiziționeze lucrări de reparație a drumurilor din oraș în valoare de peste 8 milioane de lei, fără TVA. Un anunț în acest sens a fost publicat pe Mtender.gov.md , iar din 2 mai 2023, agenții economici își pot depune ofertele.\n\nConform condițiilor, antreprenorul ce urmează a fi selectat, va îndeplini lucrările în termen de 6 luni.",
    "metadata": {
      "original_file": "Ialoveni_Online_0268.html"
    }
  },
  {
    "title": "Din 1 octombrie locuitorii din Costești vor achita mai mult pentru un m3 de apă",
    "content": "Din 1 octombrie locuitorii din Costești vor achita mai mult pentru un m3 de apă\n\nLocuitorii satului Costești vor achita mai mult pentru un m3 de apă. Noul tarif este de 15 lei, cu 3 lei mai mult decât până acum. Decizia a fost luată de consilierii locali, la ședința consiliului din 15 septembrie.\n\n„Nu sunt suficienți bani pentru a acoperi cheltuielile pentru energia electrică”, așa explică decizia consiliului, secretara, Lilia Crețu.",
    "metadata": {
      "original_file": "Ialoveni_Online_0141.html"
    }
  },
  {
    "title": "Primăria Ruseștii Noi va beneficia de asistență pentru a dezvolta baze de date privind gestionarea provocărilor demografice",
    "content": "Primăria Ruseștii Noi va beneficia de asistență pentru a dezvolta baze de date privind gestionarea provocărilor demografice\n\nPrimăria Ruseștii Noi este una dintre cele zece autorități publice locale din Republica Moldova care au obținut granturi în valoare de 15 mii de dolari fiecare. Finanțarea a fost acordată prin Programul de suport financiar al proiectului „Consolidarea guvernanței datelor prin date demografice fiabile și dezagregate”, implementat de Fondul Națiunilor Unite pentru Populație (UNFPA) în parteneriat cu Cancelaria de Stat și finanțat de Biroul de Cooperare al Elveției în Republica Moldova.\n\nProiectul își propune să consolideze capacitatea autorităților publice locale, inclusiv a Primăriei Ruseștii Noi, de a utiliza datele demografice pentru politici publice eficiente și bugete transparente. Acest lucru este foarte important pentru a aborda probleme precum îmbătrânirea populației și emigrarea tinerilor.\n\nPrimara comunei Ruseștii Noi, alături de echipa sa, va beneficia de asistență financiară și tehnică pentru a dezvolta baze de date care să sprijine luarea deciziilor locale bazate pe informații concrete și prognoze demografice.\n\nPrezent la evenimentul de lansare a programului, secretarul general adjunct al Guvernului, Andrei Strah, a declarat că proiectul este „o investiție strategică în viitorul țării noastre” și că inițiativele implementate vor îmbunătăți calitatea vieții cetățenilor.\n\nDe asemenea, reprezentanta UNFPA Moldova, Karina Nersesyan, a evidențiat importanța utilizării datelor fiabile în procesul de modernizare a localităților și în parcursul de integrare europeană al Republicii Moldova.\n\nPe lângă Primăria Ruseștii Noi, alte nouă autorități locale, precum Primăria orașului Nisporeni, Primăria municipiului Strășeni, Primăria satului Budești, Primăria satului Ghidighici, Primăria municipiului Edineț, Primăria municipiului Bălți, Primăria orașului Florești, Primăria orașului Cimișlia și Primăria satului Copceac, au fost selectate în urma unui concurs public la care au participat 65 de primării.",
    "metadata": {
      "original_file": "Ialoveni_Online_0004.html"
    }
  },
  {
    "title": "Mutarea Substației de Urgență Ialoveni în plin proces birocratic",
    "content": "Începând cu sfârșitul anului 2020 și prima jumătate a anului 2021, Consiliul raional Ialoveni desfășoară un proces de pregătire birocratică pentru a reamplasa Substația de Asistență Medicală de Urgență Ialoveni, care este amplasată deja de mai mulți la primul etaj din blocul C al Spitalului raional Ialoveni .\n\nDe asemenea, la ședința din 3 decembrie 2020, Consiliul raional Ialoveni a aprobat o decizie cu privire la începerea unor proceduri de demolare a fostei cazangerii a spitalului raional Ialoveni.\n\nMai jos puteți vedea seria de decizii și alte documente cu privire la formarea bunului imobil. Scrisori cu solicitări de la directorii CNAMUP.",
    "metadata": {
      "original_file": "Ialoveni_Online_0454.html"
    }
  },
  {
    "title": "Văsieni: Un spațiu din Casa de Cultură va fi scos la licitație, pentru arendă",
    "content": "Văsieni: Un spațiu din Casa de Cultură va fi scos la licitație, pentru arendă\n\nUn spațiu cu o suprafață de 470 m² din Casa de Cultură Văsieni va fi scos la licitație publică, în urma unei cereri parvenite din partea unui locuitor al satului, care ar fi interesat să arendeze spațiul, pentru a dezvolta o zona de agrement.\n\nÎn cadrul ședinței consiliului din data de 27 iunie, primarul localității, Sergiu Candu spune că la primărie a parvenit o cerere de dare în arendă a unui spațiu din Casa de Cultură, pentru a dezvolta o zonă de agrement.\n\nSergiu Candu precizează: „După analiză, suprafețele arendate ar fi: holul parțial, ( 60 % din hol rămân în gestiunea primăriei pentru a avea acces liber la sala de concerte), o parte din etajul 1, coridorul tehnic, baia și spațiul de sub scări și la etajul 2 sala mare de dans, o odaie, baia și coridorul. Sumar ar fi 470 m². Se propune o perioadă de concesionare de 10 ani. Concesionarea se va face prin licitație publică, deschisă, cu publicarea în Monitorul Oficial și toți doritorii vor avea dreptul să participe. Suma de pornire a licitației, în conformitate cu Legea bugetului este de 66 de mii 845 lei, lunar ar fi 5540 de lei. Asta este valoarea de la care o să pornească suma pentru licitație”, explică primarul.\n\nUnul din consilieri, prezent la ședință s-a interesat de serviciile comunale, cine le va achita.\n\nÎn replică, primarul a menționat că „toate serviciile și toate cheltuielile ce țin de energie sau căldură se contabilizează separat. Sistemul deja este conectat, în suma de arendare nu se includ serviciile comunale”.",
    "metadata": {
      "original_file": "Ialoveni_Online_0213.html"
    }
  },
  {
    "title": "Fuziunea Gimnaziului Misovca cu Gimnaziul Gangura - respinsă de consilierii raionali",
    "content": "Consilierii raionali nu au susținut proiectul prin care s-a propus fuziunea prin absorbție a Gimnaziului Misovca de către Gimnaziului Gangura. Proiectul a fost susținut doar de 11 consilieri, în timp ce 10 au fost împotrivă, iar 9 s-au abținut de la vot.\n\nÎn cadrul ședinței a fost prezentată o analiză, care arată că în Gimnaziul Misovca își fac studiile în prezent 51 de elevi, iar în Gimnaziul Gangura – 130. De asemenea, în cadrul Gimnaziului Misovca este un deficit la salarii de 1,3 milioane lei, iar la Gimnaziul Gangura – 339 mii ei.\n\nConform curriculei Ministerului Educației, fiecărui cadru didactic ar reveni 14 elevi, însă în Gimnaziul Misovca – acest raport este de 2 elevi per cadru didactic.\n\n„Varianta optimă, care să economisească și deficitul de buget și deficitul de cadru per elev, este fuziunea. Dacă aveți alte propuneri mai bune, eu sunt gata s-o iau în calcul și să o examinăm. Asta este situația la zi, situația concretă”, a spus șeful Direcției Educație, Ion Scutaru.\n\nDe partea cealaltă, primarul din Gangura a declarat că prin această eventuală decizie se dorește economisirea banilor, însă vor fi familii care vor avea de suferit.\n\nPrimarul de Gangura a declarat în cadrul ședinței că analiza prezentată cu privire la Gimnaziul Misovca „nu are drept scop beneficiul cetățeanului”, „din cei 51 de copii, doar 21 de copii vor pleca în Gimnaziul din Gangura”, dar și că „niciun cadru didactic nu cunoaște unde va lucra după fuzionare”.\n\nDupă aceste discuții, proiectul nu a acumulat suficiente voturi pentru a fi aprobat.",
    "metadata": {
      "original_file": "Ialoveni_Online_0356.html"
    }
  },
  {
    "title": "A fost aprobat graficul de suspendare a grădinițelor din Costești",
    "content": "Toate cele cinci grădinițe din Costești își vor sista activitatea parțial pe timp de vară. Copii ce vor avea nevoie stringentă de instituționalizare vor putea frecventa una din grădinițele care rămâne a fi deschisă. Consilierii din Costești au stabilit programul de suspendare la ședința din 29 martie 2024. \n\n\n\nÎn perioada 1 iunie – 30 iunie va fi sistată activitatea în grădinița nr. 3 Spicușor și gradinița nr. 4 Poiana, iar din 1 iunie – 31 iulie va fi sistată activitatea la grădinița Andrieș.\n\nCelelalte două grădinițe, Scufița Roșie și Alunelul vor fi închise în perioada 1 iulie – 31 august.",
    "metadata": {
      "original_file": "Ialoveni_Online_0090.html"
    }
  },
  {
    "title": "(DOC) Patru tronsoane de drum vor fi reparate în acest an de către Consiliul Raional Ialoveni",
    "content": "(DOC) Patru tronsoane de drum vor fi reparate în acest an de către Consiliul Raional Ialoveni\n\nConsiliul Raional Ialoveni planifică lucrări de întreținere și repararea drumurilor în valoare de peste 12 milioane de lei. În acest an, sunt preconizate lucrări de reparare a drumurilor spre Sociteni – L496 , drumul de acces spre satul Bălțați – L 501, drumul Puhoi – Văratic – L 503 și drumul Cărbuna – Căinari – G105.\n\nPotrivit deciziei Consiliului Raional din 23 decembrie 2022, privind repartizarea mijloacelor financiare fondului rutier suma de 12,7milioane de lei.\n\n7,7 milioane de lei – sunt destinați pentru reparații curente a drumurilor și a construcțiilor inginerești.\n\n200 mii de lei – lucrări neprevăzute (în caz de calamități naturale).\n\n400 mii de lei – lucrări de întreținere a drumurilor pe timp de iarnă.\n\nÎn anul 2022, Consiliul Raional a alocat peste 14 milioane de lei, pentru lucrările de reparație iar în 2021 – 8 milioane.\n\nInformația a fost oferită în baza solicitării de informații, pe platforma Vreauinfo.md.",
    "metadata": {
      "original_file": "Ialoveni_Online_0244.html"
    }
  },
  {
    "title": "Alte patru localități din raionul Ialoveni vor să treacă în componența municipiului Chișinău",
    "content": "Alte patru localități din raionul Ialoveni vor să treacă în componența municipiului Chișinău\n\nAlături de Zîmbreni și Costești, alte patru localități vor să se alipească municipiului Chișinău. Este vorba despre Mileștii Mici, Cigîrleni, Pojăreni și Sociteni. Primarii celor șase localități au creat la începutul lunii aprilie un grup de inițiativă, al cărui președinte este consilierul raional Lilian Carmanu, ex- președinte al raionului Ialoveni.\n\n”Acest pas va aduce mari beneficii locuitorilor”, spune avocata Veronica Pascal, secretarul grupului de inițiativă, subliniind că se așteaptă și alte primării „să adere la acest proiect de reformare a raionului, pentru a trece în componența mun. Chișinău”.\n\nSecretara grupului mai spune că decizia este una benefică în contextul reformei administrative „propuse de actuala guvernare”, reformă despre care s-a vorbit în campania electorală. Am contactat deputatul Radu Marian pentru a întreba când este preconizată reforma administrativă. Deputatul a declarat că este prematur pentru a vorbi despre vreun termen:\n\n„Noi analizăm eficiența și eficacitatea consiliilor raionale. Ele sunt cunoscute ca entități unde nu se face mare lucru, unde banii se distribuie pe criterii politice. Noi analizăm acum aceste aspecte, dar este prematur să vă spun”, ne-a declarat Radu Marian. Dacă ar fi să vorbim despre contextul actual, pentru ca o localitate să treacă în componența unei alte unități administrativ-teritoriale, este nevoie de o inițiativă a Guvernului, apoi Parlamentul este cel care ia decizia finală, explică Radu Marian.\n\nPrimara comunei Mileștii Mici: Eu cred că vom fi luați mai în serios de Primăria Chișinău\n\nPrimara din Mileștii Mici, Rodica Agrici, spune că deocamdată, nu a fost luată nicio decizie cu privire la aderarea localității la municipiul Chișinău. Aceasta ne-a declarat că va organiza, cel mai probabil după Paște, o ședință extraordinară, în cadrul căreia va fi discutat acest subiect cu consilierii locali. Dacă decizia consilierilor va fi una pozitivă, vor fi organizate ședințe cu locuitorii comunei, iar ulterior va fi organizată o altă ședință a consiliului, unde vor fi discutate rezultatele consultărilor cu cetățenii.\n\n„Deocamdată suntem pe loc, nu ne-am pornit cu nimic. Eu cred că noi o să avem o dezvoltare mult mai mare și mai luată în considerare de către Primăria Chișinău, vom fi luați mai în serios. Nu m-am așteptat de la Consiliul raional să dea cu piciorul în satele din raionul Ialoveni. Să mi se aloce mie 31 de mii de lei pe an, datoria de la instituția care e tot a lor, adică Centrul de Sănătate Mileștii Mici? Simt că Consiliul raional nu are nevoie de comuna Mileștii Mici, de ce eu aș avea nevoie de raionul Ialoveni?\n\nPractic 80% din locuitorii Mileștii Mici lucrează în Chișinău, toate mașinile sunt înregistrate în Chișinău, și mai multe chestii. De ce impozitele mileștenilor să nu vină la Mileștii Mici? De ce eu să primesc 700-800 de mii la drumuri, dacă eu aș primi 6 milioane?”, spune Rodica Agrici, care consideră că Mileștii Mici ar primi mai mulți bani dacă s-ar afla în componența municipiului Chișinău. „Eu vreau mult, vreau frumos, să îmi dezvolt localitatea”.\n\nPrimara mai spune că patru primari din raion (primarii din Mileștii Mici, Zîmbreni, Cigîrleni și Costești) au fost deja la primarul de Chișinău Ion Ceban și au discutat despre acest subiect:\n\n„Dumnealui și-a invitat toată echipa, am stat la o discuție foarte bună. Nu s-a axat pe partide, toată lumea știe că eu sunt parte a Platformei DA. El ne-a ascultat, nu ne-a dat indicații, doar am fost consultați cu ce trebuie să începem și atât”.\n\nÎntrebată dacă după inițiativa de intrare în componența municipiului Chișinău, aceasta urmează să adere și la partidul creat de primarul Ion Ceban, Rodica Agrici neagă cu vehemență: „Doamne ferește. Eu am echipa mea, eu îmi respect echipa. Eu sunt om al echipei Platforma Demintate si Adevar. Eu nu sunt un trădător”, conchide Rodica Agrici.\n\nDe asemenea, Rodica Antoci spune că Mileștii Mici are mai multe șanse să intre în componența municipiului Chișinău întrucât se învecinează cu Brăila și Băcioi, aflate în componența Chișinăului.\n\nPrimarul din Cigîrleni: Nu vă pot da mai multe detalii\n\nÎntâlnirea cu primarul de Chișinău, Ion Ceban, a fost confirmată și de primarul din Cigîrleni, Sergiu Erizanu. Acesta însă a refuzat să ne dea detalii la acest subiect: „Nu vă supărați, nu vă pot da mai multe detalii, este prematur. Când sunt anumiți pași făcuți, da, putem să va spunem, până la moment nu s-au întreprins careva măsuri, este doar la nivel de discuții”.\n\nÎntrebat care sunt argumentele pentru o alipire la municipiul Chișinău, având în vedere că Cigîrleni nu se învecinează teritorial cu Chișinăul, Sergiu Erizanu spune: „Argumentele sunt multe, ale cetățenilor si ale consilierilor. Daca va exista ședința consiliului, după ce va fi o decizie oarecare, vom putea sa vă dăm mai multe detalii”.\n\nPrimarul din Pojăreni: Veniți la ședințele consiliului și o să vedeți, dacă va trebui să luăm vreo decizie\n\nPrimarul din Pojăreni, Anatolie Chicerman, spune că nu a fost la întâlnirea cu Ion Ceban și că o decizie locală la acest subiect nu a fost luată: „Veniți la ședințele consiliului local și o sa vedeți, dacă va trebui să luăm vreo decizie, dar să vedem de care decizie.\n\nÎntrebat dacă își dorește intrarea în componența municipiului Chișinău, Anatolie Chicerman ne-a spus că este ocupat: „Dvs aveți timp, dar eu nu am, sunt ocupat”.\n\nPrimarul satului Sociteni, Victor Goloman, nu ne-a răspuns la apeluri pentru a afla și poziția dumnealui la acest subiect.\n\nAcestui grup de inițiativă s-ar putea alătura și comuna Ruseștii Noi, însă doar după o consultare cu locuitorii, spune primara localității, Valentina Meșină.\n\n„80% din locuitorii comunei își au activitatea în Chișinău. Nouă ne este comod să fim în componența Chișinăului, nu în componența vreunui raion de la sud. Am avut ședința consiliului, unde s-a votat unanim să elaborăm un chestionar în care să încadrăm toate întrebările posibile la subiectul descentralizării. Asta vor decide sătenii. Pe mine nu mă interesează nicio inițiativă a cuiva, pe mine mă interesează sătenilor să le fie comod. Reforma cred ca trebuie să ia în calcul faptul că practic 70-80% din forța de muncă a Chișinăului vine din suburbii. Nu poți să lucrezi în Chișinău, dar să fii cu Hîncești sau Lăpușna”, ne-a spus Valentina Meșină.\n\nLilian Carmanu: Dacă se unesc localitățile una cu alta… toate au hotar\n\nPreședintele grupului de inițiativă, Lilian Carman, spune că procedural, fiecare localitate trebuie să facă consultări publice, consiliile locale să ia decizii, apoi toți se unesc și merg cu o cerere comună către Municipiul Chișinău, iar apoi, în cazul unui răspuns pozitiv, către Parlament. Întrebat dacă localitățile care nu au hotar cu municipiul Chișinău pot să intre în componența municipiului, Lilian Carman spune: „Dacă să unesc localitățile una cu alta… de asta și s-a făcut acest parteneriat între primării. Toate au hotar una cu alta. A fost o analiză, nu s-au pornit primarii așa, nefondat, nu te poți porni dacă nu au un punct de reper, cât de cât”.\n\nLilian Carmanu spune, la fel ca și unii primari din raion, că repartizarea banilor s-a făcut „pe o notă politică”. Lilian Carmanu spune că conducerea raionului nu a făcut o analiză, nu a mers prin localități, nu a vorbit cu primarii, iar problema ar fi pornit de fapt, de la comisia finanțe și buget.\n\nAmintim, la sfârșitul lunii februarie Consiliul Comunal Zîmbreni a aprobat o decizie prin care a inițiat procedura de ieșire din componența raionului Ialoveni. De asemenea, la mijlocul lunii aprilie, Consiliul sătesc Costești a aprobat un proiect privind inițierea procedurii de consultare a locuitorilor satului în legătură cu la transferul localității în componența municipiului Chișinău.",
    "metadata": {
      "original_file": "Ialoveni_Online_0301.html"
    }
  },
  {
    "title": "Un cetățean solicită 10 ari de teren aflați sub liniile de înaltă tensiune",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0478.html"
    }
  },
  {
    "title": "Puhoi: Proiectul de micșorare a tarifului la apă nu a fost aprobat de consilieri",
    "content": "Puhoi: Proiectul de micșorare a tarifului la apă nu a fost aprobat de consilieri\n\nProiectul de micșorare a tarifului la apă nu a fost aprobat de consilierii din Puhoi, la ultima ședință a Consiliului local. În prezent, tariful la apă pentru locuitorii satului Puhoi este de 13 lei, iar în cadrul ședinței, s-a propus micșorarea tarifului până la 11 lei. Propunerea însă nu a fost aprobată.\n\nPentru micșorarea tarifului până la 11 lei au votat doar 5 consilieri. Trei consilieri au fost contra, optând pentru păstrarea tarifului actual, iar restul s-au abținut.\n\n„Subiectul a fost discutat inițial în comisii și parcă toți au fost de acord cu micșorarea tarifului. La ședință însă s-a decis menținerea tarifului actual, de 13 lei per m3. S-a discutat că banii ce vor fi acumulați vor fi păstrați în fondul de rezervă pentru a efectua reparația fântânilor, pentru piese de schimb, pentru că totul s-a scumpit”, a explicat pentru IaloveniOnline secretara Consiliului.",
    "metadata": {
      "original_file": "Ialoveni_Online_0182.html"
    }
  },
  {
    "title": "Primăria Suruceni ar putea finanța grupe cu program prelungit pentru elevii Liceului „Ion Suruceanu”",
    "content": "Primăria Suruceni ar putea finanța grupe cu program prelungit pentru elevii Liceului „Ion Suruceanu”\n\nConsilierii din Suruceni sunt convocați în ședință ordinară la data de 2 septembrie, ora 15:00. Pe ordinea de zi sunt 21 de subiecte, însă, deocamdată, doar 5 dintre acestea au fost publicate spre consultare cu cetățenii.\n\nPrintre subiectele ce urmează a fi discutate de consilieri se numără alocarea a 60 de mii de lei pentru finanțarea a 3 grupe cu program prelungit pentru elevii claselor a I-a și a II-a din cadrul Liceului Teoretic „Ion Suruceanu” din localitate.\n\nPrimarul satului Suruceni spune că inițiativa organizării grupelor cu program prelungit îi aparține: ”Am discutat cu directorul liceului și am identificat o soluție. Am avut discuții cu consilierii, cu părinții, am făcut și un sondaj pe pagina Primăriei, în urma căruia 98% au spus că sunt de acord cu aceste grupe cu program prelungit. Inițial am dorit program prelungit pentru clasa 1-4, însă nu știam exact de ce surse financiare dispunem. Am decis să facem experiment anul acesta, adică cele patru luni care au rămas din anul 2024, să organizăm program prelungit pentru clasele a I-a și a II-a. În funcție de cum vor decurge lucrurile, o să continuăm, dar eu cred că Primăria își va permite să întreține, pe termen lung, grupele cu program prelungit pentru clasele I-a și a II-a.”\n\nAstfel, autoritatea publică locală urmează să aloce 60 de mii de lei drept supliment la salariu pentru profesorii care se vor ocupa de copii în cadrul grupelor cu program prelungit, în următoarele 4 luni (septembrie – decembrie). Totuși, și părinții vor avea o contribuție, sub formă de taxă de 150 de lei lunar per copil.\n\n„Inițial vorbeam de o taxă de 300 de lei, care să includă și alimentația copiilor, însă în urma discuțiilor s-a mers pe ideea de 150 de lei, dar fără masă. Părinții urmează să dea copiilor în geantă o chiflă sau o tartină, sau ce își doresc ei”, explică primarul.\n\nÎn prezent, sunt peste 60 de doritori de a frecventa aceste grupe, mai spune primarul: circa 40 de elevi din clasa I și circa 20 de elevi din clasa a II-a. Ceilalți părinți care vor dori să își includă copii în aceste grupe, vor avea posibilitatea de a o face și pe parcursul anului. ”Până la ora 15:00, copiii vor fi sub supravegherea profesorului, își vor face teme, vor avea pauze, bineînțeles, iar când vor ajunge acasă, familia va putea petrece timpul așa cum își dorește, știind că copilul are temele făcute și lecțiile pregătite”, explică Sergiu Gorceac.\n\nDe menționat că Suruceni este prima localitate din raion care urmează să aibă grupe cu program prelungit.\n\nDirecția Generală Educație din cadrul Consiliului Raional Ialoveni susține inițiativa autorităților locale de a cofinanța activitatea grupelor cu program prelungit, declară șefa adjunctă a DGE, Natalia Frunze. Contactată de reportera IaloveniOnline, Natalia Frunze spune că există și o decizie a Consiliului prin care se permite APL-urilor să deschidă astfel de grupe.\n\nÎntrebată dacă Consiliul Raional ar fi dispus să cofinanțeze aceste grupe, Natalia Frunze spune că ține de competența consilierilor raionali să decidă sau nu alocarea banilor în această direcție: „Direcția Generală Educație nu poate să finanțeze, noi putem doar să susținem metodologic. Dar salutăm astfel de decizii, evident.”",
    "metadata": {
      "original_file": "Ialoveni_Online_0028.html"
    }
  },
  {
    "title": "Ședința Consiliului comunal Ruseștii Noi va avea loc pe 3 iunie. Primăria a făcut publice proiectele de decizii cu anexele aferente",
    "content": "Ședința Consiliului comunal Ruseștii Noi va avea loc pe 3 iunie. Primăria a făcut publice proiectele de decizii cu anexele aferente\n\nPentru Ordinea de zi a ședinței sunt propuse 16 subiecte, printre care aprobarea Planului de dezvoltare a localității și audierea Raportului de activitate a primarei comunei Ruseștii Noi, Valentina Meșină. Totodată, consilierii vor stabili cotele de impozitare pentru animalele din gospodăriile localnicilor, vor aproba Planurile de activitate ale Întreprinderii Municipale și Casei de Cultură și Planul de achiziții pentru 2021.\n\nEvenimentul va avea loc pe data de 3 iunie, în incinta Casei de Cultură Ruseștii Noi, cu începere de la ora 10.00.\n\nProiectele de decizii pentru ședința Consiliului comunal Rusestii Noi din 03.06.2021 by Stiri IaloveniOnLine on Scribd\n\nPLANUL DE DEZVOLTARE a comunei Ruseștii Noi pentru anul de activitate 2020-2021 by Stiri IaloveniOnLine on Scribd",
    "metadata": {
      "original_file": "Ialoveni_Online_0497.html"
    }
  },
  {
    "title": "22 de primării din raionul Ialoveni au despus note conceptuale la Programul „Satul European Expres”",
    "content": "Informația a fost confirmată de șefa serviciului comunicare și relația cu mass-media, de la Oficiul Național de Dezvoltare Regională și Locală, Diana Lvovschi. \n\n\n\nÎn următoarele 30 de zile, notele conceptuale ale primăriilor care au intrat în concurs vor fi evaluate de o Comisie Interministerial.\n\nProgramul „Satul European Expres”, a fost lansat recent de Guvernul Republicii Moldova și are scopul de a moderniza infrastructura rurală prin implementarea unor proiecte rapide, cu un termen de finalizare de maximum 6 luni și posibilitatea accesării resurselor financiare de până la 450 mii de lei.\n\nLa nivel național au fost depuse 680 de inițiative pentru Programul „Satul European Expres”.",
    "metadata": {
      "original_file": "Ialoveni_Online_0252.html"
    }
  },
  {
    "title": "Destinația unui teren agricol de două hectare din sectorul Huțuleuca a fost schimbată în \"construcții agroindustriale\"",
    "content": "Destinația unui teren agricol de două hectare din sectorul Huțuleuca a fost schimbată în „construcții agroindustriale”\n\nTrei proiecte de decizii, cu privire la examinarea cererilor unor cetățeni, care au cerut schimbarea destinației terenurilor pe care le dețin, au fost incluse pe ordinea de zi a ședinței Consilului orășenesc Ialoveni, din 22 februarie 2022. Unul din proiecte, însă, a fost omis din lista proiectelor de decizii postate de Primărie pe pagina web a autorității locale, înainte de ședință. Din celelalte două proiecte au fost radiate numerele cadastrale.\n\nDespre proiectul care a lipsit din pachetul de documente (nr. 01/10/01), s-a discutat la ședința Comisiei construcție și industrie, protecția mediului, amenajarea teritoriului, resurse funciare. De menționat că proiectul a fost distribuit consilierilor chiar în timpul ședinței.\n\nDin discuția consilierilor s-a înțeles că este vorba despre un teren de două hectare, din sectorul Huțuleuca. Proprietarul lotului de teren, Dumitru Brăila, a solicitat schimbarea destinației terenului din „agricol” în teren pentru „construcție agricolă și agroindustrială”.\n\n„Vrea să construiască un frigider, în baza proiectului”, a declarat juristul primăriei, Valentin Bogos.\n\n„Este la ieșire, după Tirex Petrol, în partea dreaptă, înspre Costești. Chiar după Tirex, pe partea dreaptă un teren care a fost scos, din câte țin minte, tot Primăria, adică noi l-am scos la licitație, două hectare. A fost procurat și țineți minte câte întrebări au fost chiar la Casa de cultură. S-a schimbat proprietarul, atunci era un proprietar, acum este alt proprietar, și este solicitarea lui de a schimba modul de folosință (al terenului)”, a spus consilierul Vitalie Lavric.\n\nÎntr-un final, proiectul a primit aviz pozitiv din partea Comisiei consultative de specialitate, cu un singur vot abținut.\n\nPrin urmare, în cadrul ședinței Consiliului orășenesc Ialoveni, consiliul a aprobat proiectul respectiv, cu 12 voturi pro.\n\nCel de-al doilea proiect, 01/10/02, din care a fost radiat numărul cadastral, se referă la un teren din sectorul Moldova.\n\nConform arhitectului din cadrul primăriei, proprietarul a solicitat schimbarea zonei funcționale de construcții de utilitate publică în zonă economică și industrială. Proiectul a fost aprobat cu 16 voturi pentru.\n\nCel de-al treilea proiect, 01/10/03, în care numărulul cadastral la fel a fost șters, se referă la un teren de 10 ari în centrul orașului, pe str. Alexandru cel Bun, vizavi de maternitatea din Ialoveni.\n\nÎn cerere proprietarul a solicitat ca destinația terenului din zona R2 pentru blocuri locative să fie schimbat în zona C4 pentru instituții de comerț. Proiectul de decizie a fost votat negativ.",
    "metadata": {
      "original_file": "Ialoveni_Online_0317.html"
    }
  },
  {
    "title": "Gangura: La 24 iulie vor fi scoase la licitație 3 terenuri, pentru arendă",
    "content": "Gangura: La 24 iulie vor fi scoase la licitație 3 terenuri, pentru arendă\n\nPrimăria comunei Gangura organizează pe 24 iulie, ora 10:00, în incinta primăriei, licitație cu strigare. Trei terenuri din comună vor fi scoase la licitație publică, repetată. Aterior, primarul comunei, Marcel Bobeica spunea despre terenuri că „ acestea necesită investiții mari ”, de asta nu ar fi prezentat interes la prima licitație.\n\nPotrivit documentului, un teren agricol extravilan cu numărul cadastral 2324206.129, cu o suprafață de 0.2694 ha va fi scos la licitație pentru o perioadă de 5 ani, cu preț inițial de 600 de lei.\n\nUn alt teren cu număr cadastral 2324105405, cu suprafața de 6.3065 ha va fi scos la licitație pentru arendă. Arenda este prevăzută pentru 25 de ani, cu preț inițial de 40 de mii de lei.\n\nUn al treilea teren este în extravilanul comunei Gangura, cu număr cadastral 2324105.763, cu suprafața de 11.5564 ha, ce va fi scos la licitație pentru o perioada de 25 de ani, cu preț inițial de 50 de mii de lei.\n\nPersoanele interesate de a participa la licitație vor achita o taxă de participare: persoanele fizice -1000 de lei; persoanele juridice 1500 de lei.",
    "metadata": {
      "original_file": "Ialoveni_Online_0194.html"
    }
  },
  {
    "title": "Un teren de 2 hectare dat în arendă pentru un parc fotovoltaic privat",
    "content": "Un teren de 2 hectare dat în arendă pentru un parc fotovoltaic privat\n\nPentru un termen de 30 de ani a fost dat în arendă un teren amplasat în extravilanul or. Ialoveni, cu nr. cadastral 5501308.1129, suprafaţa 1,9995 ha\n\nPreţ inițial pentru arendă fusese fixat la 1 mie 614,73 lei, dar a fost licitat și dar în arendă cu preţ final 10 000 lei anual.\n\nArendaș al terenului a devenit compania SRL „Mirasol”, care a fost singurul participant la licitația publică cu din 21 mai 2021(cu doar o săptămână înainte de ședință Consiliului) privind arenda bunului imobil.\n\nDe semnarea contractului de arendă a terenului agricol, pentru un termen 30 ani, a fost desemnat Radu Chilaru, viceprimarul oraşului Ialoveni.\n\nÎn cadrul ședințelor de comisii, primarul a solicitat să fie exclus din punctul 3 al deciziei Controlul privind executarea prezentei decizii se pune în sarcina dlui Sergiu Armașu, Primar al orașului Ialoveni.” , iar în locul lui să fie desemnat responsabil de control tot viceprimarul Radu Chilaru.\n\nProiectul de Decizie nr. 02/09/02 Cu privire la aprobarea rezultatelor licitațiilor publice cu strigare a fost votat PRO de 17 consilieri; împotrivă – 0 și abţinuţi –3.\n\nÎn nota informativă atașată la proiectul de decizie este specificat că scoaterea la licitație se face ca urmare a adresării unui cetățean pentru luarea în arendă a 2 ha de teren pentru amplasarea unui parc fotovoltaic.\n\nNOTA INFORMATIVĂ la decizia cu nr. 01/08 din 26 februarie 2021, „ Cu privire la scoaterea la licitația publică pentru arendă” , prezentată consilierilor la ședința din 26 februarie 2021.",
    "metadata": {
      "original_file": "Ialoveni_Online_0481.html"
    }
  },
  {
    "title": "Se convoacă ședința Consiliului local Mileștii Mici. Se preconizează prelungirea unui contract de comodat",
    "content": "Se convoacă ședința Consiliului local Mileștii Mici. Se preconizează prelungirea unui contract de comodat\n\nȘedința consiliului local al comunei Mileștii Mici a fost stabilită pe 13 iulie, ora 16:00, în incinta primăriei. O dispoziție în acest sens a fost semnată de primara comunei, Rodica Agrici, în data de 7 iulie. De această dată, primara a informat cetățenii despre convocarea ședinței Consiliului prin publicarea dispoziției de convocare și a proiectelor de decizie pe o rețea de socializare. Anterior, la precedenta ședință a consiliului la solicitarea proiectelor de decizie, de către Ialovenionline, Rodica Agrici spunea „nu știu dacă am dreptul să le dau cuiva”.\n\nPotrivit dispoziției de convocare a ședinței extraordinare a consiliului, aleșii locali urmează să discute două subiecte: modificarea planului de cheltuieli de la o instituție la alta și prelungirea termenului unui contract.\n\nÎn proiectele de decizie se menționează despre contractul de comodat între primărie și Î S „Poșta Moldovei”, filiala Ialoveni, în posesie și folosință temporară a terenului cu suprafața 10.0 m.p. din satul Piatra Albă, comuna Mileștii Mici, pe care este amplasat ghereta poștală a Oficiului Poștal ce deservește locuitorii comunei. Contractul de comodat este prezărut pentru 2 ani. Iar modificarea planului de cheltuieli prevede realocarea banilor prevăzuți de la aparatul primarului la aprovizionarea cu apă.",
    "metadata": {
      "original_file": "Ialoveni_Online_0205.html"
    }
  },
  {
    "title": "Ședință extraordinară a Consiliului local din Ruseștii Noi. Pe ordinea de zi, valorificarea mijloacelor financiare din Fondul Rutier Local",
    "content": "Ședință extraordinară a Consiliului local din Ruseștii Noi. Pe ordinea de zi, valorificarea mijloacelor financiare din Fondul Rutier Local\n\nPotrivit dispoziției nr. 5 din 13 ianuarie 2022, consilierii se vor întruni astăzi, 18 ianuarie, ora 16:00 în ședință extraordinară. Pe ordinea de zi sunt două subiecte.\n\nAceștia urmează să discute despre selectarea și aprobarea unei propuneri de subproiect în cadrul unei cereri de grant cât și valorificarea mijloacelor financiare din Fondul Rutier Local pentru anul 2022.",
    "metadata": {
      "original_file": "Ialoveni_Online_0340.html"
    }
  },
  {
    "title": "Instituțiile publice, agenții economici și persoanele fizice din raionul Ialoveni, somate să întreprindă măsuri de eradicare a ambroziei",
    "content": "Instituțiile publice, agenții economici și persoanele fizice din raionul Ialoveni, somate să întreprindă măsuri de eradicare a ambroziei\n\nDirecția Economie a Consiliului raional Ialoveni solicită instituțiilor publice, agenților economice și persoanelor fizice care dețin în proprietate terenuri, să întreprindă măsuri de eradicare a ambroziei.\n\nPotrivit specialiștilor, polenul acestei plante, produs în lunile iulie-septembrie, este un alergen cu impact nefast asupra sănătății populației și provoacă diferite stări alergice sau stări de șoc anafilactic.\n\nAstfel, cetățenii sunt somați să contribuie la distrugerea acestei plante prin:\n\n– Smulgerea din rădăcină sau tăierea repetată, cel puțin de trei ori, înainte de înflorire, pentru a nu provoca dispersia polenului;\n\n– Eradicarea prin lucrări agricole, ca de exemplu săpat – prașila manuală, tăiat – cosit manual sau mecanic;\n\n– Pentru terenurile necultivate, margini ale drumurilor, terasamente de cale ferată, o soluție ar fi erbicidele totale, pe bază de glifosat sau cosirea, de preferat înainte de înflorire, evitându-se astfel apariția polenului răspunzător de alergii;\n\n– Substanțele la care este sensibilă această buruiană sunt preparate pe bază de imazamox sau florocloridon, conform Registrului de Stat al produselor de uz fitosanitar și al fertilizanților, permise pentru utilizare în Republica Moldova.\n\nAutoritatea raional atenționează că, conform prevederilor art. 35, alin (1), lit. (a) și (b) a Legii nr. 228/2010 cu privire la protecția plantelor și la carantina fitosanitară, în procesul de cultivare a plantelor, persoanele fizice și juridice , indiferent de tipul de proprietate și forma juridică de organizare, s unt obligate să efectueze cercetarea sistematică a semănăturilor și a plantațiilor, realizarea de măsuri fitosanitare în scopul prevenirii apariției și disemănării organismelor dăunătoare.\n\nTotodată, conform art. 189, alineatul 2, al Codului Contravențional al Republicii Moldova nr. 218 din 24.10.2008, omiterea îndeplinirii la timp sau încălcarea în mod intenționat de către deținătorii de terenuri a măsurilor obligatorii privind combaterea dăunătorilor de carantină , a agenților patogeni ai bolilor de plante și a buruienilor, se sancționează cu amendă de la 3 la 12 unități convenționale aplicată persoanelor fizice, cu amendă de la 24 la 48 de untiăți convenționale aplicată persoanei cu funcție de răspundere, cu amendă de la 48 la 90 de unități convenționale aplicată persoanei juridice.\n\nSimptomele alergiei la polenul de ambrozie se manifestă prin:\n• afectarea mucoasei nasului și a ochilor (rinoconjuctivită), manifestată prin strănut, prurit în zona nasului și al ochilor, înroșirea și edemul mucoaselor, lăcrimare;\n• accese de astm cu episoade de tuse, dificultate în respiraţie sau respiraţie șuierătoare;\n• afectarea pielii cu leziuni de urticarie (iritare) şi edem al ţesuturilor, care afectează mai frecvent zonele în jurul gurii, nasului, ochiului şi extremităţilor;\n• şoc anafilactic – cea mai severă reacţie alergică, cu debut brusc, neaşteptat, tablou clinic deseori dramatic, care poate duce la deces dacă nu se întreprind măsuri de intervenţie medicală urgentă.\n\nPersoanele alergice trebuie să evite sau să reducă timpul plimbărilor în spații din natură (parc, pădure, câmpuri), să-și spele frecvent fața și mâinile, să-și schimbe hainele după plimbare, să poarte echipament personal de protecție (măști, ochelari), în funcție de necesitate. Iar, în caz de apariție a simptomelor alergiei sau agravare a stării de sănătate, să se adreseze de urgenţă pentru asistenţă medicală.",
    "metadata": {
      "original_file": "Ialoveni_Online_0439.html"
    }
  },
  {
    "title": "Tarifele pentru vânzarea în Piața din Ialoveni au fost majorate",
    "content": "Tarifele pentru vânzarea în Piața din Ialoveni au fost majorate\n\nAgenții economici și persoanele fizice care vor să își vândă serviciile sau produsele în cadrul Pieței Agroindustriale din Ialoveni, vor achita mai mult pentru a-și putea realiza marfa. Consilierii orășenești au aprobat tarifele prestate de ÎM Piața Agroindustrială din Ialoveni, în urma unui demers al administrației pieței.\n\nAstfel, tariful pentru comerțul în piață se majorează cu 2 lei per m2/lunar, adică de la 16 la 18 lei/m2 lunar. Tariful pentru comerțul în afara pieței se majorează cu 10 lei, în funcție de tonajul automobilului din care se realizează comerțul.\n\n„Noi avem două tarife: pentru prestări servicii din buticurile din piață, pentru care tarifele au fost stabilite în 2015, și avem locuri pentru vânzări din automobile din afara pieței, pentru care tarifele au fost aprobate în 2012. Suntem nevoiți să ridicăm tarifele pentru că trebuie ridicate și salariile, s-a scumpit și lumina”, a declarat Liuba Ușacov, administratoarea pieței, în cadrul ședinței consiliului.",
    "metadata": {
      "original_file": "Ialoveni_Online_0069.html"
    }
  },
  {
    "title": "Primăria Costești impune taxă de utilizare a Complexului Turistic Sportiv. Vezi care sunt tarifele",
    "content": "Primăria Costești impune taxă de utilizare a Complexului Turistic Sportiv. Vezi care sunt tarifele\n\nPentru utilizarea infrastructurii sportive din cadrul Complexului Turistic Sportiv Costești doritorii vor scoate din buzunare între o mie și opt mii de lei. Taxa a fost impusă de consilieri, la ședința din 6 februarie 2024. Scutiți de taxa de utilizare a complexului vor fi doar echipele sportive înregistrate în Costești.\n\nPentru un meci oficial doritorii de a utiliza Complexul Turistic Sportiv Costești ar urma să achite o taxă între 5000 și 8000 de lei, iar pentru un meci amical între 2500 și 6000 de lei. Pentru utilizarea unei jumătăți de teren costul variază între 1250 și 3000 de lei. Pentru alte activități de sportive, sociale și culturale tariful este de 1000 de lei pentru o oră de utilizare.",
    "metadata": {
      "original_file": "Ialoveni_Online_0086.html"
    }
  },
  {
    "title": "Cele peste 4 ha solicitate de cetățeanul Gaștea Ruslan n-au fost aprobate la delimitare",
    "content": "Cele peste 4 ha solicitate de cetățeanul Gaștea Ruslan n-au fost aprobate la delimitare\n\nagricol, cu suprafața de teren din extravilanul localității, cu nr. cadastral\n\nDecizia N-A fost aprobată . Pentru au votat doar 9 consilieri, 12 s-au abținut de la vot.\n\nTerenul de peste 4 ha solicitat de cetățeanul Gaștea Ruslan, n-a fost aprobat la delimitare în sectorul LIVADA. „Este o râpă acolo” a fost descris respectivul teren de solicitant.",
    "metadata": {
      "original_file": "Ialoveni_Online_0438.html"
    }
  },
  {
    "title": "Ialoveni: Consilierii au dat undă verde pentru două construcții multietajate",
    "content": "Ialoveni: Consilierii au dat undă verde pentru două construcții multietajate\n\nConsiliul orășenesc Ialoveni a dat undă verde construcției a două blocuri multietajate în orașul Ialoveni: unul pe strada Păcii, și altul pe Strada Alexandru cel Bun, în imediata apropiere de Inspectoratul Fiscal de Stat. De asemenea, consilierii au scos de pe ordinea de zi un alt proiect ce prevedea modificări pentru construcția unui alt bloc în sectorul Moldova.\n\nConform deciziei consilierilor, au fost modificate prescripțiile actuale ale terenului de la intersecția străzilor Păcii și strada Daniil Sihastru, în prescripții specifice zonei funcționale R2-4, Subzona locuibilă cu blocuri locative multietajate:\n\nUn alt proiect prevede modificarea prescripțiilor actuale pentru un teren de pe Strada Alexandru cel Bun, în apropiere de Inspectoratul Fiscal de Stat din Ialoveni (în spatele blocului existent), în prescripții specifice zonei funcționale R2-3, Subzona locuibilă cu blocuri locative multietajate.\n\nPotrivit viceprimarului Veaceslav Cernat, proiectul prezentat de proprietarul terenului prevede un bloc cu 3 nivele (demisol, 2 nivele și un etaj retras).\n\nInițial, pe ordinea de zi a ședinței a fost un alt proiect ce prevedea construcția unui bloc cu 8 etaje în sectorul Moldova, însă consilierii l-au scos de pe agenda ședinței.",
    "metadata": {
      "original_file": "Ialoveni_Online_0068.html"
    }
  },
  {
    "title": "Mai multe informații din actele administrative ale Primăriei Mileștii Mici au fost ascunse... „din deprindere”",
    "content": "Mai multe informații din actele administrative ale Primăriei Mileștii Mici au fost ascunse… „din deprindere”\n\nMai multe informații din actele administrative au fost depersonalizate de Primăria Mileștii Mici, pe motivul protecției datelor cu caracter personal. Din documentele publicate în Registrul Actelor Locale sunt ascunse informații precum rezultatele unei licitații, numele viceprimarul nou ales al comunei, numele primarei, numele deridicătoarei și numele bibliotecarei . Secretarul Consiliului spune că a radiat aceste informații … „din deprindere”. Deși în documente sunt depersonalizate numele, semnăturile sunt lăsate, însă acestea au fost acoperite de redacție.\n\nNumele viceprimarului nou ales, cât și numele primarei care a fost cu inițiativa de a alege un viceprimar este radiat din decizia consiliului local Mileștii Mici. Radiate sunt și rezultatele unei licitații, numărul cadastral, persoana care a câștigat licitația, prețul și termenul.\n\nAlte documente depersonalizate sunt dispozițiile primarei Rodica Agrici, semnate pe data de 30 aprilie 2024, prin care se angajează în funcție publică un bibliotectar și o deridicătoare. În dispoziții este radiat numele persoanelor angajate.\n\nContactat de IaloveniOnline, secretarul consiliului local din Mileștii Mici, spune că: „Da știți, câteodată mai bine să ștergem ca persoanele vizate să nu aibă pretenții că le-am divulgat numele. Nu avem ce ascunde dar… așa mi s-a părut că e bine. Câteodată mai hașurăm, numai vedem numele și hașurăm, din deprinderea să nu afișăm date personale. Cu încetișorul, cu încetișorul ne vom corecta”, spune Andrei Agrici .\n\nÎntr-un alt material publicat de IaloveniOnline, similar acestuia, despre depersonalizarea actelor, Direcția administrației publice a Cancelariei de Stat ne-a confirmat că radierea numelor din actele oficiale este un exces de zel. „Colegii noștri din administrația publică locală deseori au fost penalizați de către Centrul Naţional pentru Protecţia Datelor cu Caracter Personal (CNPDCP) și nu doar că evită, dar se tem de penalizare încât radiază tot sau aproape tot. Acest Centru are funcția de control, este o monitorizare dublă, și ei aplică sancțiuni. Instrucțiunea privind depersonalizarea documentelor a fost elaborată și coordonată în comun cu Centrul. Uneori se interpretează, uneori nu se asigură protecția datelor, iar în alte cazuri, e exces de zel. Suntem în proces de consolidare a capacităților administrației publice locale, și urmează a fi organizate noi instruiri”, a precizat Direcția administrației publice a Cancelariei de Stat.\n\nstabileşte că datele despre persoanele publice, care sunt de interes public (numele, funcţia unei persoane publice şi când a fost numită) sunt de interes public şi în privinţa acestor informaţii nu trebuie aplicată depersonalizarea sau anonimizarea",
    "metadata": {
      "original_file": "Ialoveni_Online_0087.html"
    }
  },
  {
    "title": "Orașul Ialoveni s-a înfrățit cu comuna Brebu, județul Prahova, România",
    "content": "Orașul Ialoveni a semnat încă un Acord de înfrățire cu o localitate din România. Este vorba despre comuna Brebu. Acordul a fost semnat de primarul orașului Ialoveni, Sergiu Armașu, și primarul comunei Brebu, Adrian Gheorghe Ungureanu, în cadrul unui eveniment cultural organizat de Primăria Brebu, la care a participat și Ministra Afacerilor Externe a României, Luminița Odobescu.\n\n„Evenimentul de astăzi este unul de suflet pentru noi toți. Dar nu putem începe până nu punem și batem pecetea unui eveniment și mai de suflet – prietenia care durează de aproape 6 ani, cu primarul din Ialoveni, cu frații noștri de peste Prut. Am hotărât să începe această festivitate prin semnarea Acordului de înfrățire. Mă bucur că sunteți alături de mine, mă bucur că domnul primar a străbătut această cale și că acest Acord de Înfrățire îl semnăm astăzi pe plaiurile noastre, la Brebu. Vă mulțumesc”, a spus în cadrul festivității primarul comunei Brebu, Adrian Gheorghe Ungureanu.\n\n„Sunt onorat să mă aflu astăzi la acest eveniment destul de important pentru noi, pentru Republica Moldova, în special pentru locuitorii orașului Ialoveni – o localitate de peste 20.000 de locuitori. Am primit această invitație cu mult respect pentru România, cu mult respect pentru comuna Brebu, în persoana domnului primar, cu care avem o prietenie de peste 6 ani. Sper că această prietenie să se transforme în proiecte frumoase, care vor circula de la Ialoveni la Brebu și de la Brebu la Ialoveni. Vă mulțumim mult, avem tot respectul pentru dumneavoastră de peste Prut”, a spus primarul orașului Ialoveni, Sergiu Armașu, în cadrul festivității.\n\nPrin semnarea acordului, cei doi primari au reconfirmat deschiderea pentru o colaborare pe linie ascendentă și ferma convingere că relațiile de prietenie se vor transforma în proiecte frumoase spre binele ambelor localități.",
    "metadata": {
      "original_file": "Ialoveni_Online_0204.html"
    }
  },
  {
    "title": "Peste 14 milioane de lei constituie bugetul local al satului Puhoi",
    "content": "Peste 14 milioane de lei constituie bugetul local al satului Puhoi\n\nConsilierii satului au aprobat pe 14 decembrie 2021 bugetul local ce constituie l4,375,8 mii lei, cu aproape 2 milioane mai mult decât în 2021. Principalele venituri sunt formate din impozitele pe venit, impozitele funciare și impozitele de la agenții economici. De asemenea, la aceeași ședință consilierii au aprobat și taxele pentru noul an și au stabilit cheltuielile estimative.\n\nmagazine mixte/ alimentară – începând cu 1,800 de lei până la 4,000 de lei \n\n farmacii – 3,500 de lei \n\n stații de alimentare – 7,000 de lei \n\n disco bar – 2,200 de lei \n\n sală de degustație/restaurant – începând cu 3,000 de lei până la 10, 000 de lei \n\n servicii de vulcanizare – 1,700 de lei \n\n atelier de rераrаțiе а automobilelor – între 2,000 de lei și 3,500 de lei \n\n (alte taxe vedeți în documentul de mai jos)",
    "metadata": {
      "original_file": "Ialoveni_Online_0341.html"
    }
  },
  {
    "title": "Consilierii comunei Răzeni se întâlnesc din nou în ședință extraordinară",
    "content": "Consilierii comunei Răzeni se întâlnesc din nou în ședință extraordinară\n\nPe 21 iulie, ora 18:00, în incinta Căminului Cultural „Ion Inculeț” va avea loc o nouă ședință a Consiliului comunei Răzeni. O tentativă eșuată a fost pe 23 iunie, când din lipsă de cvorum, ședința nu a avut loc.\n\nPe ordinea de zi sunt două subiecte: acceptarea contribuției consiliului orășenesc Măgurele și schimbarea denumirii unei străzi din „Pușkin” în „Măgurele”.\n\nSecretara consiliului, Cristina Antoci spune că sedința precedentă nu a avut loc din lipsă de cvorum. „În ultimul moment a intervenit ceva la câțiva consilieri și nu am întrunit numărul necesar ca să se poată desfășura ședința”, ne-a spus Cristina Antoci.\n\nPotrivit proiectelor de decizie, consilierii ar urma să aprobe recepționarea sumei de 190 de mii de lei românești, de la primăria orașului Măgurele, din Județul Ilfov, România, pentru finanțarea proiectului „Consolidarea Ravenei și evacuarea apelor la suprafață”.\n\nDe asemnea strada Alexandr Pușkin din comună va fi redenumită în Măgurele.",
    "metadata": {
      "original_file": "Ialoveni_Online_0195.html"
    }
  },
  {
    "title": "Un teren de 55 ari vândut la licitație cu peste 166 mii de lei",
    "content": "Un teren de 55 ari vândut la licitație cu peste 166 mii de lei\n\nTerenul agricol cu suprafața de 55 ari, amplasat în extravilanul or. Ialoveni, nr. cadastral 5501301400, a fost vândut la licitație publică cu strigare organizată 11 mai 2021.\n\nCu preţul inițial 151 mii 503 lei, terenul a fost vândut la prețul final de 166 mii 653 lei. Cumpărător Mîra Denis\n\nÎn cadrul ședințelor de comisii, primarul a solicitat să fie exclus din punctul 3 al deciziei, Controlul privind executarea prezentei decizii se pune în sarcina, iar în locul lui să fie desemnat responsabil de control viceprimarul Radu Chilaru\n\nProiectul de Decizie nr. 02/09/01 Cu privire la aprobarea rezultatelor licitațiilor publice cu strigare a fost votat Pro de 18 consilieri, împotrivă – 0 și abţinuţi – 2.\n\nPrima decizie de a scoate acest teren la privatizare a fost luată în 11 septembrie 2020:",
    "metadata": {
      "original_file": "Ialoveni_Online_0480.html"
    }
  },
  {
    "title": "30 mai, licitație cu strigare la Horești: Vânzarea unui teren de la intrarea în localitate și arenda a două birouri",
    "content": "30 mai, licitație cu strigare la Horești: Vânzarea unui teren de la intrarea în localitate și arenda a două birouri\n\nArenda a două birouri și vânzarea a unui teren din Horești vor fi supuse licitației publice „cu strigare”. Licitația va avea loc la 30 mai, 2023, ora 10:00, în incinta primăriei Horești.\n\n– Construcţie APL, nr.cadastral 5518202.048.01, bir.29 cu S – 11,3 m2, bir.28 cu S – 21,1 m2, preţul iniţial pentru ambele birouri – 7731,0 lei (anual), termen – 5 ani.\n\nAl doilea subiect vizează cânzarea bunului imobil din extravilan:\n\nCererile de participare se depun la primărie pînă la 29 mai 2023, ora 10 00. Taxa de participare: 600 lei – persoane fizice şi 1200 lei – persoane juridice, pentru fiecare bun imobil şi se va achita la contul IBAN: MD84TRGDAT14514255180000. Acontul – 10% din preţul iniţal al bunului imobil şi se va achita la contul IBAN MD15TRPCDR518410A01663AA. Informaţii la nr. de telefon 026858236; 068064666.",
    "metadata": {
      "original_file": "Ialoveni_Online_0253.html"
    }
  },
  {
    "title": "Unele primării din raion atestă îmbunătățiri la capitolul transparență. Altele în continuare nu informează online despre procesul decizional",
    "content": "Unele primării din raion atestă îmbunătățiri la capitolul transparență. Altele în continuare nu informează online despre procesul decizional\n\nÎn perioada 1 decembrie 2021 – 25 februarie 2022, IaloveniOnline a continuat să monitorizeze felul în care cele 25 de primării din raionul Ialoveni asigură (sau nu) transparența în legătură cu deciziile luate. În contextul în care toate procesele tind să fie digitalizate, iar o mare parte din informații poate fi obținută la un click distanță, am continuat să căutăm cum și ce comunică în mediul online autoritățile publice locale cu privire la procesul decizional, pe lângă deciziile publicate (uneori parțial) în Registrul Actelor Locale.\n\nDeși o pagină web poate fi creată și întreținută cu resurse minime, iar crearea și întreținerea unei pagini Facebook este gratuită, unele primării continuă să nu publice în mediul online nici o decizie și nici un proiect de decizie aferent ședințelor consiliului local. Altele, însă, au spart gheața și, cu pași mici, încep să informeze cetățenii pe paginile create în mediul online.\n\nSpre exemplu, primăriile Molești și Pojăreni pentru prima dată au început a informa comunitățile, publicând pe Facebook anunțuri cu privire la petrecerea ședințelor, însă s-au limitat în a publica doar ordinea de zi a ședințelor. Primăria Puhoi, de asemenea, a început să posteze online atât ordinea de zi, cât și proiectele de decizii.\n\nDe asemenea, Horodca și-a făcut un blog, pe care a început să publice ordinea de zi, proiectele de decizii și deciziile aprobate.\n\nMileștii Mici a început a posta și proiectele de decizii, nu doar ordinea de zi.\n\nDe cealaltă parte, Primăria Costești, deși în perioadele anterior monitorizate publica cel puțin ordinea de zi ale ședințelor, în perioada 1 decembrie – 25 februarie nu a anunțat despre ședința ce a avut loc și nici subiectele ce urmau a fi discutate. De menționat că ultimele decizii ale Consiliului sătesc publicate pe site-ul primăriei sunt din 26 februarie 2021.\n\nAstfel, în perioada monitorizată, 6 primării nu au publicat nimic în mediul online, aferent organizării ședințelor consiliilor locale: Costești, Malcoci, Sociteni, Ulmu, Văratic și Zîmbreni (Primăria Zîmbreni a publicat deciziile deja adoptate a uneia dintre ședințe, fără a publica în prealabil ordinea de zi și proiectele de decizii).\n\n13 primării din cele 25 publică ordinea de zi și proiectele de decizii (unele parțial): Bardar, Cigîrleni, Dănceni, Gangura, Horodca, Ialoveni, Mileștii Mici, Puhoi, Răzeni, Ruseștii Noi, Suruceni, Țipala, Văsieni.\n\nSingurele autorități locale, care asigură transparența întregului proces decizional, publicând ordinea de zi și toate proiectele de decizii sunt Primăriile din Bardar și Țipala. În această categorie ar fi intrat primăriile Ialoveni și Ruseștii Noi, însă aceastea au omis unele proiectele de decizii.\n\nÎn total, 10 primării transmit înregistrări video ale ședințelor: Bardar, Dănceni, Gangura, Ialoveni, Nimoreni, Răzeni, Ruseștii Noi, Suruceni, Văsieni, Cărbuna (Primăria Cărbuna declară ca ședințele pot fi vizionate online prin intermediul camerelor de luat vederi instalate în clădire, însă nu explică cum).\n\nDe asemenea, Consiliul Raional Ialoveni respectă transparența întregului proces decizional: ordinile de zi, proiectele de decizii, deciziile aprobate, înregistrările video – toate sunt publicate de către autoritatea raională.\n\nUn alt aspect al monitorizării IaloveniOnline îl constituie modul în care autoritățile locale ascund sau nu unele informații de interes public. Multe din proiectele, deciziile și dispozițiile autorităților locale ascund unele date, informații, nume, funcții. De cele mai multe ori, Primăriile se ascund sub paravanul Legii cu privire la protecția datelor personal, însă, în majoritatea cazurilor, autoritățile abuzează de prevederile acestei legi.\n\nÎn acest sens, am contactat un expert național în domeniul protecției datelor cu caracter personal. I-am dat unele exemple pe care le-am găsit în actele emise de Primăriile din raion. Potrivit expertului, orice persoană angajată, care este achitată din bani publici, este o persoană publică. Respectiv, numele și funcția acestor persoane nu reprezintă date cu caracter personal și nu trebuie radiate.\n\nDe asemenea, potrivit expertului, în contextul deciziilor cu privire la acordarea sporurilor salariale și a premiilor anuale, pot fi radiate numele și funcția persoanelor, însă sumele trebuie păstrate. „Corect ar fi să fie șterse numele și funcția și să fie păstrate sumele. Pe noi ne interesează echitatea. Să nu existe o inechitate în rândul angajaților”, explică Sergiu Bozianu, care subliniază însă, că la cererea jurnaliștilor sau a cetățenilor, autoritatea este obligată să ofere informații și despre persoanele care au primit premii și sporuri, cât și funcțiile acestora.\n\nÎn ceea ce privește cheltuielile autorităților publice, expertul explică că tot ce ține de banii publici trebuie afișat, indiferent că e vorba despre repartizări de bani, bunuri sau materiale.\n\nCu privire la numerele cadastrale, Sergiu Bozianu spune că întotdeauna, în orice context, aceste trebuie afișate și nu reprezintă date cu caracter personal.\n\nRaportul privind transparența decizională online a 25 primării din r. Ialoveni în perioada 01.12.2021 – 25.02.2022, poate fi vizulizat și descărcat aici:\n\nAceastă activitate a fost realizată în cadrul proiectului „IaloveniOnline.md – the watchdog for a more accountable, inclusive and transparent local government”, finanțat de către Canada Fund for Local Initiatives.",
    "metadata": {
      "original_file": "Ialoveni_Online_0316.html"
    }
  },
  {
    "title": "VIDEO/DOC// În orașul Ialoveni există un PLAN local AntiCORUPȚIE aprobat de primărie și consiliu",
    "content": "VIDEO/DOC// În orașul Ialoveni există un PLAN local AntiCORUPȚIE aprobat de primărie și consiliu\n\nAparatul Primăriei Ialoveni a elaborat și Consiliul orășenesc a aprobat un Plan Local de Acțiuni Anticorupție și Integritate al Primăriei orașului Ialoveni pentru anii 2021 – 2023 .\n\nAcesta a fost supus și unor consultări publice, unde a fost prezentat mai detaliat, după cum puteți vedea în videoclipul de mai jos:\n\nPlanul Local de Acțiuni Anticorupție și Integritate al Primăriei orașului Ialoveni pentru anii 2021 – 2023:",
    "metadata": {
      "original_file": "Ialoveni_Online_0479.html"
    }
  },
  {
    "title": "Răzeni: Rezultatele inspectării financiare a Primăriei - pe ordinea de zi a ședinței consiliului",
    "content": "Răzeni: Rezultatele inspectării financiare a Primăriei – pe ordinea de zi a ședinței consiliului\n\nConsilierii locali din comuna Răzeni se întâlnesc astăzi, 28 iulie, ora 18:00 în ședință extraordinară. O dispoziție în acest sens a fost semnată de primarul comunei, Ion Crețu. Aceasta este a doua ședință din această lună, după ce pe 21 iulie consilierii s-au întâlnit într-o altă ședință extraordinară.\n\nPe ordinea de zi sunt două subiecte: cu privire la rezultatele inspectării financiare a Primăriei comunei Răzeni și cu privire la stingerea creanței SRL „Ucfesciv-Grup”.\n\nAm solicitat proiectele de decizie, însă până în acest moment nu au fost expediate.",
    "metadata": {
      "original_file": "Ialoveni_Online_0183.html"
    }
  },
  {
    "title": "Horești: Extinderea beneficiarilor cu acces la sistemul de canalizare - pe ordinea de zi a ședinței consiliului",
    "content": "Horești: Extinderea beneficiarilor cu acces la sistemul de canalizare – pe ordinea de zi a ședinței consiliului\n\nÎnaintarea proiectului de dezvoltare regională pentru finanţare „Creșterea numărului beneficiarilor cu acces la sistemul de canalizare în satul Horeşti şi comuna Zîmbreni, raionul Ialoveni” – este unul din subiectele ședinței Consiliului local Horești. Ședința este planificată pe data de 29 august 2024, ora 10:00, în sala de ceremonii a primăriei satului Horești.\n\nPe ordinea de zi sunt incluse douăsprezece subiecte printre care și extinderea beneficiarilor la sistemul de canalizare. De asemenea, consilierii vor examina cererile din partea cetățenilor, delimitarea selectivă a terenurilor, aprobarea rezultatelor de la licitație, examinarea rezultatelor evaluării performanțelor profesionale ale secretarului consiliului, etc.\n\nPotrivit proiectului de decizie, consilierii vor aproba licitația de vânzare și de arendă a terenurilor din proprietatea publică.\n\nPrimăria Horești a publicat ordinea de zi și proiectele de decizie, pe pagina de pe o rețea de socializare pe care o administrează.\n\n\n\n Ședințele sunt publice și orice cetățean poate participa.",
    "metadata": {
      "original_file": "Ialoveni_Online_0029.html"
    }
  },
  {
    "title": "Galerie FOTO// Consiliul raional Ialoveni dă în locațiune Centrul de sprijin pentru mediul de afaceri transfrontalier",
    "content": "Galerie FOTO// Consiliul raional Ialoveni dă în locațiune Centrul de sprijin pentru mediul de afaceri transfrontalier\n\nConsiliul raional Ialoveni își expune la licitație, pentru obținerea dreptului de locațiune, edificiul numit Centrul de sprijin pentru mediul de afaceri transfrontalier, cu nr. cadastral 5527109.643.01, cu suprafața totală a încăperilor de 1 405.10 m.p.\n\nPrețul inițial anual pentru locatiunea edificiului în mărime a fost stabilit de",
    "metadata": {
      "original_file": "Ialoveni_Online_0496.html"
    }
  },
  {
    "title": "DOC. Consilierii din Țipala - convocați în ședință. Ce subiecte vor fi discutate",
    "content": "DOC. Consilierii din Țipala – convocați în ședință. Ce subiecte vor fi discutate\n\nPrimarul comunei Țipala a semnat o dispoziție de convocare în ședință ordinară a consilierilor locali. Pe site-ul web al Primăriei a fost publicată atât ordinea de zi a ședinței, cât și proiectele de decizie, Țipala numărându-se printre puținele autorități locale din raionul Ialoveni care publică proiectele de decizii înainte de ședința consiliului, pentru informarea cetățenilor. Ședința va avea loc la data de 6 iunie, la ora 16:00, în incinta Primăriei.\n\nAstfel, pe ordinea de se propune expunerea repetată la licitație publică a unui teren agricol, după ce o primă licitație de vânzare a terenului a fost declarată nulă. De asemenea, urmează a fi discutată schimbarea destinației unui teren privat, din „grădini”, în „pentru construcții”, ca răspuns la cererea unui cetățean – datele cadastrale ale terenului au fost radiate.\n\nUn alt proiect vizează aprobarea înaintării unui proiect de instalare a pavilioanelor în curtea Grădiniței „Ghiocel”, în cadrul Programului Național „Satul European Expres”, dar și aprobarea unui alt proiect investițional „Portiere funcțional-decorative (draperii) pentru scena Casei de Cultură, în cadrul Grupului de Acțiune Locală „Drumul Vechi Moldovenesc”.",
    "metadata": {
      "original_file": "Ialoveni_Online_0245.html"
    }
  },
  {
    "title": "Primăria Dănceni ar putea să scoată la licitație publică două terenuri cu o valoare minimă de aproximativ 200 de mii de lei. Vezi care este ordinea de zi a ședinței consiliului local din 19 aprilie",
    "content": "Primăria Dănceni ar putea să scoată la licitație publică două terenuri cu o valoare minimă de aproximativ 200 de mii de lei. Vezi care este ordinea de zi a ședinței consiliului local din 19 aprilie\n\nConsilierii locali din Dănceni se întâlnesc în ședință extraordinară astăzi, 19 aprilie 2022, ora 16:00, în incinta Primăriei. Aceștia ar putea vota scoaterea la licitație a două terenuri publice care ar suplini bugetul local cu aproximativ 200 de mii de lei. Pe ordinea de zi se numără și modificări în bugetul local care ar permite repararea iluminatului stradal de pe strada Tineretului și transmiterea în comodat a trei spații din clădirea Primăriei, Oficiului Poșta Moldovei.\n\nPotrivit proiectelor de decizie, consilierii ar putea vota redistribuirea banilor din bugetul local de la drumuri la iluminat stradal. Astfel, 90 de mii de lei se propun a fi redirecționați pentru repararea iluminatului stradal de pe strada Tineretului din localitate.\n\nDe asemenea, se va examina demersul ÎS ,,Poșta Moldovei” Serviciul Operațional Ialoveni privind darea în comodat a trei spații situate în clădirea Primăriei Dănceni cu o suprafața totală de 236m, pe o perioadă de 5 ani. Contractul de comodat interzice schimbarea destinației și prevede achitarea serviciilor comunale.\n\nBugetul local ar putea fi suplinit cu aproximativ 200 de mii de lei în urma scoaterii la licitație a două terenuri.\n\nMai multe puteți vedea în proiectele de decizie.",
    "metadata": {
      "original_file": "Ialoveni_Online_0300.html"
    }
  },
  {
    "title": "Gimnaziul din Costești ar putea fuziona prin absorbție cu Liceul Teoretic „Olimp”",
    "content": "Gimnaziul din Costești ar putea fuziona prin absorbție cu Liceul Teoretic „Olimp”\n\nGimnaziul din Costești ar putea fuziona cu Liceul Teoretic „Olimp “ ” din localitate. O decizie de inițiere a procesului de fuziune prin absorbție a fost votată de consilierii locali la ședința consiliului din 29 martie 2024. Consiliul Raional Ialoveni susține că deocamdată nu este nici o decizie privind fuziunea celor două, dar se discută reorganizarea procesului de învățământ.\n\nPotrivit deciziei consiliului cheltuielile ce țin de reorganizare a instituțiilor vor fi suportate din mijloacele financiare preconizate din bugetul gimaziului.\n\nContactată de IaloveniOnline.md, directoarea gimnaziului Costești, Ala Mititiuc spune că procesul de fuziune este încă în discuție, dar nu este clar când se va întâmpla acest lucru. „La moment gimnaziul are 104 copii și 16 cadre didactice, dintre care 12 de bază și 4 prin cumul. Nu avem încă o decizie nici de la Direcția Generală Educație, nici de la Consiliul raional. S-a discutat că ar fi bine să trecem la liceu, pentru că întradevăr sunt multe cheltuieli, nu se acoperă stricutul necesar, pentru că majoritatea bugetului este pentru acoperirea salariilor. Noi cheltuim aproximativ 94% pentru salarii, restul 6% nu este suficient pentru a acoperi strictul necesar pentru copii. Noi nu putem exista astfel. ” \n\n Tot directoarea spune că părinții elevilor știu despre o posibilă fuzionare a celor două instituții.\n\nCe ține de cadrele didactice, directoarea nu poate să ne spună nimic. „Nuștiu, nu pot să vă spun ce se va întâmpla cu cadrele didactice. Ni-au spus doar că totul va fi bine. Probabil se va găsi o soluție. Așteptăm luna mai, poate atunci vom avea o claritate”, spune Ala Mititiuc.\n\nÎntr-o solicitare de informație adresată Consiliului raional Ialoveni, Direcției Generale Educație Ialoveni, prin platforma Vreauinfo.md , cu privire la fuzionarea instituțiilor de învățământ din raion, autoritățile menționează că: „nu există nici o decizie privind o eventuală fuziune”. Totuși, „în prezent se examinează oportunitatea unei reconceptualizări administrative a instituțiilor de învățămând din raionul Ialoveni, care se consultă pe larg și în mod transparent cu toate părțile vizate”, se arată în răspunsul Consiliului Raional Ialoveni.",
    "metadata": {
      "original_file": "Ialoveni_Online_0091.html"
    }
  },
  {
    "title": "Locuitorii comunei Gangura sunt așteptați mâine, la consultări publice",
    "content": "Locuitorii comunei Gangura sunt așteptați mâine, la consultări publice\n\nPrimăria comunei Gangura, împreună cu Comunitatea mea, organizează mâine, 7 iulie, consultări publice cu populația. Evenimentul este planificat la ora 10:00, în incinta gimnaziului din Gangura.\n\nÎn cadrul consultărilor publice, locuitorii vor identifica cea mai stringentă problemă din comunitate care va fi înaintată spre finanțare la programul Comunitatea mea.\n\nAm încercat să-l contactăm pe primarul comunei, Marcel Bobeica, pentru a afla mai multe detalii despre consultări, însă acesta nu ne-a răspuns la apel.\n\nSecretara consiliului local, Angela Ştepliuc, precizează: „La consultări sunt așteptați cel puțin 80 de persoane. Locuitorii au fost informați prin invitații, care au fost expediate la domiciliu în toate sectoarele”.\n\n\n\n Anterior, Comunitatea mea a realizat un sondaj în comuna Gangura pe un eșantion de 670 de gospodării, de la care au fost colectate 470 de chestionare. Cea mai mare problemă identificată de către locuitori – starea drumurilor.\n\nProgramul Comunitatea mea este la a patra rundă și are 30 de parteneri noi. Din raionul Ialoveni, partenerii sunt primăria Dănceni și primăria Gangura.",
    "metadata": {
      "original_file": "Ialoveni_Online_0212.html"
    }
  },
  {
    "title": "Elevii din Școala primară-grădinița Ruseștii Vechi rămân în instituție. Consilierii raionali au respins reorganizarea școlii-grădiniță",
    "content": "Elevii din Școala primară-grădinița Ruseștii Vechi rămân în instituție. Consilierii raionali au respins reorganizarea școlii-grădiniță\n\nConsilierii raionali au votat împotriva reorganizării Școlii primare-grădiniță Ruseștii Vechi în Grădinița Ruseștii Vechi. Conform proiectului, se propune ca elevii din clasele I-IV-a, care își fac studiile la Școala primară-grădinița Ruseștii Vechi să fie transferați la Liceul Teoretic Ruseștii Noi, bloc B. Proiectul, însă, a fost susținut doar de 11 consilieri, în timp ce 10 au fost împotrivă, iar 9 s-au abținut.\n\n„Școala-grădiniță de la Ruseștii Vechi activează și nimeni nu are plângeri pe calitatea învățământului. Este vorba despre copii de vârstă mica, clara I-IV-a, care pentru a ajunge la Liceul Teoretic Ruseștii Noi, bloc B, este nevoie să traverseze drumul raional, apoi drumul regional, care sunt un pericol pentru securitatea copiilor noștri.\n\nAlaltăieri, la Primărie, s-a discutat cu părinții, au spus că boicotează, niciun părinte nu-și va aduce copii la LT Ruseștii Noi. Dacă e vorba de condiții, că le-am spus că nu avem condiții, ei au menționat că la Ruseștii Vechi blocul sanitar e în interior, la Ruseștii Noi e afară. La Ruseștii Vechi alimentația este în interior, la Ruseștii Noi bloc B, alimentația vine la bloc A. Părinții au spus că, condițiile la Ruseștii Vechi sunt mult mai bune decât la bloc B, în Ruseștii Noi. Părinții au spus că își vor duce copii acolo unde sunt condiții, adică Văsieni, Ialoveni, Chișinău, Bardar, dar nu la Ruseștii Noi”, spune Valentina Meșină.\n\nÎn urma discuțiilor, proiectul nu a acumulat suficiente voturi pentru a fi aprobat.",
    "metadata": {
      "original_file": "Ialoveni_Online_0357.html"
    }
  },
  {
    "title": "Directoarea liceului din Văsieni: „Nu înțelegem de ce se procedează așa cu noi. Direcția Educație este o subdiviziune a Consiliului Raional, dar unul zice da, altul ba”",
    "content": "Directoarea liceului din Văsieni: „Nu înțelegem de ce se procedează așa cu noi. Direcția Educație este o subdiviziune a Consiliului Raional, dar unul zice da, altul ba”\n\nProfesorii și părinții claselor a X-a din liceul Teoretic „Dimitrie Cantemir” au intrat astăzi în grevă generală. Astfel, ușile școlii au fost închise astăzi pentru toți elevii, în semn de protest, față de incertitudinea și deciziile contradictorii ce țin de deschiderea clasei a X-a în instituție. „Ne știe o țară întreagă că subdiviziunile Consiliului Raional nu se supun nici președintelui raionului (…) Direcția Educație este o subdiviziune a Consiliului Raional, dar unul zice da, altul zice ba. Noi insistăm ca copiilor să li se respecte drepturile și să învețe în instituția în care își doresc ” , spune directoarea instituției, Nina Mihalachi.\n\nTotodată, avocata Veronica Pascal spune că ordinul Direcției Generale Educație va fi contestat în instanță în cazul în care clasa X-a din Văsieni nu va fi inclusă în rețeaua de clase și că există un grup de inițiativă care va cere președintelui raionului Ialoveni să deschidă procedura de cercetare disciplinară a șefului DGE Ialoveni, Ion Scutaru. De cealaltă parte, Ion Scutaru spune că deciziile luate sunt în conformitate cu legislația și că aprobarea rețelei școlare aparține organului de specialitate în domeniul învățământului sau Direcției Educației.\n\n„Domnul Scutaru are o supărare, dar atâta timp cat suntem oameni publici, ne conformam. Toți consilierii raionali au votat unanim că elevii noștri, 21 de elevi, să fie incluși în rețeaua școlară, ca ieri, înainte de amiază, am primit o notă informativă de la DGE că Consiliul de administratie a decis să nu țină cont de decizia CRI, si să mențină in vigoare ordinul prin care clasa a X-a din instituția noastră nu este inclusă ca și clasă, și ne indică domnul că tarifierea să o facem fără clasa X-a.\n\nColegii mei, 18 din ei au grade didactice superioare, gradul 1 și 2, opt persoane au doua grade didactice la doua discipline școlare, din 1998, de când activează instituția ca liceu, in fiecare an am avut absolvenți. Am avut ani când am avut și clasă reală și clasă umanistă, dar astăzi, când majoritatea optează să plece peste hotare, și au rămas în țară atâția câți au rămas, noi ne bucurăm că 21 de elevi care vor să facă carte în localitate, alături de părinți, să fie monitorizați de părinți, să aibă o stare mai bună, o siguranță și să fie alături de profesorii care i-au învățat 9 ani. Avem copii care ne-au adus locuri și la olimpiada raională și republicană. Suntem o instituție cu condiții bune, avem 21 de clase dar la moment avem 11 clase. Asta este, lumea pleacă și nu se întoarce din motive pe care le știți și dvs.\n\nSă vină cineva să ne explice, de ce Consiliul raional ne spune una, iar șeful direcției cu totul altceva. Nu înțelegem de ce se procedează anume cu noi în felul ăsta. Instituția are de suferit. Eu nu știu cum să motivez cadrele didactice, atunci când nu ai siguranță. Avem cadre didactice tinere care s-au încadrat, vin cu idei frumoase, dar nu ni se permite” , mai spune Nina Mihalache.\n\nAvocata Veronica Pascal spune că prin excluderea clasei a X-a din liceul din Văsieni din rețeaua de clase, șeful Direcției Generale Educație a comis un abuz și că există un grup de inițiativă prin care se va cere cercetarea disciplinară a acestuia. De asemenea, aceasta spune că dacă dacă clasa a X-a din Văsieni nu va fi inclusă în rețeaua de clase, ordinul DGE va fi contestat în instanța de judecată.\n\n„Excluderea din rețea înseamnă că acești copii nu pot fi incluși cu notele, nu pot participa la olimpiade, nu pot susține examene și finaliza anul școlar, chiar dacă vor învăța aici. Este foarte grav și aș vrea să îl atenționez pe domnul Scutaru că chestia asta este o infracțiune. Codul Educației și Metodologia spune că rețeaua si sistemul de încadrarse se adoptă în baza deciziei Consiliului Raional. El este fondatorul și el ia decizia.\n\nV om cere includerea acestei clase în rețea, vom sesiza președintele Consiliului Raional să deschidă procedura disciplinară. El este un funcționar public, el trebuie cercetat. Dacă era cercetat disciplinar, poate conflictul de azi nu era. Mâine venim pe masa președintelui cu demers, este grup de inițiativă, sunt semnăturile a 60 de părinți care solicită cercetarea din punct de vedere a comiterii unei infracțiuni de către șeful de direcție”.\n\nLa protestul profesorilor și părinților a venit și președintele raionului Mihail Silistraru. „Ministerul spune că „noi nu avem dreptul să ne implicăm”, sau dacă noi suntem fondatori ai instituțiilor de învățământ din raion, ar trebuie legislația să delimiteze ce avem noi dreptul și ce nu avem dreptul. Este chestia ministerului și ar trebui să rezolve această problemă”, spune Mihail Silistraru.\n\nCe ține de o eventuală cercetare disciplinară a șefului DGE, Mihail Silistraru spune: „Domnul Scutaru este angajat al Consiliuliu Raional, Consiliul raional trebuie sa îl sancționeze, nu președintele”.\n\nAmintim, prin decizia din 22 septembrie 2023, consilierii raionali au aprobat includerea elevilor clasei a X-a din cadul Liceului Teoretic „Dimitrie Cantemir” în rețeaua raională de elevi, însă, trei zile mai târziu, șeful Direcției Generale Educație a semnat o scrisoare în adresa Liceului din Văsieni că își menține ordinul de la începutul lunii septembrie, prin care clasa a X-a în această instituție nu există.\n\nLiceul „Dimitrie Cantemir” din Văsieni anunță grevă generală, în urma unei scrisori emise de Direcția Generală Educație\n\nDecizii și declarații contradictorii. Liceul Teoretic Văsieni va avea clasa X-a, în pofida celor spuse de Ministerul Educației",
    "metadata": {
      "original_file": "Ialoveni_Online_0140.html"
    }
  },
  {
    "title": "Primarul de Costești invită alte câteva primării din raionul Ialoveni și Cimișlia să se unească. Subiectul - pe ordinea de zi a ședinței Consiliului",
    "content": "Primarul de Costești invită alte câteva primării din raionul Ialoveni și Cimișlia să se unească. Subiectul – pe ordinea de zi a ședinței Consiliului\n\nPrimarul satului Costești înaintează consiliului local un proiect de decizie privind inițierea procesului de amalgamare voluntară cu alte șase localități. Subiectul va fi discutat la următoarea ședință a Consiliului sătesc Costești , care va avea loc vineri, 13 decembrie, ora 11:00, în sala de ședințe a Primăriei.\n\nPotrivit proiectului, propunerea de amalgamare se înaintează administrațiilor locale din șase localități: șase din raionul Ialoveni – satele, Hansca, Molești, Pojăreni, comunele Zîmbreni, Mileștii Mici, și una din raionul Cimișlia – comuna Lipoveni. După aprobarea proiectului, Primarul satului Costești urmează să transmită decizia și propunerea de amalgamare voluntară consiliilor locale din cele șase localități vizate. Potrivit site-ului newsmap.md, negocieri se vor duce și cu satul Cigîrleni, în vederea amalgamării.\n\nConform Legii cu privire la amalgamarea voluntară , autoritățile locale care primesc o astfel de propunere trebuie să examineze subiectul la următoarea ședință ordinară sau extraordinară a consiliului respectiv. O aprobare a propunerii nu înseamnă amalgamarea propriu zisă, pentru aceasta fiind nevoie de consultări ample, elaborarea viziunii și alți pași esențiali până la înfăptuirea amalgamării. Dacă, în termen de 45 de zile de la recepționarea propunerii, consilierii nu examinează și nu se pronunță în privința acestei propuneri, aceasta se consideră respinsă.\n\nPunerea acestui subiect pe ordinea de zi a consiliului din Costești i-a determinat pe primarii localităților vizate să se adune și să discute. Contactat de IaloveniOnline, primarul de Zîmbreni, Daniel Țonu, ne-a spus: „Iată chiar acum ne-am adunat și discutăm cu primarii. Este o inițiativă năstrușnică a primarului de Costești. El a ieșit și anterior cu inițiativa, dar eu nici pe aproape nu i-am dat de înțeles că vom mai vedea sau că vom mai discuta. Eu sunt categoric împotriva acestui procedeu de amalgamare. La noi primăria este una din cele mai dezvoltate primării din republică. Primărița de Hansca a făcut din satul cela o jucărie. La fel și primarii din Pojăreni, și Cigîrleni. El (primarul de Costești) nu s-a consultat cu noi. Nimeni nu i-a spus că vrea. Noi suntem categoric împotrivă”.\n\nÎntr-un live pe Facebook, primara de Mileștii Mici și-a declarat, de asemenea, dezacordul față de inițiativa de amalgamare: Nu voi duce niciun fel de tratative cu satul Costești. Eu asta am dat de înțeles încă o săptămână în urmă. Amalgamare asta înseamnă ca satele între ele să se înceapă a uni. Să fie doar un primar și prin sate să fie câte un viceprimar. Având în vedere că Mileștii Mici se mărginește cu orașul Chișinău și cu orașul Ialoveni, noi nu ne mărginim cu Costești, noi suntem o comună foarte mare, Mileștii Mici și Piatra Albă, noi nu ne putem uni cu Costești (…). Noi, fiind o localitate mare, o comună mare, dezvoltată, cu buget, cu două grădinițe, cu primărie, cu centru de sănătate, noi nu suntem de acord să ne amalgamăm cu satul Costești. (…) Noi ne isprăvim singuri”.\n\nDaniel Țonu declară că primarii (cei vizați în proiectul de decizie pus pe ordinea de zi a Consiliului Costești) discută în ce modalitate să răspundă acestui proiect de decizie. „Ne sfătuim să vedem ce facem. Cred că vom veni cu o declarație comună”.\n\nDe partea cealaltă, primarul de Costești, Ilie Ionaș, spune că acționează conform procedurii, iar acest proiect de decizie, pus pe ordinea de zi a Consiliului din Costești, a fost interpretat greșit.\n\n„Ei au interpretat greșit. Eu am văzut deja reacțiile la acest subiect, deja se vorbește că le voi lua primăriile… Aceasta este o invitație oficială, dacă vreți. Noi îi invităm, iar în baza invitației noastre acum ei trebuie să se consulte, când vor avea consiliu, pot să ne cheme, fie pe mine, fie pe reprezentantul Cancelariei de Stat, să explicăm avantajele, dezavantajele. Apoi ei să meargă în localități să vorbească cu oamenii, să explice oamenilor. Dacă oamenii nu vor vrea, asta este. Nimeni nu îi obligă. Asta este doar o invitație oficială, conform procedurii, la care ei trebuie să răspundă în mod oficial”, a explicat Ilie Ionaș.\n\nPrimarul de Costești mai spune că înțelege fricile oamenilor, întrucât unele localități au mai trecut anterior prin proceduri de amalgamare și au avut „experiențe proaste”. „Eu îi înțeleg, ei au mai trecut prin asta și într-adevăr primarii de atunci și-au bătut joc de oameni. Dar acum nu mai sunt aceste vremuri. Noi oricum vom avea amalgamare în 2027, care nu va mai fi voluntară. Avantajul acum este că vom primi niște bani pe care îi putem investi”, spune primarul, referindu-se la faptul că localitățile care se vor amalgama la această etapă, în mod voluntar, vor primi stimulente din partea Guvernului Republicii Moldova. ”Toți banii care o sa vină, o să se ducă la satele care se vor amalgama. Că se tot vorbește că toți banii o să fie investiți doar în Costești. Nu este adevărat”.\n\nPrecizăm că, conform simulatorului online pentru amalgamare voluntară de pe pagina Cancelariei de Stat, dacă toate cele șapte localități s-ar uni într-o singură administrație publică locală, acestea ar primi stimulente financiare de circa 46 de milioane lei din partea Guvernului Republicii Moldova.\n\nUn alt argument adus de primarul de Costești în favoarea amalgamării ține de atragerea ulterioară a investițiilor: „Iată la mediu, de exemplu, există un proiect, în care, dacă ai mai mult de 30 de mii de locuitori, poți aplica și obține finanțare pentru a construi o gunoiște modernă, dar noi nu putem aplica. Noi avem nevoie de granturi, pentru a presta servicii de calitate. Dar aceste granturi au niște condiții. Primarii trebuie să se gândească nu la funcții, ci la servicii calitative pentru oameni”.\n\nPrimarul de Lipoveni, Valeriu Scrob, a confirmat pentru IaloveniOnline că a avut astfel de discuții cu primarul de Costești. Acesta spune că, după ce va primi această invitație de la Consiliul sătesc Costești, va dezbate acest subiect cu consilierii din localitatea sa.\n\n„În comuna noastră sunt mai multe variante de amalgamare, pe care trebuie să le analizăm, să ne consultăm. Eu personal încă nu am o poziție clară, ca să dau acum un răspuns exact. Rămâne să facem o ședință a Consiliului local, să vedem care sunt prioritățile, să analizăm toate posibilitățile, după care vom veni, evident, cu un răspuns la această invitație a Costeștiului”, ne-a spus Valeriu Scrob.\n\nSolicitat de IaloveniOnline, Secretarul General Adjunct al Guvernului, Andrei Strah, a venit cu următoarele clarificări: “Procesul de amalgamare voluntară a unităților administrativ teritoriale de nivelul I este de durată și implică obligatoriu deciziile consiliilor locale și consultarea coerentă a locuitorilor. Primarii pot fi de acord sau nu cu procesul, ca și fiecare din ceilalți actori implicați, dar fiecare dintre ei trebuie să aibă ocazia să înțeleagă detaliile. Intenția exprimată de primarul de Costești este perfect legală și este menită să deschidă discuțiile despre proces în rândurile autorităților publice și a locuitorilor din cele 6 primării vizate. Cancelaria de Stat susține autoritățile publice locale care aleg să meargă pe calea consultării locutorilor și a lucrului în comun la determinarea modelului de funcționare a primăriilor nou-amalgamate, mai puternice și mai capabile să îmbunătățească viața oamenilor.”",
    "metadata": {
      "original_file": "Ialoveni_Online_0005.html"
    }
  },
  {
    "title": "VIDEO// Sporurile la salarii pentru șefii unităților medicale din raion - motiv de ceartă între consilierii raionali",
    "content": "VIDEO// Sporurile la salarii pentru șefii unităților medicale din raion – motiv de ceartă între consilierii raionali\n\nMai mult de oră n-au putut decide consilierii raional cât spor performanță la salariu să mai acorde șefilor din medicina din raionul Ialoveni.\n\nAu tot discutat și s-au contrat, ca în final să aprobe datele care au propuse inițial în proiectele de decizie.\n\nDiscuții au provocat mai ales aspectele ce țin e evaluarea performanțelor de activitate a centrelor de sănătate din Ialoveni. O parte din consilieri au propus ca celor care au indicatori slabi de evaluare să le fie micșorat sporul la salariu, alții dimpotrivă, afirmau că trebuie încurajați cu menținerea sporului.\n\nAstfel, discuțiile în jurului primului proiect de decizie din cadrul ședinței Consiliului raional din 15 aprilie a durat peste o oră. Iar după a fost decisă o pauză.\n\nCum s-au contrat și ce au discutat consilierii puteți vedea în video pe link. Este filmarea primei părți a ședinței CRI din 15 aprilie. Iar mai jos puteți vedea decizia cu informații despre sporul în % la salarii.",
    "metadata": {
      "original_file": "Ialoveni_Online_0455.html"
    }
  },
  {
    "title": "Documentul pe care Primăria Costești a refuzat de două ori să-l facă public – în bugetul satului trebuie încasați 1,3 milioane lei",
    "content": "Documentul pe care Primăria Costești a refuzat de două ori să-l facă public – în bugetul satului trebuie încasați 1,3 milioane lei\n\nIaloveniOnline a solicitat de două ori Primăriei Costești acces la informația care se conține în “Prescripţia cu privire la înlăturarea iregularităţilor constatate în rezultatul inspectării financiare efectuate la Primăria satului Costeşti, raionul Ialoveni”. Acest document a fost emis de Inspecția Financiară, în rezultatul inspectării financiare a primăriei pe perioada 01.11.2015 – 01.07.2021.\n\nAmbele solicitări de acces la informație, făcute prin intermediul platformei vreauinfo.md, au fost respinse de Primăria Costești. În primul caz , primăria ne-a comunicat că este imposibil să ne prezinte Prescripția până când iregularitățile nu vor fi înlăturate, iar a doua solicitare , în care am întrebat și despre măsurile întreprinse pentru lichidarea iregularităților depistate, a fost ignorată. Un răspuns negativ am primit și din partea Inspecției Financiare, care a motivat că destinatarul actelor este Primăria Costești și că documentul conţine date cu caracter personal.\n\nIaloveniOnline a reușit să obțină o copie a Prescripției invocate. Conform documentului, Inspecția Financiară cere Primăriei Costești să încaseze în bugetul primăriei mijloace financiare în sumă totală de 1.315.600 lei. Circa jumătate din acești bani, 679.700 lei, sunt neîncasați conform unui act de inspectare precedent, 343.600 lei sunt premii unice calculate și achitate nejustificat unor angajați, 191.400 lei reprezintă premiu anual calculat și achitat neîntemeiat, 37.600 lei venituri neîncasate rezultate din diminuarea suprafeței de arendă, ș.a.\n\n„Neajunsurile menționate, denotă deficienţe majore în organizarea şi implementarea managementului financiar adecvat şi a unor proceduri de control intern, ce ar asigura utilizarea eficientă a finanțelor publice şi patrimoniului public, încălcând, astfel Legea privind controlul financiar public intern”, concluzionează Inspecția Financiară.\n\nTotodată, Inspecția Financiară a solicitat primăriei să fie informată în scris despre acțiunile întreprinse pentru lichidarea iregularităților depistate în termen de 60 zile din momentul comunicării, cu prezentarea documentelor confirmative. Menționăm că Prescripția a fost emisă la adresa Primăriei Costești la 7 octombrie 2021.\n\nÎn cazul neexecutării conforme a cerințelor legitime înaintate, urmează să fie aplicate sancțiuni persoanei cu funcție de răspundere.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0286.html"
    }
  },
  {
    "title": "100 de proiecte din programul „Satul European” au fost finalizate. Șefa statului, Maia Sandu, a anunțat un nou program „Satul European Expres”",
    "content": "100 de proiecte din programul „Satul European” au fost finalizate. Șefa statului, Maia Sandu, a anunțat un nou program „Satul European Expres”\n\nPreședinta Republicii Moldova, Maia Sandu, a anunțat marți, 25 aprilie, într-un briefing de presă despre finalizarea primelor 100 din cele 492 de proiecte de dezvoltare locală, din cadrul Programului național „ Satul European ” și lansarea unui nou Program „Satul European Expres”. Noul program va avea scopul de îmbunătățire în regim expres a infrastructurii cu mai puține resurse financiare decît proiectele de anvergură.\n\n„Lucrurile firești de care au fost privați oamenii timp de decenii – apă potabilă în casă, canalizare, drumuri europene, grădinițe și spitale moderne înseamnă Moldova europeană. Cu ceva timp în urmă am venit cu inițiativa „Satul European” prin care Guvernul a acordat finanțare pentru proiecte în jumătate din localitățile din țară. Astăzi vreau să anunț că 100 de proiecte au fost finalizate, iar aproape 100 mii de oameni se bucură de rezultate. Peste 20 de mii de oameni au obținut acces la apă potabilă, iar 34 mii se bucură de iluminat public”, a spus președinta Maia Sandu.\n\nDe asemenea, Maia Sandu a specificat că: „În toate vizitele și discuțiile pe care le am cu oamenii din localitățile pe care le vizitez, mi se spune despre necesități imediate de îmbunătățire a infrastructurii care ar putea fi făcute în regim expres și cu mai puține resurse financiare decât proiectele de anvergură.\n\nAm solicitat Guvernului ca în perioada următoare să deschidă apelul pentru un nou concurs de proiecte „Satul European Expres”. Acestea trebuie să permită localităților să implementeze proiecte rapide cu termen de finalizare de maximum 6 luni și să rezolve necesitățile urgente ale localităților. Să fie simplificată procedura de înscriere a proiectelor în concurs”, a precizat președinta.\n\nÎn raionul Ialoveni 20 de localități au obținut finanțare în cadrul programului „Satul European”, dar deocamdată nici un proiect nu a fost finalizat.\n\nLista celor 100 de proiecte finalizate poate fi văzută mai jos.\n\n„Satul European” a fost lansat în martie 2022 la inițiativa președintei Maia Sandu, fiind selectate în cadrul concursului 492 de proiecte din 724 de dosare, cu o valoare de circa două miliarde de lei.\n\nBanii sunt alocați din Fondul Național pentru Dezvoltarea Regională și Locală – principala sursă de finanțare a programelor de dezvoltare regională și locală.",
    "metadata": {
      "original_file": "Ialoveni_Online_0269.html"
    }
  },
  {
    "title": "Consilierii raionali, convocați în ședință. Redenumirea Gimnaziului Malcoci - pe ordinea de zi",
    "content": "Consilierii raionali, convocați în ședință. Redenumirea Gimnaziului Malcoci – pe ordinea de zi\n\nACTUALIZARE (15 decembrie, ora 11:08): Subiectul privind redenumirea Gimnaziului Malcoci a fost exclus de pe ordinea de zi, în urma unui demers al consiliului profesoral al gimnaziului. Proiectul va fi discutat la o altă ședință a Consiliului Raional.\n\nConsilierii raionali se întrunesc vineri, 15 decembrie, ora 11:00, în ședință extraordinară. Pe ordinea de zi sunt 10 subiecte.\n\nPrimul subiect vizează aprobarea bugetului raionului Ialoveni pentru anul 2024, în a doua lectură, transmiterea în comodat a unor încăperi din cadrul Consiliului Raional și a Spitalului Raional, către Agenția Teritorială de Asistență Socială Centru.\n\nDe asemenea, consilierii urmează să discute și să aprobe redenumirea Gimnaziului Malcoci în Gimnaziul ”Tudor Deliu”.\n\nToate proiectele pot fi consultate AICI .",
    "metadata": {
      "original_file": "Ialoveni_Online_0117.html"
    }
  },
  {
    "title": "Conprimserv-Bardar are un nou director. Ce salariu va avea",
    "content": "Conprimserv-Bardar are un nou director. Ce salariu va avea\n\nÎntreprinderea Municipală ”Conprimserv-Bardar” are un nou director. La ultima ședință a Consiliului sătesc, aleșii locali au aprobat unanim numirea lui Victor Plugaru în funcția de administrator al întreprinderii.\n\nFuncția de administrator al Conprimserv-Bardar este vacantă începând cu 1 iunie 2021, mandatul fostului director expirând. La 21 iulie a avut loc concursul, iar maxim de puncte a acumulat Victor Plugaru, actualul director interimar al întreprinderii.\n\nSpre deosebire de fostul director, care și-ar fi majorat singur salariul, după spusele primarului, de data aceasta, pentru noul director, prin decizia consilierilor s-a stabilit un salariu lunar de 10 mii de lei.\n\nPrimăria este cea care se va ocupa de încheierea contractului de muncă, a declarat primarul localității.",
    "metadata": {
      "original_file": "Ialoveni_Online_0402.html"
    }
  },
  {
    "title": "Primăria Ruseștii Noi inițiază consultări publice. Vezi care sunt subiectele",
    "content": "Primăria Ruseștii Noi inițiază consultări publice. Vezi care sunt subiectele\n\nPrimăria comunei Ruseștii Noi organizează consultări publice cu cetățenii pe trei subiecte. Consultările vor avea loc pe 9 iulie, începând cu ora 15:00, în incinta primăriei.\n\nCele trei subiecte ce vor fi supuse consultărilor sunt:\n• Cu privire la schimbarea destinației unui teren din domeniul public în privat.\n• Cu privire la scoaterea la licitație a unui teren intravilan.\n\nTerenul cu nr cadastral 5527102694 care este supus consultării de ai fi modificată deomeniului din public în privat are o suprafață de 0,2ha și este cu destinație agricolă.\n\nÎn documentul de convocare a consultărilor publice nu este indicat numărul cadastral al terenului ce urmează a fi propus pentru licitație, dar se menționează că este teren sub construcție și are o suprafață de 0,02ha.\n\nAmnintim că, consultările sunt publice și orice cetățean poate participa.",
    "metadata": {
      "original_file": "Ialoveni_Online_0052.html"
    }
  },
  {
    "title": "FOTO// Satul Hansca s-a înfrățit cu o comună din județul Mehedinți, România",
    "content": "FOTO// Satul Hansca s-a înfrățit cu o comună din județul Mehedinți, România\n\nPrimara satului Hansca, Elena Moșneguțu, a semnat Acordul de înfrățire și cooperare a satului Hansca cu comuna Svinița, județul Mehedinți, România. Actul a fost semnat la Svinița, de către primarii celor două localități, la 27 august 2021, de Ziua Independenței Republicii Moldova.\n\nPrimara de Hansca a fost într-o vizită oficială la Svinița, unde, la invitația primarului Nicolae Curici și a GAL „Clisura Dunării”, a participat la Festivalul Smochinelor ediția a XXII – a.\n\n„Pe parcursul acestor zile a fost stabilit un Plan comun de acțiuni care are ca scop dezvoltarea unui parteneriat administrativ între cele două părți, conlucrarea în comun la atragerea unor proiecte europene în vederea dezvoltării rurale, implicarea tinerilor și a reprezentanților instituțiilor de învățământ din ambele localități prin intermediul GAL „Clisura Dunării” în acțiuni concrete de manifestare la nivel local, alte acțiuni culturale și sociale în acord cu Uniunea Serbilor din România și Consiliul Județean Mehedinți. Comuna Svinița e o localitate minunată, așezată pe Clisura Dunării, importantă stațiune turistică și lider în zonă la atragerea de fonduri europene. Nu pot să găsesc cuvinte, prieteni, pentru a descrie această fâșie de pământ unică în România cu școală și grădiniță renovată și dotată la nivel internațional, Întreprindere locală de gestionare (apă, canalizare și deșeuri) dotată cu mecanisme, Centru de Sănătate, Centrul local de Poliție, Centru de Promovare Turistică, Centru de Instruire pentru tineri, Centru GAL Clisura Dunării, 7 stațiuni turistice cu pensiuni și alte facilități specifice de la Dunăre, Centrul Uniunii Serbilor din România, o clădire renovată și dotată cu multiple servicii a Primăriei Svinița, stadion amenajat cu toate utilitățile, o impunătoare clădire a Căminului Cultural care găzduiește și activitatea câtorva actori din Clisura Dunării, toate drumurile locale asfaltate și sistem de scurgere, edificii a 2 comunități religioase, muzeu adaptat pentru specificul zonei, locuințe amenajate, oameni harnici de etnie sîrbă vorbitori și de română cu tradiții specifice.\n\nMulțumesc din suflet domnului Președinte al Consiliului Județean Mehedinți -Aladin Georgescu care a fost inițiatorul înfrățirii localităților nostre; tot respectul pentru primarul comunei Svinița în numele locuitorilor satului Hansca pentru decizia de a contribui la dezvoltarea în viitor a satului nostru și pentru oportunitatea de a fi parte a acestui eveniment inedit, toată aprecierea noastră pentru implicarea GAL ,,Clisura Dunării,, în organizarea activităților. MULȚUMIM DRAGI PRIETENI PENTRU OSPITALITATE, PRIETENIE, DESCHIDERE ȘI COOPERARE ÎN SCOPUL COMUN AL FIECĂRUIA DINTRE NOI- îmbunătățirea calității și vieții oamenilor noștri”, spune Elena Moșneguțu.",
    "metadata": {
      "original_file": "Ialoveni_Online_0394.html"
    }
  },
  {
    "title": "DECIS: Gimnaziul Malcoci va fi redenumit în cinstea fostului deputat Tudor Deliu",
    "content": "Consiliul raional Ialoveni a dat undă verde redenumirii Gimnaziului din satul Malcoci. Consilierii au aprobat la ședința din 25 ianuarie o decizie prin care au aprobat atribuirea noii denumiri – Gimnaziul „Tudor Deliu”. Noua denumire va fi afișată, cel mai probabil, la începutul lunii septembrie, când va începe noul an școlar, spune directoarea instituției de învățământ, Mariana Covali.\n\nDecizia Consiliului Raional, care este fondatorul instituției de învățământ, este ultima etapă din procesul decizional de redenumire a Gimnaziului. Inițiativa de redenumire a gimnaziului în cinstea fostului deputat PLDM, regretatul Tudor Deliu, aparține echipei PLDM din localitate. Propunerea a fost acceptată de Consiliul local, o decizie în acest sens fiind aprobată încă acum 5 luni.\n\nConform Nataliei Frunze, șefa adjunctă a Direcției Educație Generală Ialoveni, urmează modificările la nivel intern ce țin de schimbarea antetului, ștampilei, etc.\n\nLa o lună de la aprobarea deciziei de către Consiliul Raional Ialoveni, conducerea gimnaziului afirmă că încă nu a început procedura de redenumire a instituției.\n\n„ Încă nu am inițiat acest proces. Trebuie să mergem la Cancelaria de Stat, să schimbăm ștampila, mai multe acte, de intrare, de ieșire. Sunt mai multe. Până la sfârșitul anului de studii vom face totul, ca să începem noul an de studii cu noua denumire ”, ne-a spus Mariana Covali, directoarea Gimnaziului Malcoci.\n\nVezi și: Ce părere au locuitorii satului Malcoci despre redenumirea gimnaziului din localitate.\n\nAmintim, fostul deputat și președinte al Partidului Liberal Democrat, Tudor Deliu, s-a stins din viață la 5 august 2023. Decesul a survenit după o boală cruntă, care l-a măcinat și pe care a suportat-o discret și cu smerenie, spunea atunci echipa PLDM.\n\nTudor Deliu a exercitat funcția de președinte al PLDM în perioada 9 septembrie 2018 – 16 august 2020. Acesta s-a născut la 29 octombrie 1955 și a fost de profesie filolog, magistru în drept constituțional și administrativ. În anii 1990-1994 a fost primar al satului Răzeni, Ialoveni. În perioada 2010-2019 a fost deputat în Parlamentul R. Moldova, fiind și secretar al Comisiei parlamentare juridică, numiri și imunități. De asemenea, Tudor Deliu a fost veteran al conflictului armat de pe Nistru, unde a fost șef al Statului Major de Carabinieri.",
    "metadata": {
      "original_file": "Ialoveni_Online_0101.html"
    }
  },
  {
    "title": "Primăria Cigîrleni vrea să fie mai transparentă",
    "content": "Primăria Cigîrleni vrea să fie mai transparentă\n\nPrimăria satului Cigîrleni intenționează să creeze o pagină web a primăriei. O decizie în acest sens a fost aprobată de consilierii locali pe data de 21 iunie. Secretara consiliului afirmă că lucrările la site au început deja și urmează cât mai curând să fie gata.\n\nContactată de Ialovenionline, secretara consiliului, Ala Andronic, spune că autoritatea locală a colectat oferte și a identificat un prestator pentru realizarea site-ului. „Deja se lucrează la site, am comunicat de câteva ori cu persoana care va efectua lucrările, pentru a coincide cu toate rigorile noastre”, spune Ala Andronic.\n\nÎntrebată despre costuri și când va fi funcțional site-ul, secretara consiliului spune: „Lucrările ar costa 5400 de lei, e un preț la reducere și sperăm că îl vom avea cât de curând, pentru că ne presează și legea 148 (Legea privind accesul la informațiile de interes public)”, menționează secretara Consiliului din Cigârleni.\n\nLegea privind accesul la informațiile de interes public are scopul de a asigura transparența activităților din sectorul public. În lege sunt menționate formele de acces la informațiile de interes public, printre care și publicarea informațiilor pe pagina web.\n\nȘi legea administrației publice locale , prevede că primariile trebuie să publice informațiile publice pe paginile web.\n\nÎn raionul Ialoveni, din cele 25 de primării doar 7 au pagini web actualizate: Țipala, Gangura, Costesti, Ialoveni, Horodca, Dănceni, Horesti. Ate trei localități au pagini web dar nu sunt actualizate. Ulmu – neactualizată din 2016, Nimoreni – neactualizată din 2022 și Răzeni – neactualizată din 2022.",
    "metadata": {
      "original_file": "Ialoveni_Online_0044.html"
    }
  },
  {
    "title": "Video// Locuitorii orașului Ialoveni solicită Primăriei Ialoveni reabilitarea aleii de castani de pe strada centrală din Ialoveni",
    "content": "Video// Locuitorii orașului Ialoveni solicită Primăriei Ialoveni reabilitarea aleii de castani de pe strada centrală din Ialoveni\n\nAleea de castani, care este și o carte de vizită a orașului Ialoveni, degradează pe an ce trece. Unii castani se usucă și sunt tăiați. Toate încercările de până acum de a planta copaci în „golurile” din alee nu s-au soldat cu succes. Trotuarul de pe strada centrală devine tot mai lipsit de umbră și plin de praf.\n\nSolicităm elaborarea unui plan detaliat de plantare a copacilor pe lângă trotuarul central și implicarea și consultarea cetățenilor în această activitate.\n\nCopacii odată plantați trebuie zilnic supravegheați și îngrijiți pentru a nu se repeta experiențele din trecut. Când, după plantare, puieții fie erau furați, fie se uscau în scurt timp.\n\nPeriodic unii agenți economici mai plantează câte un copăcel, doi, dar și unii din aceștia sunt rupți.\n\nNoi, locuitorii orașului Ialoveni, dorim să ne implicăm și să contribuim la reabilitarea aleii de castani de pe strada centrală din Ialoveni.\n\nOrașul Ialoveni trebuie să fie unul verde!",
    "metadata": {
      "original_file": "Ialoveni_Online_0414.html"
    }
  },
  {
    "title": "Apel disperat al primarului din Bardar: selectați deșeurile și nu dați foc la gunoiște!",
    "content": "Apel disperat al primarului din Bardar: selectați deșeurile și nu dați foc la gunoiște!\n\nDe câțiva ani, Primăria Bardar încearcă să separe, la nivel local, deșeurile. Pe lângă un poligon unde sunt depozitate toate deșeurile din localitate, autoritățile locale au organizat depozitarea deșeurilor vegetale separat de cele menajere. Regula separării deșeurilor, însă, nu este respectată de unii cetățeni, iar deșeurile vegetale sunt depozitate laolaltă cu celălalt gunoi. Deseori, cei care aduc deșeurile dau foc la gunoiște, iar pompierii nu pot stinge focarul care mocnește din mai multe substraturi de gunoi din pământ.\n\nRecent, primarul localității, Valeriu Rață, a făcut un apel repetat către cetățeni, printr-o postare pe pagina de Facebook a Primăriei, să depună un minim efort pentru depozitarea separată a deșeurilor vegetale:\n\n„Postarea de astăzi nu arată nici bine, și miroase pe măsură. Suntem la poligonul de deșeuri care a fost amenajat acum 4 ani, și la care fiecare dintre noi aduce deșeuri. Se aduc tot felul de deșeuri: începând de la deșeuri menajere, deșeuri de construcție, altfel de deșeuri, chiar dacă de mai multe ori am spus că avem amenajat un poligon pentru deșeurile din construcții, chiar dacă am spus că avem amenajat un poligon pentru deșeurile vegetale, practice aici se aduce tot (…) De mai mult timp poligonul arde. Ieri au fost solicitați pompierii, au intervenit, au încercat să stingă flacăra (…).Vrem să vă arătăm de ce arde. Pe lângă faptul că aici se aduc deșeuri ușor inflamabile, și lemn, și resturi din construcții, polistiren, plastic, aici se aduc și deșeuri vegetale, pentru care avem poligon separate. Aici avem fân și carton, care mai devreme sau mai târziu o să se aprindă, pentru că flacăra înaintează. Avem și porumb, și semințe de floarea soarelui, și asta nu a fost adusă de către un gospodar, de către un casnic, ci de un agent commercial, probabil de pe teritoriul localității, sau probabil nu. Scopul mesajului este să vă informăm încă o dată că astfel de deșeuri vegetale trebuie transportate la poligonul pentru deșeuri vegetale. Locul lor nu este aici, locul lor este la poligonul care e aproape, e pe același drum, în aceeași direcție. Atunci când veniți la poligonul de deșeuri menajere, poligonul de deșeuri vegetale este în stânga, la o distanță nu prea mare. Vă rugăm foarte mult să încercați să separați cel puțin deșeurile vegetale de cele menajere”.\n\nReporterul IaloveniOnline s-a deplasat la gunoiștea din Bardar. După cum a menționat și primarul în postarea sa, aici „domnește” un miros puternic de deșeuri arse, dar și resturi de cadavre animaliere aflate în stare de descompunere. Imediat a început a ustura nasul. Mai mult de jumătate din gunoiște arde sau mocnește.\n\n„NU SE MAI POATE AȘA!” Soluțiile și planurile autorităților locale\n\nPrimarul localității spune că deși a informat de mai multe ori despre separarea deșeurilor, oamenii continua să aducă deșeurile nesortate. Valeriu Rață mai spune că deocamdată autoritățile nu pot să identifice pe cei care aduc orice gunoi și îl aruncă la un loc, iar pentru că făptașii nu pot fi prinși, poligonul va fi securizat.\n\n”Noi am pus un mic indicator, lumea știe. Probabil nu toți, ori le este lene. O sa insistăm. O să facem mai multe placate. Avem în plan să închidem accesul liber la gunoiște, să punem o gheretă, un paznic să primească gunoiul, iar dacă va veni o persoană să aducă gunoiul, atunci să achite o taxă. Atunci n-o să mai permitem să se aducă deșeurile vegetale la cele menajere. Acum lucrăm în această direcție, analizăm cum să facem cu ghereta, cum să fie programul. Dacă reușim până la anul nou sau nu, nu pot să vă spun, trebuie să vedem și resurse financiare. Trebuie minim vreo 50 de mii de lei. Trebuie poartă, lumină, salarizare, alte detalii. Dar cred că oricum vom face asta pentru că este în folosul nostru. Urmează și o camera de supraveghere să instalăm, o să continuăm să informăm oamenii”, spune primarul.\n\nCe ține de incendierea gunoiștii, primarul spune că astfel de cazuri se întâmplă foarte des.\n\n„Eu nu am filmat de fiecare data, numai eu de vreo trei ori am chemat pompierii, și viceprimarul a chemat. Nu se mai poate așa. Oamenii aduc aici tot. Ei vor să fie curat la ei în ogradă, să fie gospodari, și aruncă aici tot”, mai spune primarul.\n\nAm discutat și cu șeful Întreprinderii Municipale Conprimserv-Bardar, Victor Plugaru. Acesta declară că, întrucât este de câteva luni în funcție, încă nu a reușit să se implice plenar în rezolvarea acestei probleme, însă spune că soluția pe care o vede în acest caz este restricționarea accesului persoanelor străine pe teritoriul gunoiștii:\n\n„Soluția pe care o văd eu: a pune o pază acolo, o barieră, ca oamenii să nu poată aduce gunoiul de sine stătător, ci să fie evacuate deșeurile numai de către întreprindere. Atunci s-ar putea separa deșeurile vegetale de cele menajere. Unica soluție este de închis accesul pentru toate persoanele străine și de pus pază, dar încă nu am reușit să mă implic în problema asta”.\n\nOricum, șeful Conprimserv-Bardar spune că soluționarea problemei este în puterea Primăriei și a Consiliului local: „Trebuie primăria să ridice problema la Consiliu. Trebuie o inițiativă și un calcul, de văzut… Asta nu este în puterea Comprimservice-ului. Acolo este vorba despre cheltuieli”.\n\nCe ține de resturile vegetale, Victor Plugaru spune că Regulamentul aprobat de Consiliu conține un punct, care prevede ridicarea gunoiului suplimentar, la un preț de 90 de lei per metru cub: „De exemplu o mahala, sau 2-3 familii s-au unit, au grămădit crengi, resturi de la vița de vie, deșeuri furajere, au solicitat transportul, au achitat, iar Conprimserv-Bardar ridică gunoiul. Dar în 5 ani, nu am avut încă niciun astfel de caz, pentru că oamenii preferă să dea foc”.",
    "metadata": {
      "original_file": "Ialoveni_Online_0382.html"
    }
  },
  {
    "title": "Se convoacă ședința consiliului Zîmbreni. Examinarea notificărilor de la Cancelaria de Stat printre subiectele propuse",
    "content": "Se convoacă ședința consiliului Zîmbreni. Examinarea notificărilor de la Cancelaria de Stat printre subiectele propuse\n\nConsilierii comunei Zîmbreni se întâlnesc în ședință extraordinară, vineri, 16 iunie, ora 9:00, în incinta primăriei. O dispoziție în acest sens a fost semnată de primarul, Daniel Țonu. Pe ordinea de zi sunt trecute șase subiecte.\n\nAceștia vor examina notificarea Cancelariei de Stat, vor desemna un reprezentant la comisia de concurs pentru ocuparea funcției de director al grădiniței de copii din localitate. De asemenea, câteva terenuri ar putea trece din domeniul public în domeniul privat.\n\nAleșii locali ar putea modifica și bugetul local al primăriei pentru anul 2023.\n\nAm solicitat proiectele de decizie pentru ședința consiliului, însă până la acest moment nu au fost expediate.",
    "metadata": {
      "original_file": "Ialoveni_Online_0228.html"
    }
  },
  {
    "title": "Gimnaziul din Malcoci urmează a fi redenumit în cinstea unui fost deputat",
    "content": "Gimnaziul din Malcoci urmează a fi redenumit în cinstea unui fost deputat\n\nGimnaziul Malcoci urmează a fi redenumit în cinstea fostului deputat, băștinaș al satului Malcoci, regretatul Tudor Deliu. Decizia a fost luată la ședința Consiliului local Malcoci din 28 august.\n\n„Fratele lui Tudor Deliu, a fost 16 ani primar în Malcoci. Bine, nu a purtat titlul de primar toți anii, în 1982 a devenit secretar al sovietului sătesc, apoi nemijlocit primar până în 1996”, a spus primarul Serghei Puiu.\n\nSubiectul a fost inclus suplimentar pe ordinea de zi a ședinței consiliului.\n\nLa ședință a asistat și doamna directoare de gimnaziu, care a fost totalmente deacord, și directoarea de grădiniță. Nimeni nu a fost împotrivă, toți consilierii au votat. Urmează să vedem daca cancelaria o să accepte, am înțeles că ar putea să ceară consultări publice. Dacă vor cere consultări, le vom face”, mai spune primarul.\n\nAmintim, fostul deputat și președinte al Partidului Liberal Democrat, Tudor Deliu, s-a stins din viață la 5 august 2023. Decesul a survenit după o boală cruntă, care l-a măcinat și pe care a suportat-o discret și cu smerenie, spunea atunci echipa PLDM.\n\nTudor Deliu a exercitat funcția de președinte al PLDM în perioada 9 septembrie 2018 – 16 august 2020. Acesta s-a născut la 29 octombrie 1955 și a fost de profesie filolog, magistru în drept constituțional și administrativ. În anii 1990-1994 a fost primar al satului Răzeni, Ialoveni. În perioada 2010-2019 a fost deputat în Parlamentul R. Moldova, fiind și secretar al Comisiei parlamentare juridică, numiri și imunități. De asemenea, Tudor Deliu a fost veteran al conflictului armat de pe Nistru, unde a fost șef al Statului Major de Carabinieri.",
    "metadata": {
      "original_file": "Ialoveni_Online_0156.html"
    }
  },
  {
    "title": "Ialoveni - raionul care a dat cele mai multe voturi pentru PAS. Ce raioane ne urmează",
    "content": "Ialoveni – raionul care a dat cele mai multe voturi pentru PAS. Ce raioane ne urmează\n\nPAS a obținut, ca și la alegerile prezidențiale din 2020, cel mai mare procent de voturi în localitățile din raionul Ialoveni.\n\nDupă procesarea a 100% din procesele verbale de la cele 50 de secții de votare din Ialoveni, PAS a obținut 71,80 % sau 29 de mii 193 de voturi.\n\nÎn total în raionul Ialoveni au votat 40 de mii 891 alegători sau 47,58% din numărul celor înscriși în listele electorale.\n\nDupă raionul Ialoveni, pe locul 2 după numărul de voturi acordate PAS, urmează\n\nÎn toate aceste 14 raioane, PAS a obținut peste 50 % din voturi la 11 iulie 2021.",
    "metadata": {
      "original_file": "Ialoveni_Online_0443.html"
    }
  },
  {
    "title": "Piatra Albă: Drumul spre orașul Codru, în reparații. Autoritățile îndeamnă șoferii să fie vigilenți",
    "content": "Piatra Albă: Drumul spre orașul Codru, în reparații. Autoritățile îndeamnă șoferii să fie vigilenți\n\nConsiliul Raional Ialoveni atenționează șoferii despre începerea lucrărilor de reparație a drumului ce duce spre orașul Codru, municipiul Chișinău. Lucrările vor costa în jur de 800 de mii de lei.\n\nEste vorba despre lucrări de freză și asfaltare pe drumul L 469, localitatea Piatra Albă.\n\n„În acest context, recomandăm tuturor participanților la trafic să respecte regulile de circulație și să acorde o atenție sporită semnalizării și instrucțiunilor de pe traseu”, se spune într-un comunicat al Consiliului Raional Ialoveni.",
    "metadata": {
      "original_file": "Ialoveni_Online_0013.html"
    }
  },
  {
    "title": "Pe strada Mihai Viteazu colț cu Basarabia ar putea fi construite blocuri locative multietajate",
    "content": "Pe strada Mihai Viteazu colț cu Basarabia ar putea fi construite blocuri locative multietajate\n\nCetățenul care deține un teren cu suprafața de peste 17 ari care, conform informațiilor de cadastru.md, este cu modul de folosință „ „, solicită ca prescripțiile actuale ale terenului „subzonă de protecție sanitară” V2, să fie modificate în prescripții specifice zonei funcționale R2 – „ .\n\nTerenul respectiv, cu nr. cadastral 5501.205.668, UTR – 9, are la moment – , conform informațiilor din Planul Urbanistic General al orașului Ialoveni.\n\nSchimbarea prescripției acestui teren, amplasat în sectorul Fanari, pe strada Mihai Viteazu, intersecție cu Basarabia, în „ „, ar oferi posibilitatea proprietarului să construiască pe el blocuri de până la 7 etaje înălțime.",
    "metadata": {
      "original_file": "Ialoveni_Online_0290.html"
    }
  },
  {
    "title": "Ședință extraordinară la Ruseștii Noi. Patru subiecte sunt pe ordinea de zi",
    "content": "Ședință extraordinară la Ruseștii Noi. Patru subiecte sunt pe ordinea de zi\n\nConsilierii locali din Ruseștii Noi sunt convocați în ședință extraordinară. Primara localității, Valentina Meșină, a semnat o dispoziție de convocare a consiliului la data de 11 iulie, ora 16:00, în incinta Primăriei. Pe ordinea de zi sunt 4 proiecte.\n\nPrimăria Ruseștii Noi a publicat pe rețelele de socializare și proiectele de decizie. Astfel, conform unui proiect urmează a fi alocați 5000 de lei pentru a dota porțile terenului sportiv din comună cu plasă.\n\nO altă decizie vizează garantarea contribuției Primăriei Ruseștii Noi și primirea tranșei cu numărul doi din partea Primăriei Domnești, județul Ilfov, România, pentru definitivarea lucrărilor de construcție a anexei de la școala-grădiniță din Ruseștii Noi.",
    "metadata": {
      "original_file": "Ialoveni_Online_0208.html"
    }
  },
  {
    "title": "Sociteni: A fost majorat prețul la două terenuri scoase la licitație în 2023",
    "content": "Sociteni: A fost majorat prețul la două terenuri scoase la licitație în 2023\n\nConsiliul local din Sociteni modifică decizia din data de 18 mai 2023 prin care scoate la licitație două terenuri. Prin urmare, cele două terenuri ce au fost scoase la licitație în anul 2023, acum se majorează prețul inițial de expunere. Decizia de a modifica prețul de expunere a fost votată de consilierii locali la ședința consiliului din 28 mai 2024.\n\nTerenul cu numărul cadastral 5529103.384, suprafața 0,873 ha, scos în 2023 la prețul de expunere la licitație cu 260 de mii de lei se substituie cu sintagma 340 de mii de lei .\n\nIar cel de-al doile teren are numărul cadastral 529201.3807, cu suprafața 0,0995 ha a fost expus în 2023 cu prețul de expunere la licitație – 500 de mii de lei , acum se substituie cu sintagma 645 de mii de lei .",
    "metadata": {
      "original_file": "Ialoveni_Online_0064.html"
    }
  },
  {
    "title": "Un teren agricol de peste 3 ha solicitat de un agricultor",
    "content": "Un teren agricol de peste 3 ha solicitat de un agricultor\n\nagricol, cu suprafața de teren din extravilanul localității, cu nr . cadastral\n\nDecizia a fost aprobată cu voturile a 17 consilieri, 4 s-au abținut de la vot.\n\nTerenul agricol cu suprafața de 3,42 a fost solicitat să fie delimitat de un agent econimic care se ocupă cu agricultură în orașul Ialoveni, Eugen Cristofan.",
    "metadata": {
      "original_file": "Ialoveni_Online_0434.html"
    }
  },
  {
    "title": "Peste 6 milioane de lei vor fi achitate drept „plăți unice cu caracter excepțional”. Consiliul Raional Ialoveni se întrunește în ședința",
    "content": "Peste 6 milioane de lei vor fi achitate drept „plăți unice cu caracter excepțional”. Consiliul Raional Ialoveni se întrunește în ședința\n\nPe 8 decembrie, ora 10:00 în sala mare de ședințe a Consiliului raional Ialoveni va avea loc ședința ordinară a consiliului. O dispoziție în acest sens a fost semnată de președinta raionului, Natalia Eremia. Pe ordinea de zi sunt 12 subiecte.\n\nÎn cadrul ședinței va fi supus votului bugetul raional Ialoveni pe anul 2024 în prima lectură. Astfel, pentru anul 2024 se planifică un buget în sumă de 305 277,7 mii lei și la Cheltuieli în sumă de 303 944,5 mii lei, cu sold bugetar în sumă de 1 333,2 mii lei, destinat pentru rambursarea împrumutului recreditat între bugetul de stat și bugetele locale.\n\nConsilierii vor aviza cererea de eliberare din funcție a Margaritei Tonu, șefa, Direcției Generale Asistență Socială și Protecția Familiei, privind eliberarea din funcția publică, cât și numirea în funcție a noului director al Școlii Sportive pentru Copii și Tineret Ialoveni.\n\nUn alt proiect de decizie prevede încetarea contractului individual de muncă pe durată determinată cu Stelian Cucu, șef al Instituției Medico-Sanitare Publice Centrul de Sănătate Ialoveni.\n\nConsilierii ar putea vota modificarea bugetului Consiliului raional Ialoveni pe anul 2023, aprobat prin Decizia Consiliului raional nr.5/13 din 24 noiembrie 2022, cu suma de 2270,2 mii lei : \n\n 17,0 mii lei Bugetul Gimnaziului „ Alexandrina Rusu ” satul Dănceni, \n\n 17,0 mii lei Bugetul Liceului Teoretic „ Dimitrie Cantemir ”, \n\n 17,0 mii lei Bugetul Liceului Teoretic Ruseștii No i, \n\n 2219,2 mii lei Bugetul DGASPF ,\n\nDe asemenea, s-ar putea aloca resurse financiare pentru: \n\n 30,0 mii lei, cu titlu de contribuție, IMSP Spitalul raional Ialoveni pentru executarea lucrărilor de renovare cu beton asfaltic a trotuarului din preajma instituției. \n\n 4,3 mii lei, IMSP Spitalul raional Ialoveni pentru executarea lucrărilor de renovare cu beton asfaltic a trotuarului din preajma instituției. \n\n 16,0 mii lei, Liceului teoretic Puhoi pentru achitarea serviciilor transport/cadre didactice.\n\n\n\n De asemenea, unul din proiectele de pe ordinea de zi prevede acordarea unei plăți unice cu caracter excepțional, în mărime de 5000 lei personalului de conducere, personalului didactic, personalului didactic auxiliar și în mărime de 3000 lei pentru personalul nedidactic, personalul de specialitate, personal de deservire tehnică, auxiliar și muncitoresc. Suma totală a acestor plăți se ridică la peste 6,3 milioane de lei, pentru 1188 persoane fizice cu drep de a beneficia de plată. \n\n Pentru insuficiența resusrelor energetice (energie electrică, gaze, comubustibil) s- au alocat 3 614,14 mii lei.",
    "metadata": {
      "original_file": "Ialoveni_Online_0121.html"
    }
  },
  {
    "title": "Peste 2 hectare de teren aferent construcțiie ruinate, cunoscută ca „spitalul din nucari”",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0463.html"
    }
  },
  {
    "title": "La Puhoi au fost organizate consultări publice privind modificarea Planului Urbanistic General. Vezi ce s-a decis",
    "content": "La Puhoi au fost organizate consultări publice privind modificarea Planului Urbanistic General. Vezi ce s-a decis\n\nPe 10 iulie, primăria Puhoi a desfășurat consultările publice cu referire la modificarea Planului Urbanistic General al localității. Deși primăria a anunțat cetățenii din timp despre eveniment, la consultări au venit puțini locuitori.\n\nViceprimara localității Nadejda Carajea precizează că Planul Urbanistic General al localității nu mai corespunde realității, iar modificările care ar urma să se întreprindă vor aduce facilități oamenilor.\n\nPotrivit ei, la consultări s-a decis introducerea mai multor modificări stabilite din necesitățile reale și actuale ale locuitorilor.\n\nPrincipalele modificări care au fost stabilite sunt:\n• Modificarea coeficientului de utilizare a terenului (CUT) de la 0,1-0,5 la 0,6-0,8, în funcție de nivel construcției și a procentului de ocupare al terenului (POT) de la 10% până la 35%.\n• S-a stabilit locația pentru zona comunală (stația de epurare) și a unui nou cimitir, în afara localității.\n• Reevaluarea subzonei de inundației sezoniere pentru admiterea construcțiilor locative sau construcții economice în apropierea râului din localitate.\n\n„Aceste modificări ar oferi oamenilor o claritate și posibilități mai mari atunci cât vor dori să-și construiască o casă”, ne-a spus viceprimara.\n\nLa consultările publice au venit în jur de 20 de oameni.",
    "metadata": {
      "original_file": "Ialoveni_Online_0199.html"
    }
  },
  {
    "title": "Ce reprezintă taxa pentru salubrizare și la ce se folosește? Primăria Costești EXPLICĂ",
    "content": "Ce reprezintă taxa pentru salubrizare și la ce se folosește? Primăria Costești EXPLICĂ\n\nTaxa de salubrizare nu este doar o cheltuială, ci o investiție în bunăstarea comunității. Despre asta vorbește într-o postare pe Facebook Primăria Costești, care explică cetățenilor că banii adunați din această taxă sunt utilizați la efectuarea diferitor servicii precum curățenia în spațiile publice sau iluminarea stradală.\n\nPrimăria Costești explică faptul că taxa de salubrizare este destinată acoperirii cheltuielilor legate de :\n\nCum se calculează taxa de salubrizare: În funcție de numărul de persoane înscrise la domiciliu în fiecare gospodărie. Pentru anul 2024 taxa pentru fiecare locuitor este de 36 lei anual, adică 3 lei/lună. În cadrul unui interviu oferit recent de primarul satului Costești, Ilie Ionaș a declarat că intenționează să majoreze taxa de salubrizare până la 100 de lei și că, deși este o măsură antipopulară, scopul său este să adune mai mulți bani la buget, bani necesari pentru a putea dezvolta localitatea.\n\nObligația legală: Taxa de salubrizare este obligatorie, stabilită de Codul Fiscal al RM, titlul VII – Taxele locale, iar neplata acesteia poate duce la penalități. În satul Costești sunt scutiți de plata acestei taxe: copiii cu vârsta până la 6 ani, adulții peste 65 ani, persoanele cu dizabilități severe și accentuate.\n\nBeneficiile: Un serviciu de salubrizare eficient contribuie la sănătatea publică, la îmbunătățirea aspectului localității și la protejarea mediului. Iluminarea stradală pe timp de noapte aduce siguranță și viață în localitatea noastră.",
    "metadata": {
      "original_file": "Ialoveni_Online_0033.html"
    }
  },
  {
    "title": "Consilierii locali din Cigîrleni, Bardar și Mileștii Mici se întâlnesc în ședință. Defrișarea arborilor și alocări de bani pe ordinea de zi",
    "content": "Consilierii locali din Cigîrleni, Bardar și Mileștii Mici se întâlnesc în ședință. Defrișarea arborilor și alocări de bani pe ordinea de zi\n\nLuni, 7 august, ora 10, în incinta primăriei Cigîrleni, consilierii locali se convoacă în ședință. Iar pe 9 august, consilierii comunei Mileștii Mici și consilierii din Bardar se vor întâlni la ora 16:00 și respectiv 17:00, la ședința consiliului local. Toate cele trei ședințe sunt extraordinare.\n\nPotrivit dispoziției de convocare a ședinței, consilierii din Cigârleni vor discuta două subiecte: casarea mijloacelor fixe și completarea deciziei privind formarea bunurilor prin separare. Proiectele de decizie nu au fost publicate.\n\nConsilierii comunei Mileștii Mici vor discuta 7 subiecte printre care: defrișarea copacilor de pe teritoriul noului cimitir, alocarea mijloacelor financiare și schimbarea modului de folosință a mai multor terenuri în baza cererilor din partea cetățenilor. Proiectele de decizie nu au fost publicate.\n\nRectificarea bugetului pentru anul 2023, alocarea mijloacelor financiare, aprobarea sectoarelor pentru defrișări, angajarea tractoristului și s muncitorului auxiliar, cereri din partea cetățenilor sunt câteva din cele 9 subiecte trecute pe ordinea de zi a ședinței consiliului din Bardar.\n\nPotrivit proiectelor de decizie, consilierii urmează să aprobe 9 sectoare unde se vor defrișa arbori.\n\nDe asemenea, se vor aloca bani: \n\n 4 mii de lei pentru ajutorul unic cuplurilor care celebrează 50 de ani de căsătorie (câte 1000 de lei). \n\n 18,900 de lei pentru procurarea a 510 mp de plasă pentru reparația străzilor Constantin Stamati și strada Donici. \n\n 18 mii de lei pentru lucrări de reparație a rețele de apeduct de pe strada Florilor. \n\n 10 mii de lei pentru lucrări de reparație a rețelei de apeduct de pe strada Constantin Stamati – strada Vălicicăi. \n\n 40 de mii de lei pentru procurarea materialelor de construcție pentru reparația rețelei de canalizare de pe strada Constantin Stamati – Sântul Gheorghe – Alexandru Donici. \n\n 48 de mii de lei pentru procurarea a 100 metri lungime de țeavă pentru apeduct, pentru tronsonul ce unnește Fabrica de Vinuri cu strada Bujorilor, strada Constantin Stamati și strada Vălicicăi. \n\n 468,460 de lei pentru procurarea betonului pentru reparația străzilor Grigore Vieru, Constantin Stamati, Vălicicăi, La Andronache, Dacilor, Viilor, Constantin Stamati interseecție cu strada Florilor, Alexandru Donici intersecție cu strada Florilor, strada Florilor. \n\n 3 mii de lei pentru reparația fântânii de pe strada Alexandru cel Bun intersecție cu strada Grigore Pisica. \n\n 220 de mii de lei pentru procurarea materialelor de construcție pentru construcția străzii Crizantemelor.",
    "metadata": {
      "original_file": "Ialoveni_Online_0176.html"
    }
  },
  {
    "title": "Satul Ulmu se va înfrăți cu comuna Zărnești din România",
    "content": "Satul Ulmu se va înfrăți cu comuna Zărnești din România\n\nLa ședința Consiliului local din satul Ulmu, desfășurată pe 23 mai, consilierii au aprobat acordul de înfrățire și cooperare dintre satul Ulmu și comuna Zărnești, județul Buzău, România. Astfel, comuna Zărnești este a doua comună din România care a realizat acord de înfrățire cu satul Ulmu, prima fiind comuna Todirești, din județul Iași.\n\nAcordul de înfrățire și cooperare prevede consolidarea și dezvoltarea reciprocă a relațiilor economice, culturale, de antreprenoriat și comerciale dintre cele două localități.\n\nPrimarul localității, Veaceslav Druceanu a fost împuternicit să semneze pentru și în numele localității, acordul de înfrățire și cooperare.\n\nZărnești este o comună în județul Buzău, România, formată din satele Comisoaia, Fundeni, Pruneni, Vadu Sorești și Zărnești. Populația comunei Zărnești este de 5.459 de locuitori. \n\n Principalele zone locuite sunt situate în partea vestică a comunei, în valea Câlnăului. Comuna are cinci obiective ce sunt incluse în lista monumentelor istorice din județul Buzău ca monumente de interes local, patru ca situri arheologice și unul ca monument de arhitectură. Monumentul de arhitectură este conacul Marghiloman din centrul satului Fundeni, ridicat la sfârșitul secolului al XIX-lea și începutul secolului al XX-lea.",
    "metadata": {
      "original_file": "Ialoveni_Online_0249.html"
    }
  },
  {
    "title": "Primăria Hansca a semnat un acord de înfrățire cu Județul Mehedinți din România",
    "content": "Primăria Hansca a semnat un acord de înfrățire cu Județul Mehedinți din România\n\nPrimăria Hansca a semnat un Acord de înfrățire cu Județul Mehedinți din România. Acordul a fost susținut și de Consiliul local al satului Hansca care a aprobat pe 26 august, decizia cu privire la stabilirea a legăturilor de colaborare, cooperare și de înfrățire. Acordul a fost semnat pe 29 august, în Județul Mehedinți.\n\nPotrivit scrisorii de intenție pentru înfrățire, cooperare și parteneriat acest Acord va reprezenta un sprijin pentru dezvoltarea localității, schimb de experiență, cooperarea pe diverse domenii, transfer de tehnologii și bune practici, etc..\n\n„Cu o mândrie în suflet izvorâtă din sentimentul dragostei de neam și țară am semnat Acordul de cooperare și parteneriat între Consiliul Județean Mehedinți și Primăria satului Hansca – o premieră când un sat din Republica Moldova semnează un acord cu o structură administrativă constituită la nivelul unui județ din România.\n\nVreau să cunoașteți că, în spatele acestui moment cu o conotație de intensitate națională rămâne un efort considerabil depus din ambele părți, timp și încrederea acumulată în ani”, menționează Elena Moșneguțu, primara satului Hansca.\n\nJudețul Mehedinți are o populație de peste 234 de mii de locuitori și este format din 66 unități administrativ-teritoriale: 2 municipii, 3 orașe și 61 de comune. Principalele Principalele destinații turistice sunt:Orașul Drobeta-Turnu Severin – Podul lui Traian; Munții Mehedinți; Porțile de Fier; Mănăstirea Baia de Aramă; Parcul Național Domogled – Valea Cernei; Parcul Natural Porțile de Fier; Geoparcul Platoul Mehedinți.\n\n\n\n Localitatea Hansca mai are un acord de înfrățire stabilit în 2021 cu comuna Svinița, județul Mehedinți, România.",
    "metadata": {
      "original_file": "Ialoveni_Online_0025.html"
    }
  },
  {
    "title": "Consiliul sătesc Bardar se întrunește în ședință extraordinară",
    "content": "Primăria Bardar anunță despre convocarea consilierilor locali în ședință extraordinară, pe 18 iunie 2021, ora 16:00, în incinta Casei de Cultură, etajul 2. Primăria a publicat pe pagina sa de Facebook și proiectele de decizii ce vor fi examinate .\n\nPrintre subiectele de pe ordinea de zi se numără: acordarea indemnizațiilor unice pentru patru funcționari din cadrul primăriei care au fost infectați cu COVID, alocarea prundișului pentru reabilitarea a două drumuri, alocări de bani.",
    "metadata": {
      "original_file": "Ialoveni_Online_0475.html"
    }
  },
  {
    "title": "Mileștii Mici: Suma de bani alocată pentru organizarea Zilei Independenței, ascunsă „din greșeală”",
    "content": "La 27 august, comuna Mileștii Mici a sărbătorit, ca și multe alte localități, Ziua Independenței Republicii Moldova. Primăria a publicat, în Registrul Actelor Locale, unde toate primăriile din țară au obligația de a publica actele administrative, o dispoziție prin care primara localității, Rodica Agrici, a alocat surse financiare pentru organizarea manifestărilor culturale și acțiunilor dedicare Zilei Independenței.\n\nCare este această sumă, însă, a fost secretizată. Cifra este radiată din document.\n\nÎntrebat de ce suma de bani a fost radiată din dispoziție, secretarul Consiliului Mileștii Mici, cel care se ocupă de publicarea actelor administrative în Registrul Actelor Locale, spune că s-a făcut asta… „din inerție”.\n\n”Nici nu mai știu de ce. N-am înțeles de ce, din inerție cred că s-a primit. Lucram cu dactilografa, atunci mai multe dispoziții s-au publicat și cred că s-a greșit”, spune Andrei Agrici.\n\nSecretarul Consiliului ne mai spune că, dispoziția a fost afișată în primărie și a putut fi consultată de cetățeni. Totuși, nu este clar de ce din actul publicat în mediul online, cifra a fost ștearsă.\n\nPrimara comunei Mileștii Mici spune că banii au fost alocați de la categoria sport, din bugetul aprobat de consilierii locali la început de an.\n\n„Banii sunt votați prin consiliu, de la începutul anului. Am cumpărat berbec, cucoș, iepuraș. Banii au fost achitați de la sport, pentru copiii care s-au manifestat. Trântă, fotbal, ridicarea ghirei, tragerea funiei, asta tot e în legătură cu sportul. pentru copilașii care s-au manifestat, nici nu îmi mai amintesc exact cât”, ne-a spus primara de Mileștii Mici.\n\nÎntrebată de ce totuși suma alocată este ascunsă din dispoziția publicată pe Registrul Actelor Locale, Rodica Agrici s-a arătat nedumerită.\n\n„Nu e nicio problemă, dacă trebuie, ies în live și spun la toată lumea cât s-a cheltuit. Nici nu mi-am dat seama că acești 10 mii de lei, care am dat cumpărat berbec, iepuraș și am dat premii pentru locul 1, locul 2, locul 3, trebuie să afișez la toată Europa. Nu e nicio problemă, data viitoare mă isprăvesc”, ne-a spus Rodica Agrici.\n\nAnterior, președintele Asociației Presei Independente declara pentru IaloveniOnline că atunci când este vorba de bani publici, „administrațiile de toate nivelurile trebuie să asigure transparența în deciziile pe care le adoptă”, iar ascunderea abuzivă a informațiilor din actele administrative „nu face decât să trezească suspiciuni suplimentare privind utilizarea neconformă a surselor publice”\n\nMenționăm că până astăzi, doar Primăria Mileștii Mici, Primăria Costești (12 mii de lei) și Primăria Țipala (4 mii de lei) au publicat în Registrul Actelor Locale acte administrative prin care au alocat mijloace financiare pentru organizarea Zilei Independenței. Celelalte primării, fie urmează să publice actele, fie au organizat evenimente fără a cheltui bani din bugetul local.",
    "metadata": {
      "original_file": "Ialoveni_Online_0160.html"
    }
  },
  {
    "title": "Consilierii din Bardar, convocați în ședință extraordinară. Proiectele de pe ordinea de zi",
    "content": "Consilierii din Bardar, convocați în ședință extraordinară. Proiectele de pe ordinea de zi\n\nPrimăria Bardar anunță despre convocarea ședinței extraordinare a Consiliului sătesc Bardar. Ședința va avea loc la data de 27 iulie 2021, începând cu ora 16:00, în casa de cultură, etajul 2.\n\nPrimăria a publicat atât ordinea de zi, cât și proiectele de decizie ce vor fi discutate de aleșii locali:",
    "metadata": {
      "original_file": "Ialoveni_Online_0422.html"
    }
  },
  {
    "title": "Reorganizarea unor instituții de învățământ, aprobată de Consiliul Raional Ialoveni",
    "content": "Reorganizarea unor instituții de învățământ, aprobată de Consiliul Raional Ialoveni\n\nConsiliul Raional Ialoveni a aprobat reorganizarea a 8 instituții de învățământ din patru localități: Costești, Pojăreni, Gangura și Ruseștii Noi. Deciziile au fost aprobate la ședința din 17 mai 2024, însă cu unele modificări aduse la proiectele de decizie inițiale , după ce unele autorități locale au insistat pe anumite aspecte.\n\nAstfel conform deciziilor, instituțiile de învățământ urmează a fi reorganizate în felul următor:\n\n1. Reorganizarea Școlii primare – Grădinița Ruseștii Vechi prin divizare, începând cu 1 septembrie 2024 . Astfel, elevii claselor primare urmează a trece în gestiunea Liceului Teoretic Ruseștii Noi, cu menținerea lor în încăperile Grădiniței Ruseștii Vechi, luate în comodat de la Liceul Teoretic Ruseștii Noi.\n\n2. Absorbirea Gimnaziului Misovca de către Gimnaziul Gangura , cu acceptarea solicitărilor venite din partea Primăriei Gangura, care au fost formulate într-un proces verbal – document ce nu a fost făcut public până la momentul publicării acestei știri.",
    "metadata": {
      "original_file": "Ialoveni_Online_0072.html"
    }
  },
  {
    "title": "Indemnizații pentru aleșii locali la final de mandat. Milioane de lei sunt cheltuiți din bugetele locale ale localităților",
    "content": "Indemnizații pentru aleșii locali la final de mandat. Milioane de lei sunt cheltuiți din bugetele locale ale localităților\n\nBugetele locale ale fiecărei Primării din Republica Moldova sunt „scurse” pe final de an de cel puțin 100 de mii de lei fiecare (în cazul localităților cu cel mai mic număr de consilier – 9), pentru plata indemnizațiilor unice pentru consilieri, primari și viceprimari. Pe lângă indemnizația pe care consilierii locali au primit-o pentru participarea la fiecare ședință de-a lungul mandatului (cuantumul căreia ei înșiși îl aprobă), aleșii locali, care și-au exercitat mandatul cel puțin 2 ani, mai primesc o indemnizație unică care se achită la final de mandat. Conform legii, această indemnizație constituie suma salariului mediu lunar pe economia naţională pentru anul precedent – 9900 de lei. Unele consilii locale din raionul Ialoveni, însă, au decis că nu toți consilierii merită indemnizația deplină, întrucât…. au cam lipsit de la ședințe.\n\nLa un simplu calcul, având în vedere că în APL-urile din raionul Ialoveni sunt peste 300 de consilieri, la care se adună circa 30 de primari și viceprimari, ar ieși că peste 3,2 milioane de lei ar urma să fie achitați drept indemnizații unice la final de mandat. La nivel de țară, suma se ridică la peste 100 de milioane de lei. Unele localități din țară au planificate în buget suma necesară achitării acestei indemnizații, altele însă, în condițiile unui buget restrâns, nu dispun de suficienți bani.\n\nO parte din localitățile din raionul Ialoveni au aprobat deja decizii prin care se alocă bani pentru plata acestei indemnizații unice. 146 de mii de lei alocați la Văsieni, 252 de mii de lei alocați la Costești, 128 de mii de lei alocați la Țipala, 141 de mii de lei alocați la Sociteni, etc.\n\nMajoritatea primărilor au luat ca și bază de calcul salariul mediu pe economie prognozat de Guvern – 9900 de lei, altele – salariul mediu calculat de Biroul Național de Statistică – 10.447 lei. Astfel, din vistieria fiecărei localități se alocă câte aproximativ 100.000 de lei, pentru plata acestor indemnizații. Consiliul Raional Ialoveni a alocat cea mai mare sumă: 397 de mii de lei.\n\nUnele localități, însă, au decis că nu toți consilierii merită în întregime indemnizația de 9900 de lei. Consiliile locale din Cărbuna și Horești, de exemplu, au ales ca indemnizația unică pe final de mandat să fie proporțională cu numărul de ședințe la care a participat fiecare consilier.\n\nCărbuna – câte 367 de lei pentru fiecare ședință\n\nPuțin peste 121 de mii de lei constituie suma totală calculată pentru plata îndemnizațiilor pentru cei 11 consilieri din Cărbuna și pentru primarul de Cărbuna. Din cauza bugetului restrâns, dar și pentru a încuraja meritocrația și participarea la ședințele consiliului, indemnizația pe care o primeste fiecare consilier depinde de numărul ședințelor la care a participat.\n\n„Cei care au participat la ședințe, vor avea indemnizația completă. Dar cei care nu au fost la ședințe… La câte ședințe nu ai fost, se scade câte 300 și ceva de lei. Considerăm că astfel va fi de învățătură pentru alții”, a spus primarul de Cărbuna, Constantin Cecoi.\n\nAstfel, doar doi consilieri au fost la toate cele 27 de ședințe ale consiliului organizate pe parcursul mandatului 2019-2023. Aceștia vor primi indemnizația în mărime deplină- 9900 de lei. Alții, însă, vor primi pe măsura participării la ședințe. Cel mai puțin va primi un consilier care a participat la doar 11 ședințe – 4037 lei.\n\n„Această practică am avut-o și la consiliile precedente. Consilierii sunt de acord. Decizia a fost aprobată unanim de către cei 10 consilieri prezenți la ședință. Asta îi motivează să fie prezenți la ședințe”, spune secretara Consiliului.\n\nDe menționat că, consilierii din Cărbuna au decis să-și îndeplinească datoria de consilieri în mod voluntar și nu au fost remunerați pe parcursul celor patru ani pentru participarea la ședințe, așa cum se întâmplă în alte localități, în care consilierii și-au aprobat o indemnizație între 100 și 500 de lei pentru fiecare ședință.\n\nHorești – câte 300 de lei pentru participarea la fiecare ședință\n\nO decizie similară celei de la Cărbuna a fost luată și la Horești, unde, din cei 13 consilieri locali aleși, nici un consilier nu a fost prezent la toate cele 30 de ședințe organizate pe parcursul anilor 2019-2023.\n\n„Avem un singur consilier care a participat la 29 de ședințe. Adică a lipsit de la o singură ședință. Dar participare la 100% nu avem”, spune Tatiana Negru, secretara Consiliului.\n\nLa celălalt capăt al clasamentului se află un consilier care a participat la 13 ședințe, adică la mai puțin de jumătate din ședințele petrecute in ultimii patru ani. Un alt consilier a participat la 15 ședințe. „Restul au peste 20 de ședințe la activ”, spune secretara.\n\nAstfel, pentru fiecare participare la ședință, aleșii locali vor primi o indemnizație unică la final de mandat, în măsura în care au participat la ședințe. Prin decizia consilierilor din 18 septembrie, o participare la ședință va fi remunerată cu 300 de lei. În total, suma calculată pentru plata indemnizației unice se ridică la circa 111 mii lei.\n\n„Consilierii au considerat că așa e echitabil. Astfel îi motivăm să vină la ședințe. Din cei 11 consilieri prezenți la ședința trecută, unul singur a votat împotriva acestei decizii. Restul au votat pentru”, conchide Tatiana Negru.",
    "metadata": {
      "original_file": "Ialoveni_Online_0137.html"
    }
  },
  {
    "title": "Consilierii din Pojăreni, convocați mâine în ședință. Ce subiecte vor discuta",
    "content": "Consilierii din Pojăreni, convocați mâine în ședință. Ce subiecte vor discuta\n\nConsiliul local din Pojăreni este convocat mâine în ședință ordinară. Ședința va avea loc începând cu ora 15:30, în incinta Primăriei. Pe ordinea de zi sunt 9 subiecte.\n\nPrintre subiectele ce vor fi discutate și, eventual, aprobate se numără: aprobarea planului de activitate al Consiliului sătesc pentru trimestrul doi al anului 2022, procurarea combustibilului pentru unitatea de transport a Primăriei (deocamdată nu se cunoaște cifra), o decizie privind alimentarea copiilor de la grădinița din localitate, alocarea banilor pentru procurarea cadourilor pentru 8 martie, dar și informația privind executarea deciziilor pentru anul 2021, ce urmează a fi prezentată de primarul localității.",
    "metadata": {
      "original_file": "Ialoveni_Online_0320.html"
    }
  },
  {
    "title": "Consultări publice: Discuții aprinse în jurul terenului de pe strada Timișoara din sectorul Moldova, Ialoveni",
    "content": "Consultări publice: Discuții aprinse în jurul terenului de pe strada Timișoara din sectorul Moldova, Ialoveni\n\nSubiectul terenului de pe strada Timișoara 2, sectorul Moldova, Ialoveni, a fost readus în atenția publică. Despre acesta s-a discutat la consultările publice din 5 mai, organizate de Primăria Ialoveni, după ce proprietarul terenului a solicitat aprobarea planului urbanistic de detaliu, pentru construcția unui depozit și a unui magazin, ambele cu un singur etaj, cu o suprafață de circa 1000 de metri pătrați. Terenul a aparținut Întreprinderii Individuale „Constructorul Onceanu”, afiliată consilierului local socialist Leonid Onceanu, după care a fost vândut companiei Mi Piace Wine SRL.\n\nReprezentanții Mi Piace Wine au declarat în cadrul consultărilor publice că pe terenul respectiv urmează a fi construit un magazin alimentar și un depozit unde urmează a fi păstrate produsele ce vor fi vândute în magazin. Întrebați ce suprafață va avea magazinul și ce suprafață va avea depozitul, reprezentanții companiei au spus că nu este stabilit, însă ar putea fi 50:50, sau o proporție de 70% – magazin, 30% – depozit.\n\nLocatarii din zonă s-au arătat nemulțumiți că antreprenorul nu poate spune cu exactitate ce și cum va fi construit, astfel, spun ei, sunt puse sub dubii declarațiile agentului economic.\n\nLocuitor din zonă: „Noi suntem contra ca acolo să apară un depozit. Nu vrem ca o stradă rezidențială să o transformăm într-o stradă a uzinelor, cu camioane”.\n\nCodrean Eugen, locatar din zonă: „Se vede că domnul se eschivează un pic, pentru că nici nu a menționat ce fel de magazin. Se pune accent pe depozite, se vede din schiță, acolo sunt o grămadă de depozite. exact așa și la prima ședință, s-a pus accent pe depozite. Asta sunt camioane, praf. Hai să fim cinstiți. Acolo e zona rezidențială. Cum se poate de construit ceva industrial acolo unde sunt case, lumea trăiește, respira. Nu ne era destul uzina Cascad, unde veneau camioane și drumul era mereu stricat. Asta o sa fie disconfort mare. Voi umblați cu scheme. Ce magazin o sa fie?”\n\nGabriel Țiganas, reprezentant Mi Piace: Înțeleg îngrijorarea fiecăruia care locuiește in apropiere. Procedurile de eliberare a actelor permisive sunt clar stipulate. Nu poți să soliciți crearea unui obiect și pe din spate sa construiești altceva. Va fi construit în strictă conformitate cu schița pe care v-o prezentăm. Colbul nu vine de la uzina, vine de la șesul din vale. Să pornim de la aspectul economic al acestui obiect. Va fi un magazin, ce incomoditate v-ar crea, lăsând la o parte camioanele. Dvs va gândiți ca dacă e lung, acolo va fi armament sau ce? în depozit va fi păstrat ceea ce se va vinde în magazin. Pe ai noștri, care vor sa investească, care plătesc impozite, creează locuri de muncă, pentru că acest magazin va avea aceeași menire, de a face locuri de munca, de a vinde nu pe sub masa, de a achita impozite, noi le punem piedici la ai noștri, și îi chemăm pe alții străini”.\n\nVitalie Lavric, consilier local: „Sunt niște principii urbanistice. Zonele industriale se fac în spații industriale. Eu o sa țin partea locatarilor. Vreți sa faceți o zona industrială, noi vă susținem. Nu știu cum să locuiești într-o zonă și copilul meu sa meargă pe unde va trece un camion mare. Daca convingeți locatarii, atunci eu o sa fiu pentru”.\n\nReprezentant Mi Piace: „Invităm vecinii să vina la uzină. Vă ascultăm, ajustăm la dorințele Dvs proiectul. Daca Dvs categoric nu vreți ca acolo sa fie ceva, atunci nu știu. Noi suntem deschiși pentru dialog constructiv. Dar atunci când spui ca eu nu vreau pentru ca nu vreau atunci nu știu. Noi doar nu suntem împotriva ca cineva să își construiască ceva, așa si noi avem dreptul să construim.\n\nFadeeva Olga, locatar din zonă: ”Când a fost fabrica, s-au lărgit, au cumpărat pământ de la oameni”.\n\nReprezentant Mi Piace: „Magazin în zona rezidențială este posibil conform legislației și conform planului urbanistic. Magazin pe obiectivul ăsta se poate de construit. Noi trebuie să mergem mai departe pentru că am investit bani. Am înțeles că nu sunteți de acord, dar care sunt soluțiile?”.\n\nDe asemenea, antreprenorul a invocat un document datat din 1992, care arată că terenul respectiv este destinat construcției unui magazin. Pe acel teren, ce a aparținut consilierului socialist Leonid Onceanu, se află o casă de locuit cu două etaje și un depozit.",
    "metadata": {
      "original_file": "Ialoveni_Online_0265.html"
    }
  },
  {
    "title": "FOTO// Consultări privind amenajarea parcului din Răzeni. Ar putea purta numele lui Constantin și Viorel Mardare",
    "content": "FOTO// Consultări privind amenajarea parcului din Răzeni. Ar putea purta numele lui Constantin și Viorel Mardare\n\nAutoritățile locale din comuna Răzeni au publicat o schiță de proiect de amenajare a parcului de la intrarea în localitate. Schița este supusă consultărilor publice, Primăria fiind în așteptarea sugestiilor din partea cetățenilor cu privire la amplasarea obiectivelor. Parcul ar putea purta numele regretaților Constantin și Viorel Mardare, aceasta fiind una din propunerile autorităților.\n\nPotrivit schiței, în parc se propune spre amenajare a următoarelor obiective:\n\nContactat de IaloveniOnline, primarul localității, Ion Crețu, declară că schița se află la etapa de consultări publice, iar valoarea de implementare a proiectului va fi cunoscută după elaborarea unui proiect tehnic\n\n„Dupa ce se va face proiectul tehnic, atunci se va face o evaluare, vom aplica la proiecte, vom obține finanțare și vom implementa pe parcurs. Deocamdată așteptăm opinia locuitorilor”, spune primarul.\n\nDe asemenea, se propune ca parcul să poarte numele „Constantin și Viorel Mardare”, în memoria renumitului regizor și a tatălui său.\n\n„Constantin Mardare, tatăl lui Viorel Mardare, a fost publicist, în viața satului el a fost un mare om al culturii, s-a implicat în multe proiecte. Într-un timp făcea o emisiune locală, în care relata viața satului. El a și scris o carte despre viața satului, a lucrat foarte mult la ea”, spune viceprimarul localității, Eugeniu Gurău.\n\nParcul, cu o suprafață de circa 4 hectare, a fost construit în perioada sovietică, iar în ultimii cel puțin 30 de ani, în parc nu s-a făcut nimic, mai spune viceprimarul. Aleile sunt vechi, vegetația a înaintat, fiind practic doar spini, măceș și crengi uscate.\n\n„De vreo 2-3 ani cetățenii se implică și au participat la curățire. Un an în urmă, un grup de tineri a scris un proiect și și-au propus să facă un teren de volei, care anul trecut a fost amenajat, cu ajutorul voluntarilor. Primăria a cumpărat materialele necesare. În cadrul unui proiect, ProDem, cu susținerea Fondului pentru Tineri Ialoveni, am iluminat o alee, am instalat 10 bănci și 10 urne.\n\nAnul acesta, prin intermediul unui proiect, cetățenii, băștinașii migranți au decis că trebuie să facem un teren de joacă în sat și cred că o să îl amplasăm în parc. Vom betona și o alee. Prin intermediul unui alt proiect moldo-elvețian, „Viața Sănătoasă”, ne propunem să facem un teren de workout, să amplasăm niște mese de tenis, niște mese de șah, unde lumea să vină și să petreacă timpul.\n\nNoi nu putem să facem totul repede, din cauza că nu avem resurse. Dar, întrucât apar unele oportunități, am decis să facem o schiță, ca să ne fie clar ce facem și unde facem. E doar o schiță, ca să vedem opinia cetățenilor, să vedem poate trebuie de scos ceva, altceva de adăugat. Dacă apare vreo oportunitate, să știm unde amplasăm acel obiectiv. Acum suntem la etapa de consultare, o sa venim deja cu un proiect final”, explică Eugeniu Gurău.",
    "metadata": {
      "original_file": "Ialoveni_Online_0459.html"
    }
  },
  {
    "title": "Un centru comercial ar putea fi construit la intrarea în Bardar. Primăria solicită părerea locuitorilor satului",
    "content": "Un centru comercial ar putea fi construit la intrarea în Bardar. Primăria solicită părerea locuitorilor satului\n\nAdministrația satului Bardar a inițiat o procedură de consultare online a cetățenilor, cu privire la intenția unui agent economic de a construi un centru comercial cu o suprafață de 1700 m2, la intrarea în localitate. Locuitorii satului Bardar sunt îndemnați să se exprime, prin comentarii, la postarea Primăriei (postarea poate fi găsită mai jos).\n\nÎn mare parte din centrul comercial respectiv va fi un magazin Linella.\n\nPrimăria a publicat Planul Urbanistic de Detaliu, care urmează a fi votat de către Consiliul Local Bardar. Potrivit planului, proprietarul centrului comercial planificat, urmează să amenajeze, din cont propriu, intrarea în localitate și să construiască o a treia bandă auto.\n\nȘoferii sunt îndemnați să atragă o atenție deosebită la intrările și ieșirile de pe teritoriul centrului comercial care urmează să fie construite din partea aleei de arțari.\n\n„Eu nu sunt contra construcției acestui centru comercial, dar sunt niște nuanțe cu care consilierii nu sunt de acord. Acolo sunt două intrări, consiliul acceptă doar o intrare, pe motiv de dificultate la circulației. Din acest motiv am decis să întrebăm cetățenii, să se dea ei cu părerea”, ne-a spus primarul satului Bardar, Valeriu Rața.\n\nLocalnicii sunt îndemnați să se expună în comentariile postării de mai jos:",
    "metadata": {
      "original_file": "Ialoveni_Online_0009.html"
    }
  },
  {
    "title": "Ședință extraordinară la Țipala. Fostul sediu al Primăriei va fi transmis în folosință gratuită Inspectoratului de Poliție Ialoveni",
    "content": "Ședință extraordinară la Țipala. Fostul sediu al Primăriei va fi transmis în folosință gratuită Inspectoratului de Poliție Ialoveni\n\nConsilierii din Țipala se întrunesc în ședință extraordinară. O dispoziție în acest sens a fost semnată de primarul localității, Silviu Bivol. Ședința urmează să aibă loc pe 9 noiembrie, ora 17:00, în incinta primăriei.\n\nOrdinea de zi și proiectele de decizii au fost publicate pe pagina oficială a Primăriei Țipala. Astfel, consilierii urmează să aprobe modificarea bugetului, alocarea unor sume de bani pentru proiecte înaintate de Consiliul Local al Tinerilor din Țipala, implementarea abordării LEADER în Țipala, transmiterea unui microbuz în gestiunea grădiniței, transmiterea Inspectoratului de Poliție Ialoveni în folosință gratuită a fostului sediu al Primăriei a comunei Țipala, pe un termen de 25 ani, și alte proiecte.\n• Cu privire la examinarea notificării înaintate de Oficiul Teritorial Chişinău al Cancelariei de Stat și abrogarea pnc.3 al deciziei Consiliului comunal Țipala, nr.5/4 din 10.08.2021\n\n2. Cu privire la pregătirea instituțiilor bugetare pentru perioada rece a anului 2021.\n\n4. Cu privire la contribuția primăriei Țipala la implimentarea proiectelor.\n\n5. Cu privire la implimentarea abordării LEADER pe teritoriul comunei Țipala.\n\n6. Cu privire la transmiterea în folosință a mijlocului de transport.\n\n7. Cu privire la casarea unor mijloace fixe.\n\n8. Cu privire la transmiterea în folosință gratuită a sediului fostei Primării.\n\n11. Cu privire la permisiunea instalării unui simbol de cult creștin.\n\n12. Cu privire la executarea deciziilor pe anul 2020.",
    "metadata": {
      "original_file": "Ialoveni_Online_0377.html"
    }
  },
  {
    "title": "DOC// Consiliul comunal Zîmbreni se convoacă în ședință. Primăria publică doar Ordinea de zi",
    "content": "DOC// Consiliul comunal Zîmbreni se convoacă în ședință. Primăria publică doar Ordinea de zi\n\nPrimăria comunei Zîmbreni aununță despre convocarea ședinței Consiliului comunal într-o postare pe pagina sa de Facebook, însă deocamdată, nu publică proiectele de decizii.\n\nEvenimentul va avea loc, joi, 19 august 2021, cu începere de la ora 9.00, în incinta Casei de cultură din localitate.\n\nPentru Ordinea de zi sunt propuse 11 subiecte, printre care pregătirea instituțiilor de învățământ pentru anul nou de studii, instituirea funcției de director la grădiniței de copii din s. Găureni și examinarea cererilor de atribuire a loturilor de teren pentru construcția caselor.",
    "metadata": {
      "original_file": "Ialoveni_Online_0398.html"
    }
  },
  {
    "title": "Consilierii din Nimoreni ar putea scoate la licitație un teren spre vânzare. Vezi când este ședința consiliului local",
    "content": "Consilierii din Nimoreni ar putea scoate la licitație un teren spre vânzare. Vezi când este ședința consiliului local\n\nPe 13 iunie, ora 15:00, consilierii din Nimoreni sunt așteptați la ședința ordinară a consiliului. Ordinea de zi numără 13 subiecte. Printre ele se numără: scoaterea la licitație un teren agricol spre vânzare, redistribuirea mijloace financiare, atribuirea denumirilor de străzi în sat, cereri din partea cetățenilor dar și corectarea erorilor.\n\nCheltuielile din planul pentru anul 2023, ar urma să fie revizuite: \n\n La partea venituri cu suma de -5 000 000 lei. \n\n – Transferuri capitale primite cu destinație specială între instituțiile bugetului de stat și instituțiile bugetelor locale de nivelul I – suma de – 5 000 000 lei; \n\n La partea de cheltuieli: \n\n – Lucrări de construcție a apeductului magistral de la punctul de racordare or. Ialoveni spre satele Sociteni, Dănceni, Suruceni, Nimoreni, Malcoci – în sumă de – 5 000 000 lei.\n\nÎn legătură cu executarea Planului Urbanistic General al localității Nimoreni, consilierii vor aproba denumiri de străzi, care ulterior vor fi enunțate la Agenția Servicii Publice.\n\nIar un teren agricol din extravilanul localității ar putea fi scos la licitație de vînzare-cumpărare, cu numărul cadastral 5524204.409 și cu suprafața de 0,9875 ha. Prețul inițial de expunere la licitație este 73.667.30 de lei.",
    "metadata": {
      "original_file": "Ialoveni_Online_0232.html"
    }
  },
  {
    "title": "GALERIE FOTO cu asfaltul de pe strada Sf. Vineri din sectorul Albeni",
    "content": "GALERIE FOTO cu asfaltul de pe strada Sf. Vineri din sectorul Albeni\n\nO altă stradă din orașul Ialoveni care a beneficiat de un strat de asfalt în anul 2021 este strada Sf. Vineri, din sectorul Albeni. Se află la marginea estică a orașului Ialoveni, cu ieșire la iazul „Pitomnik” din Albeni. Este locul unde practic de se termină intravilanul orașului. Pe partea dreaptă a acestei străzi se află și ultimul rând de case, după care încep terenurile agricole.\n\nLocația ei pe hartă este următoarea:\n\nCum arată după ce a fost asfaltată, vedeți în galeria foto din articol:",
    "metadata": {
      "original_file": "Ialoveni_Online_0361.html"
    }
  },
  {
    "title": "Mai multe alocări de bani, la ședința Consiliului sătesc Bardar",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0224.html"
    }
  },
  {
    "title": "Primarul de la Gangura anunță despre convocarea ședinței Consiliului local",
    "content": "Cu câteva zile înainte de ședință, primarul comunei Gangura și-a anunțat locuitorii despre desfășurarea ședinței Consiliului local, prin intermediul Facebook. Mai întâi acesta a postat despre dispoziția de convocare a ședinței, apoi, peste câteva zile, a postat, pe un grup local de FB și toate proiectele de decizie ale ședinței respective\n\nAcesta a publicat și proiectele de decizie pentru ședință, pe un grrup de pe FB:",
    "metadata": {
      "original_file": "Ialoveni_Online_0418.html"
    }
  },
  {
    "title": "Puhoi: Un spațiu de la parterul Liceului se expune repetat la licitație",
    "content": "Puhoi: Un spațiu de la parterul Liceului se expune repetat la licitație\n\nPrimăria Puhoi organizează pe 16 iulie ora 10:00, licitație repetată cu strigare pentru locațiunea unui spațiul din Liceul Teoretic „Gheorghe Palade”, pentru bufetul școlar. Licitația se organizează repetat, pentru că câștigătorul inițial nu și-a onorat obligațiunile. Doritorii de a participa la licitație pot depune cererile până la data de 13 iulie.\n\nContactată de Ialovenionline, primara satului Puhoi, Nadejda Carajea ne-a spus de ce se organizează licitație repetată. „Câștigătorul nu și-a onorat obligațiile contractuale, a semnat contractul iar mai apoi a zis că nu are timp. Respectiv contractul a fost reziliat”, menționează primara.\n\nPotrivit anunțului, licitația va avea loc în incinta primăriei, iar prețul inițial de licitare pentru 1 mp este de 100 de lei. Astfel, pentru cei 13,2 mp se propune un preț de 1320 de lei anual. Termenul de locațiune este de cinci ani.\n\nTaxa de participare la licitație este de 600 de lei pentru persoanele fizice și 1200 de lei pentru persoanele juridice.",
    "metadata": {
      "original_file": "Ialoveni_Online_0048.html"
    }
  },
  {
    "title": "Autoritățile publice locale, băștinașii și membrii diasporei, invitați să aplice în cadrul Programului „DAR 1+3”",
    "content": "Biroul relații cu diaspora din cadrul Cancelariei de Stat a lansat Apelul de Granturi în cadrul Programului Diaspora Acasă Reușește „DAR 1+3”, aprobat prin HG nr.801/2018.\n\nSunt invitate să aplice la program autoritățile publice locale de nivelul I în comun cu asociațiile/membrii diasporei, asociațiile de băștinași, grupurile de inițiativă ale cetățenilor stabiliți în străinătate sau reveniți, partenerii de dezvoltare/donatorii, pentru a beneficia de susținere financiară nerambursabilă în cadrul Programului „DAR 1+3”.\n\nApelul pentru depunerea dosarelor este deschis începând cu data de 17 ianuarie 2022 până la data de 27 februarie 2022 , ora 23:59. Dosarele depuse vor respecta cerințele prevăzute în Ghidul de aplicare al Programului.\n\nPentru mai multe detalii cu privire la etapele și condițiile concursului vizitați pagina: www.brd.gov.md/rubrica DAR 1+3.\n\nInformații suplimentare pot fi solicitate la adresa de e-mail: sau la numărul de telefon: 022-250-524",
    "metadata": {
      "original_file": "Ialoveni_Online_0336.html"
    }
  },
  {
    "title": "DOC// Tariful pentru transportarea deșeurilor în orașul Ialoveni a fost majorat",
    "content": "Directorul Întreprinderii Gospodăria Locativ Comunală Ialoveni a solicitat, în cadrul ședinței Consiliului orășenesc Ialoveni din 9 decembrie, majorarea tarifului la serviciile prestate de întreprindere. Ion Cujbă a solicitat dublarea tarifului pentru transportarea deșeurilor, de la 15 lei la 30 de lei, atât pentru sectorul particular, cât și pentru blocurile locative. Consilierii locali, însă, nu au fost de acord cu noul tarif propus , aprobând un tarif de 20 de lei per persoană.\n\nPotrivit lui Cujbă, GLC Ialoveni înregistrează pierderi începând cu luna iulie, în sumă de 90 de mii de lei.\n\n„Un proiect de decizie nu prea plăcut pentru toți. Da, prețul de 30 de lei este exagerat, calculele au dat vreo 27 și bănuți, dar am pus 30 pentru că nu este pusă lumina, gazul pe toată iarna, dar dvs sunteți în drept să alegeți un preț corect. Dacă adăugăm la fiecare familie cate 5 sau 10 lei de persoană, nu o să ne afecteze așa de tare, dar dacă întreprinderea singură, tot la primărie o să venim că n-o să putem presta servicii și o să venim după ajutor. O să fie mai dureros”, a declarat în cadrul ședinței directorul întreprinderii.\n\nPrimarul s-a declarat împotriva majorării tarifului, iar unii consilieri care și-au expus poziția s-au arătat, de asemenea, nedumeriți și împotriva majorării. Aceștia au solicitat calcule suplimentare, argumente mai puternice. De asemenea, în cadrul ședinței s-a discutat că, în cazul în care gunoiștea din Ialoveni va fi închisă, iar deșeurile vor fi duse la Băcioi, atunci există posibilitatea ca tariful să fie unul și mai mare.\n\nÎn urma discuțiilor, consilierii au aprobat o majorare cu 5 lei a tarifului , astfel, tariful de transportare a deșeurilor va constitui 20 de lei.\n\nDe altfel, au fost aprobate și alte majorări a tarifului pentru serviciile prestate de Gospodăria Locativ Comunală Ialoveni:\n\nFolosirea ascensorului – de la 35 la 70 de lei/pers\n\nTransportarea individuală a deșeurilor – de la 50 la 60 de lei/m3 fără TVA\n\nTransportarea deșeurilor pentru condominiul în fond locativ – de la 100 la 150 de lei/m3 fără TVA\n\nTransportarea deșeurilor menajere, agenți economici – de la 140 la 210 lei/m3 fără TVA\n\nTransportarea individual a deșeurilor, agenți economici – de la 50 la 60 de lei/m3 fără TVA\n\nNoile tarife vor intra în vigoare de la 1 ianuarie 2023.",
    "metadata": {
      "original_file": "Ialoveni_Online_0273.html"
    }
  },
  {
    "title": "Programul DAR 1+3: Trei proiecte din raionul Ialoveni au fost selectate pentru finanțare nerambursabilă",
    "content": "Programul DAR 1+3: Trei proiecte din raionul Ialoveni au fost selectate pentru finanțare nerambursabilă\n\n41 de autorități publice locale, dintre care trei sunt din raionul Ialoveni, vor beneficia de finanțare nerambursabilă în cadrul Programului „Diaspora Acasă Reușește DAR 1+3”, pentru implementarea proiectelor la nivel local. Cele trei primării din raionul Ialoveni care au reușit să fie selectate în cadrul Programului sunt Primăria Cărbuna, Primăria Ruseștii Noi și Primăria Ialoveni,\n\nAstfelm cu finanțare oferită în cadrul Programului, în satul Cărbuna va fi amenajat un parc cu panouri fotovoltaice cu o capacitate de 30 kw. În satul Ruseștii Noi va fi implementat proiectul ,,Implicare pentru bunăstare în com. Ruseștii Noi prin îmbunătățirea calității drumurilor locale cu implicarea băștinașilor aflați la muncă peste hotare sau reîntorși din diasporă”. În orașul Ialoveni vor fi reabilitate căile pietonale de pe str. Ștefan cel Mare, către sediile instituțiilor publice Școala de Artă, Biblioteca Publică Raională, Galeria Colecțiilor P. Costin, Biserica sf. Parascheva, grădinița Lăstăraș, fiind asigurat astfel accesul sigur al persoanelor cu dizabilități către aceste instituții.\n\nProgramul „Diaspora Acasă Reușește DAR 1+3” urmărește consolidarea cooperării dintre Guvern, administrația publică locală, diaspora, cetățenii reveniți în țară și partenerii de dezvoltare, oferind autorităților publice locale posibilitatea de a implementa proiecte conform necesităților la nivel local, identificate în comun cu cetățenii din țară și cei stabiliți peste hotare. De asemenea, Programul are drept obiectiv mobilizarea potențialului uman și financiar al diasporei pentru dezvoltarea socio-economică locală a Republicii Moldova.\n\nContribuția Guvernului pentru implementarea proiectelor din anul curent constituie 10 milioane lei. Proiectele urmează a fi implementate până la sfârșitul anului 2022. Programul se află la cea de-a III-a ediție, iar până acum 63 de proiecte au fost realizate cu succes în diferite localități ale țării.\n• Primăria s. Văleni, r-nul Cahul ,,SOS – salvăm țărâna – reparația drumului de acces către producătorii agricoli din s. Văleni”\n• Primăria s. Buțeni, r-nul Hîncești ,,Cea mai bună apă este apa de la baștina mea”\n• Primăria s. Tîrnova, r-nul Edineț ,,Îmbunătățirea nivelului de trai în mediul rural prin iluminarea totală a satului Tîrnova r-nul Edineț”\n• Primăria s. Geamăna, r-nul Anenii Noi ,,Repararea și marcarea drumului cu destinație agroturistică de pe Șleahul Bibeilor cu implicarea diasporei pentru dezvoltarea economică locală a s. Geamăna”\n• Primăria s. Cărbuna, r-nul Ialoveni ,,Amenajarea unui parc cu panouri fotovoltaice cu o capacitate de 30 kw în s. Cărbuna, r-nul Ialoveni”\n• Primăria com. Sărata Veche, r-nul Fălești „Casa de cultură – sălaș al scânteii de suflet”\n• Primăria or. Leova, r-nul Leova, „DIASPORA PENTRU LEOVA. Servicii moderne de salubrizare pentru comunitatea ta”\n• Primăria s. Ciuciuleni, r-nul Hîncești „Lucrări de extindere a rețelelor centralizate de aprovizionare cu apă în s. Ciuciuleni, r-nul Hîncești\n• Primăria s. Copceac, UTA Găgăuzia „Planificarea comună și construcția unui teren de minifotbal în s. Copceac”\n• Primăria s. Cimișeni, r-nul Criuleni „Energie verde – un pas pentru instituțiile educaționale din s. Cimișeni,,\n• Primăria s. Telița r-nul Anenii Noi „Apă bună pentru părinți. Diaspora ajută la modernizarea serviciului public de alimentare cu apă și construcția unui sistem fotovoltaic pentru securizarea sanitară a populației și reducerea cheltuielilor de livrare a apei pentru a menține un tarif social la apa potabilă din s. Telița”\n• Primăria s. Chetrosu, r-nul Anenii Noi, ,,Procurarea echipamentului pentru dezvoltarea serviciilor comunale cu implicarea băștinașilor din s. Chetrosu”\n• Primăria com. Pepeni, r-nul Sîngerei, ,,Modernizarea aspectului localității prin reparația și amenajarea scuarului Casei de Cultură Nicolae Glib din com. Pepeni”\n• Primăria com. Băcioi, mun. Chișinău, ,,Un mediu protejat prin consum sustenabil al resurselor regenerabile”\n• Primăria com. Ruseștii Noi, r-nul Ialoveni, ,,Implicare pentru bunăstare în com. Ruseștii Noi prin îmbunătățirea calității drumurilor locale cu implicarea băștinașilor aflați la muncă peste hotare sau reîntorși din diasporă”\n• Primăria s. Ciutești, r-nul Nisporeni, ,,Să fie lumină pe străzile Ciuteștilor”\n• Primăria com. Albota de Sus, r-nul Taraclia, ,,Implicarea diasporei în îmbunătățirea și dezvoltarea infrastructurii de sport și fotbal mare în comuna Albota de Sus”\n• Primăria s. Ecaterinovca, r-nul Cimișlia, ,,Achiziționarea unui tractor multifuncțional (dotat cu echipament special) pentru sate curate și amenajate”\n• Primăria or. Ialoveni, r-nul Ialoveni, ,,Reabilitarea căilor pietonale de pe str. Ștefan cel Mare, către sediile instituțiilor publice Școala de Artă, Biblioteca Publică Raională, Galeria Colecțiilor P. Costin, Biserica sf. Parascheva, grădinița Lăstăraș asigurând acces sigur al persoanelor cu dezabilități către aceste instituții”\n• Primăria s. Cobîlea, r-nul Șoldănești, ,,Cobîlea – sat inteligent și salubru prin procurarea unui tractor multifuncțional cu implicarea băștinașilor din localitate”\n• Primăria or. Ștefan Vodă, r-nul Ștefan Vodă, ,,Crearea zonei de agrement ca platformă de comunicare și interacțiune pe str. S. Lazo din orașul Ștefan Vodă”\n• Primăria s. Satul Nou, r-nul Cimișlia, ,Un tractor multifuncțional pentru un sat amenajat și un mediu curat”\n• Primăria com. Ivancea, r-nul Orhei, ,,Amenajarea scuarului cu scenă de vară din satul Brănești, com. Ivancea, raionul Orhei”",
    "metadata": {
      "original_file": "Ialoveni_Online_0297.html"
    }
  },
  {
    "title": "Încă două sensuri giratorii se planifică a fi amenajate în zona centrală a orașului Ialoveni",
    "content": "Încă două sensuri giratorii se planifică a fi amenajate în zona centrală a orașului Ialoveni\n\nPentru securizarea traficului rutier, orașul Ialoveni va avea alte doua sensuri giratorii. Este vorba despre cel de la Consiliul Raional, montat deocamdată provizoriu (perioada de funcționare este stabilită pe un termen de un an), și un altul la Inspectoratul de Poliție Ialoveni.\n\nPotrivit informației oferite de Consiliul raional Ialoveni (CRI) prin intermediul platformei vreauinfo.md, amenajarea sensului giratoriu face parte din lucrările planificate pentru asigurarea securității circulației rutiere pe drumurile publice locale de interes raional (marcaj rutier, parapet metalic, înlocuirea și reparația indicatoarelor de circulație), finanțate din mijloacele fondului rutier repartizat pentru anul 2022.\n\nIon Meșină, șeful Secției Construcție, Gospodărie Comunală și Drumuri a CRI, ne-a comunicat că amenajarea unui sens giratoriu în centrul orașului este prevăzută în proiectul tehnic de reconstrucție a străzii Alexandru cel Bun de la intrarea în localitate până la CRI. Proiectul presupune amenajarea a patru benzi de circulație (câte două pe fiecare sens), trotuare pe ambele părți, pistă pentru bicicliști și încă un sens giratoiu la intersecția din fața Inspectoratului de Poliție. Costul total al acestuia este de circa 70 de milioane de lei la prețurile anului 2021.\n\nÎn prezent, circulația rutieră reglementată de sensul giratoiu este monitorizată de autorități. Potrivit șefului SCGCD, viteza de circulație a mașinilor în zonă s-a redus, ceea ce contribuie la securitatea traficului. Singura problemă care se observă ține de intrarea în parcarea din Piața Independenței, însă soluția pentru aceasta a fost identificată, iar regulile vor fi stabilite în scurt timp.\n\n“La momentul actual CRI depune eforturi pentru a identifica fondurile necesare pentru reconstrucția străzii centrale confrom proiectului tehnic existent. Dacă vom găsi bani, la anul viitor sensul giratoriu va fi amenajat după toate regulile. În caz contrar, Consiliul raional va lua decizia dacă sensul giratoriu va funcționa în continuare sau va fi demontat”, a adăugat Ion Meșină.\n\nAmplasarea și amenajarea sensului giratoriu pe strada Alexandru cel Bun a fost coordonată cu autoritățile publice locale, precum și cu poliția rutieră și întreprinderea de administrare a drumurilor.",
    "metadata": {
      "original_file": "Ialoveni_Online_0278.html"
    }
  },
  {
    "title": "Înregistrarea VIDEO a ședinței ordinare a Consiliului orășenesc Ialoveni din 28 mai 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0501.html"
    }
  },
  {
    "title": "Horodca: 100.000 de lei din buget pentru achitarea îndemnizațiilor pentru consilieri și primar, la final de mandat",
    "content": "Horodca: 100.000 de lei din buget pentru achitarea îndemnizațiilor pentru consilieri și primar, la final de mandat\n\nConsilierii locali din Horodca se întrunesc astăzi în ședință ordinară, ce va avea loc la ora 15:00. Primăria Horodca a publicat proiectele de decizie pe pagina Primăriei.\n\nPe ordinea de zi a ședinței din se numără mai multe subiecte, printre care: acordarea unui ajutor material pentru însănătoșire unei persoane fizice, alocarea a 100.000 de lei pentru achitarea indemnizației unice pentru consilieri și primari, la final de mandat, a câte 9900 de lei fiecare – cuantumul unui salariu mediu pe economie pentru anul 2022, cât și constituirea a unei secții de votare în satul Horodca. De menționat că indemnizația la final de mandat se acordă în conformitate cu Legea privind statutul alesului local care prevede că, la expirarea mandatului, alesul local trebuie să primească o indemnizaţie unică, egală cu salariul mediu lunar pe economie pentru anul precedent.\n\nDe asemenea, prin decizia Consiliului, secretara consiliului urmează să exercite temporar atribuțiile primarului, pe perioada degrevării primarului din funcție, în legătură cu candidatura sa la un nou mandat de primar.",
    "metadata": {
      "original_file": "Ialoveni_Online_0151.html"
    }
  },
  {
    "title": "VIDEO// 100 de mii de lei alocați pentru reparația acoperișului Bisericii „Sfânta Cuvioasa Parascheva”",
    "content": "VIDEO// 100 de mii de lei alocați pentru reparația acoperișului Bisericii „Sfânta Cuvioasa Parascheva”\n\nLa propunerea consilierului orășenesc Ion Cujbă, la ședința Consiliul orășenesc Ialoveni au fost alocați 100 de mii de lei pentru un locaș de cult. Mai exact pentru repația acoperișului Bisericii „Sfânta Cuvioasa Parascheva”. Suma de bani însă a fost „mascată” sub o altă denumire – amenajarea teritoriului.\n\nÎn discuțiile de la Comisia Buget și finanțe a Consiliului orășenesc din 25 mai, consilierii s-au expus clar că această „mascare” este făcută cu scopul de a nu fi notificați de Cancelaria de Stat.\n\nConform legislației din Republica Moldova, Biserica este separată de Stat și APL-urile n-au dreptul să aloce bani bisericilor.\n\nVideo cu discuțiile cum să „mascheze” alocarea banilor pentru o altă destinație la ședința Comisiei Buget din 25 mai 2021:\n\nAlocările anterioare de bani din bugetul orașului către biserici au fost anulate de către Cancelaria de Stat.",
    "metadata": {
      "original_file": "Ialoveni_Online_0444.html"
    }
  },
  {
    "title": "„Fondul pentru Tineri Ialoveni”: 41 de proiecte vor fi realizate în 20 de localități din raion, în cadrul celei de-a XXIX-a rundă de granturi mici",
    "content": "„Fondul pentru Tineri Ialoveni”: 41 de proiecte vor fi realizate în 20 de localități din raion, în cadrul celei de-a XXIX-a rundă de granturi mici\n\n41 de proiecte depuse de tineri, din 20 de localități ale raionului Ialoveni, au fost desemnate finaliste ale celei de-a XXIX-a rundă de granturi mici, a Programului raional „Fondul pentru Tineri Ialoveni”. Pentru implementarea celor 41 de proiecte este nevoie de 350 de mii de lei, dintre care 200 de mii de lei este contribuția Consiliului Raional Ialoveni, iar 150 de mii de lei este oferită de IM Swedish Development Partner și Fundația Est-Europeană din Moldova din resursele Suediei.\n\nAdministrația raionului Ialoveni adresează cordiale felicitări celor 41 de echipe finaliste ale concursului de proiecte și le invită la Forumul anual al tinerilor, care va avea loc vineri, 01 noiembrie 2024, ora 11:00 în incinta Centrului de Business Ialoveni.\n\nSesiunea de instruire în domeniul managementului eficient al proiectelor și regulile ce trebuie respectate în procesul de implementare de către echipele finaliste, se va desfășura în regim online, joi, 24 octombrie 2024, ora 18:00.\n\nLista celor 41 de proiecte finaliste ale Rundei a XXIX – a de granturi mici a Programului raional „Fondul pentru Tineri Ialoveni” :\n\n4. Grupul de inițiativă „Creativitate. Hotărâre. Empatie. Entuziasm”, din Gimnaziul Văratic, lider – Elena Gluhu, mentor – Tatiana Ilieva, proiectul nr. 795 „Material didactic – punte spre succes, ediția a II-a”, suma aprobată – 7 500 lei.\n\n5. Grupul de inițiativă „Tinerii pentru schimbare”, din Gimnaziul Sociteni, lider – Iana Cravcenco, mentor – Rodica Pricop, proiectul nr. 797 „Biblioteca din hol”, suma aprobată – 7 500 lei.\n\n6. Grupul de voluntari ai Bibliotecii „Spiridon Vangheli” din or. Ialoveni, lider – Alexandra Cojocaru, mentor – Diana Stegărescu, proiectul nr. 798 „Alături de Guguță și prietenii săi”, suma aprobată – 9 000 lei.\n\n8. Formația folclorică „Alină-te dor”, din s. Dănceni, lider – Zinaida Șuba, mentor – Mariana Ursu, proiectul nr. 801 „Izvorul nemărginit de simbol şi valoare a portului popular – ediția a II-a”, suma aprobată – 10 500 lei.\n\n9. Grupul de inițiativă „Forța comunității”, din s. Văratic, lider – Dragoș Andrieș, mentor – Ina Vdovicenco, proiectul nr. 802 „Acorduri pentru viitor”, suma aprobată – 10 500 lei.\n\n10. Grupul de inițiativă „Dreamers”, din Liceul Teoretic Molești, lider – Aurelia Doibani, mentor – Svetlana Catan, proiectul 804 „Tinerii sportivi în acțiune”, suma aprobată – 7 500 lei.\n\n13. Grupul de inițiativă „Vectorii succesului”, din Liceul Teoretic „Dimitrie Cantemir”, Văsieni, lider – Vlad Bîrsa, mentor – Lidia Plotnicov, proiectul nr. 807 „Ecouri ale succesului”, suma aprobată – 7 500 lei.\n\n14. Grupul de inițiativă „Youth Klinic Avante” de la Centrul de Sănătate Prietenos Tinerilor „Avante”, Ialoveni, lider – Mădălina Braga, mentor – Maria Bivol, proiectul nr. 808 „Fii informat! Fii protejat!”, suma aprobată – 10 500 lei.\n\n16. Grupul de inițiativă „PRO – potențial, rezultat, organizare” din Liceul Teoretic „Gheorghe Palade”, Puhoi, lider – Paula Goreanu, mentor – Tatiana Soltan, proiectul nr. 810 „Gheorghe Palade – Om al cetății”, suma aprobată – 9 000 lei.\n\n17. Grupul de inițiativă „One Team, One Dream”, din Liceul Teoretic „Olimp”, Costești, lider – Tudor Cozma, mentor – Eugenia Bordianu, proiectul nr. 812 „Împreună pentru sport! Împreună pentru viață!”, suma aprobată -10 500 lei.\n\n18. Grupul de voluntari din Liceul Teoretic „Petre Ștefănucă”, Ialoveni, lider – Delia Stoica, mentor – Mariana Mereacre, proiectul nr. 813 „Stele unite sub același cer”, suma aprobată – 7 500 lei.\n\n20. Grupul de inițiativă „Eco-Suruceni”, din s. Suruceni, lider – Andreea Gorceac, mentor – Sergiu Gorceac, proiectul nr. 815 „Și natura are viață!”, suma aprobată – 10 000 lei.\n\n22. Grupul de inițiativă „Cheia succesului” din s. Puhoi, lider – Corina Caragea, mentor – Ana Catîrău, proiectul nr. 817 „Constituirea Consiliului local al tinerilor Puhoi”, suma aprobată – 9 500 lei.\n\n23. Grupul de inițiativă „VOCE – visăm orizontul către excelență” din Liceul Teoretic „Ion Pelivan”, Răzeni, lider – Liliana Munteanu, mentor – Ala Calmațui, proiectul nr. 818 „Spațiu proaspăt – minte proaspătă, ediția a II-a” din liceu, suma aprobată – 9 500 lei.\n\n24. Grupul de inițiativă „Curatorii Cunoașterii”, din Liceul Teoretic „Dimitrie Cantemir”, Văsieni, lider – Cristian Darii, mentor – Lidia Plotnicov, proiectul nr. 820 „Pagini către viitor”, suma aprobată – 10 000 lei.\n\n26. Grupul de voluntari de la Centrul de Tineret Suruceni, lider – Irina Manțoc, mentor – Sergiu Botnaru, proiectul nr. 824 „Anti – Zona de confort”, suma aprobată – 6 500 lei.\n\n29. Grupul de inițiativă „Puterea lui Pi”, din Liceul Teoretic „Aurel David”, Bardar, lider – Mirea Rață, mentor – Ludmila Tonu, proiectul nr. 827 „Math Quiz Challenge”, suma aprobată – 6 900 lei.\n\n30. Grupul de inițiativă „Arhitecții schimbării”, din c. Ruseștii Noi, lider – Adela Velișcu, mentor – Maria Cîrlan, proiectul nr. 828 „Magia luminii scenice”, suma aprobată – 10 000 lei.\n\n31. Grupul de inițiativă „Colegii de școală”, din Gimnaziul Gangura, lider – Elena Leancă, mentor – Lilia Șchiopu, proiectul nr. 830 „Diferiți, dar împreună”, suma aprobată – 10 500 lei.\n\n32. Grupul de inițiativă „Călăuzele Betleemului”, din s. Costești, lider – Radu Creciun, proiectul nr. 832 „Colindul de altădată”, suma aprobată – 5 500 lei.\n\n34. Grupul de inițiativă „Amintiri”, de la Biblioteca publică a s. Ulmu, lider – Alexandra Cernean, mentor – Olga Pisica, proiectul nr. 835 „Biblioteca – labirint al culorilor”, suma aprobată – 8 500 lei.\n\n36. Grupul de inițiativă „Împreună pentru viitor”, din Liceul Teoretic „Ion Pelivan”, Răzeni, lider – Mădălina Iovu, mentor – Aliona Baidan, proiectul nr. 837 „Drumul spre succes”, suma aprobată – 6 500 lei.\n\n37. Grupul de inițiativă „Inimi unite”, din Liceul Teoretic „Ion Suruceanu”, Suruceni, lider – Nicoleta Luța, mentor – Aurelia Luța, proiectul nr. 839 „Cu pași mici spre vise mari”, suma aprobată – 7 500 lei.\n\n38. Grupul de inițiativă „Ozon”, din Gimnaziul ,,Alexandrina Rusu”, Dănceni, lider – Mihaela Zaharia, mentor – Natalia Frunză, proiectul nr. 840 „Știința la îndemână”, suma aprobată – 9 000 lei.\n\n39. Consiliul local al tinerilor din comuna Țipala, lider – Marionela Jumir, proiectul nr. 842 „Securitatea copiilor din comuna Țipala”, suma aprobată – 12 100 lei.\n\n40. Consiliul local al tinerilor din satul Costești, lider – Dan Mereacre, mentor – Parascovia Marandici, proiectul nr. 843 „Tinerii pentru cultură”, suma aprobată – 7 500 lei.\n\n41. Grupul de inițiativă „Tinerii aduc schimbarea”, din s. Cărbuna, lider – Nicoleta Falca, mentor – Cristina Rață, proiectul nr. 845 „Lumina ochilor din parcul mai verde”, suma aprobată – 10 500 lei.\n\nDe menționat că în total, la concursul de proiecte desfășurat în perioada 20 septembrie – 04 octombrie 2024, au fost depuse 55 de proiecte ale consiliilor locale de tineret, ale consiliilor elevilor şi ale grupurilor de iniţiativă civică din 20 de localități ale raionului.\n\nProgramul raional „Fondul pentru Tineri Ialoveni” este coordonat de Asociaţia obştească „Eco-Răzeni” în parteneriat cu Consiliul raional Ialoveni şi realizat cu suportul IM Swedish Development Partner și al Fundaţiei Est-Europene, din resursele acordate de Suedia.",
    "metadata": {
      "original_file": "Ialoveni_Online_0014.html"
    }
  },
  {
    "title": "DOC// Ședința Consiliului local, la Gangura. Urmează a fi alocați bani pentru hramul localității",
    "content": "DOC// Ședința Consiliului local, la Gangura. Urmează a fi alocați bani pentru hramul localității\n\nConsilierii din Gangura se întrunesc în ședință extraordinară, la 12 octombrie 2021, ora 13:00. Primăria a publicat inclusiv proiectele de decizie de pe ordinea de zi, 10 la număr.\n\nLa ședință va fi pus în discuție raportul privind executarea bugetului pentru 9 luni ale anului 2021 a Primăriei, va fi rectificat bugetul Primăriei, vor fi alocați bani pentru hramul localității, marcat la 8 noiembrie.",
    "metadata": {
      "original_file": "Ialoveni_Online_0385.html"
    }
  },
  {
    "title": "Ialoveni: Trei consilieri orășenești au renunțat la mandate. Cine le-a luat locul",
    "content": "Ialoveni: Trei consilieri orășenești au renunțat la mandate. Cine le-a luat locul\n\nTrei consilieri orășenești, aleși în urma alegerilor din 5 noiembrie 2023, au renunțat la mandatele lor din Consiliul orășenesc Ialoveni. Este vorba despre un consilier ales de pe lista Partidului Social Democrat European (PSDE) și doi consilieri aleși de pe lista Partidului Acțiune și Solidaritate. Cererile lor de demisie au fost recepționate de Comisia Electorală Centrală, care le-a ridicat mandatele și care le-a atribuit următorilor consilieri supleanți de pe listele formațiunilor politice respective.\n\nGhenadie Erimia a candidat din partea PSDE pentru funcția de consilier și pentru funcția de primar al orașului Ialoveni. Pentru funcția de primar, acesta a reușit să acumuleze doar 152 de voturi. Fiind primul pe lista propusă de PSDE pentru funcția de consilier, acesta a reușit să acceadă în Consiliul orășenesc. Acesta însă, a renunțat la mandatul său, fără a participa la vreo ședință a consiliului.\n\nCandidatul supleant căruia îi revine mandatul de consilier PSDE este Marin Jalbă . Marin Jalbă are 33 de ani și este jurist și avocat de profesie. Ședința din 14 decembrie 2023 a fost prima la care acesta a participat în calitate de ales local, acestuia fiindu-i înmânată și legitimația de consilier.\n\nCei doi consilieri PAS care au renunțat la mandatele lor sunt:\n\nLucia Mîra ocupă funcția de viceprimar al orașului Ialoveni în ultimii 4 ani. Acesta fiind și motivul renunțării la mandatul de consilier. În locul său, în consiliu a venit candidata supleantă PAS Ceban Victoria , care are 22 de ani, fiind cea mai tânără consilieră din Consiliul orășenesc Ialoveni.\n\nEugen Secrieru, ales în funcția de consilier orășenesc la alegerile din 5 noiembrie 2023, a renunțat la mandatul său de ales local în orașul Ialoveni în favoarea funcției de vicepreședinte al raionului Ialoveni, funcție în care a fost ales încă din 4 decembrie 2023. În locul lui Eugen Secrieru, în Consiliul orășenesc Ialoveni accede Ana Doschinescu . Ana Doschinescu are 53 de ani și fost în Consiliul orășenesc Ialoveni și în mandatul trecut. Aceasta este profesoară de limbă română la Liceul Teoretic „Andrei Vartic” din Ialoveni.\n\nAstfel, cei 23 de consilieri locali în orașul Ialoveni sunt:",
    "metadata": {
      "original_file": "Ialoveni_Online_0106.html"
    }
  },
  {
    "title": "Se anunță ședința Consiliului din comuna Gangura",
    "content": "Consilierii locali din Gangura sunt convocați în ședință ordinară. Ședința va avea loc marți, 16 iulie, la ora 14:00. Pe ordinea de zi sunt 18 proiecte, pe care Primăria le-a publicat spre consultare și care pot fi văzute AICI .\n\nPrimul proiect de pe ordinea de zi vizează aprobarea implementării unui proiect investițional în cadrul unui concurs în care Primăria Gangura a fost acceptată. este vorba despre un proiect pilot privind construcția infrastructurii de sanitație în gospodăriile individuale, în care comunitatea va avea o contribuție de 3% din valoarea totală a proiectului. Primarul comunei Gangura urmează să semneze contractul de finanțare și alte documente necesare pentru implementarea proiectului.\n\nUn alt proiect de pe ordinea de zi este expunerea la licitație a două terenuri agricole din extravilanul localității: unul cu o suprafață de 3 ari, la un preț de start de 10.500 de lei, și altul cu o suprafață de 133 de ari, la un preț de start de 300 de mii de lei.\n\nDe asemenea, consilierii urmează să aprobe vânzarea unui teren aferent construcțiilor, la fel din extravilanul localității, la un preț de 100.000 de lei.\n\nUn alt proiect vizează prelungirea contractului de arendă a bazinului acvatic din Misovca pentru încă un an, la un preț de 36.000 de lei.\n\nPe ordinea de zi se numără și un proiect ce va împuternici primarul comunei Gangura să semneze un acord de parteneriat cu Velikyi Dalnik din regiunea Odessa, Ucraina.",
    "metadata": {
      "original_file": "Ialoveni_Online_0043.html"
    }
  },
  {
    "title": "Jumătate din primăriile raionului Ialoveni nu publică în mediul online nicio informație despre procesul decizional",
    "content": "Jumătate din primăriile raionului Ialoveni nu publică în mediul online nicio informație despre procesul decizional\n\nÎn perioada martie-iulie 2021, IaloveniOnline a continuat activitatea de monitorizare a administrației publice locale din raionul Ialoveni din perspectiva transparenței online, în baza informațiilor publicate de primării pe paginile web oficiale și în rețele de socializare.\n\nLa fel ca și în prima perioadă de monitorizare , nicio primărie nu a respectat norma legală și nu a inclus AO „Centrul pentru Comunicare Internațională și Drepturile Omului” în lista părților interesate pentru a fi informate în mod prioritar despre ședințe și proiectele de decizii ale consiliului local, în conformitate cu pct.7 din Hotărârea Guvernului 967/2016 privind mecanismul de consultare publică cu societatea civilă în procesul decizional.\n\nDin numărul total de 25 de primării, doar două din acestea publică proiectele de decizii și deciziile aprobate: Ialoveni și Răzeni. Reieșind din documentele publicate în legătură cu ședința Consiliului orășenesc din 6 iulie, APL Ialoveni a renunțat la practica de a radia din textul deciziilor informația de interes public. În același timp, cam uflarea unor informații din decizii a fost observată pe pagina oficială a Primăriei Răzeni.\n\nFără schimbări considerabile față de perioada de monitorizare precedentă, șase primării au publicat ordinea de zi și proiectele sau deciziile ședințelor locale: Bardar, Gangura, Horești, Ruseștii Noi, Țipala și Văsieni. Alte șapte primării au publicat doar ordinea de zi a ședințelor Consiliului local: Cigîrleni, Costești, Dănceni, Hansca, Mileștii Mici, Suruceni și Zîmbreni, și aproape jumătate (zece) din primării nu au publicat în mediul online nimic aferent ședințelor Consiliilor locale: Cărbuna, Horodca, Malcoci, Molești, Nimoreni, Pojăreni, Puhoi, Sociteni, Ulmu și Văratic.\n\nTotodată, șapte primării transmit ședințele Consiliilor locale în direct pe Facebook sau Youtube – Bardar, Dănceni, Gangura, Ialoveni, Răzeni, Suruceni și Văsieni.\n\nMai multe primării din raionul Ialoveni au pagini de Facebook active, pe care postează conținut de divertisment, felicitări cu diferite ocazii: 8 martie, Paști, ziua copiilor, sărbători religioase, însă nu publică nicio informație despre procesul decizional.\n\nCa și în perioada precedentă de monitorizare, Consiliul raional Ialoveni a asigurat transparența decizională în mediul online. Pe parcursul ultimelor luni, administrația raionului a publicat pe pagina web oficială ordinea de zi a celor trei ședințe organizate, proiectele de decizii, precum și deciziile adoptate.\n\nMai multe detalii despre situația privind fiecare primărie din raionul Ialoveni, vedeți în documentul anexat sau în imaginile de mai jos.\n\n”Această activitate a fost realizată cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova”.",
    "metadata": {
      "original_file": "Ialoveni_Online_0413.html"
    }
  },
  {
    "title": "Agheasmă pentru un tractor și o porțiune de drum din Coridorul 16, de Hramul satului Horești",
    "content": "Agheasmă pentru un tractor și o porțiune de drum din Coridorul 16, de Hramul satului Horești\n\nUn tractor și tehnica pentru Primărie, Casa de cultură și o porțiune de drum național, au avut parte de un tratament special din partea primăriei satului Horești.\n\nDe hramul localității, pe 22 mai, primarul a decis să atragă atenția localnicilor asupra acestor proiecte, chemând preotul să le sfințească. Pe rând, părintele a trecut cu rugăciuni și agheasmă pe la Casa de cultură din sat, acolo unde au avut loc lucrări de reparație a acoperișului, pe la o răstignire și fântână, a stropit cu apă sfințită și a ținut rugăciuni lângă un tractor proaspăt procurat în cadrul unui proiect finanțat de Agenția de Intervenție și Plăți pentru Agricultură. De cea mai multă atenție, însă, a avut parte porțiunea de drum din Coridorul 16 – drum reabilitat din banii Băncii Mondiale, ce trece prin localitate. Preotul din sat, însoțit de alți preoți invitați, a parcurs fiecare metru din noua șosea, stropind-o cu agheasmă și ridicând rugăciuni către cer.\n\nInițiativa religioasă a aparținut primarului din Horești, la care s-au alăturat și autoritățile locale din Țipala. Primarul comunei Țipala spune că evenimentul de sfințire a porțiunii din Coridorul 16 care trece prin comună a fost coordonat cu primarul din Horești.\n\n„ Ei au avut hram în localitate și au dorit să sfințească drumul. Noi ne-am alăturat la sărbătoarea dată să sfințim și noi porțiunea noastră. La noi hramul este târziu și nu am vrut să așteptăm până la sfârșitul anului ”, ne-a spus Silviu Bivol, primarul comunei Țipala.\n\nPrintr-o dispoziție, primarul din Țipala a alocat Casei de Cultură 3500 de lei pentru organizarea sfințirii drumului. Primarul speră, astfel, să păzească noua șosea de accidente rutiere și alte tragedii:\n\n„ A sfinți un drum cred că este binevenit, deoarece toți participăm la trafic, fie în calitate de șoferi, fie în calitate de pasageri sau pietoni. De aceea, am convenit, spiritual, să ne asigurăm, să fie totul bine. Pe sectorul Costești – Zîmbreni a fost deja un accident, pare-mi-se a fost cu deces. Și la noi am avut accident, și nu doar unul. A fost dărâmat și un pilon. Prin așa inițiative, undeva se mai infiltrează în mintea omului, să rețină, să se ducă mesajul că s-a sfințit drumul și să fim mai precauți ”.\n\nPrimarul de Horești spune că, de hramul localității, a decis să sfințească mai multe proiecte investiționale de care beneficiază localitatea: „ Am avut patru proiecte finalizate. Un proiect finanțat de AIPA – am achiziționat un tractor și echipament de deszăpezire și întreținerea spațiilor verzi. Am avut un proiect de împădurire a 10 ha, din fondurile IFAD. Am reparat acoperișul casei de cultură și a fost reabilitat drumul care traversează localitatea noastră – Coridorul 16. Și am amenajat o fântână și o răstignire. Nu în toată ziua finalizăm proiecte de milioane de lei. Am sfințit casa de cultură, toata tehnica primită în cadrul proiectului AIPA, fântâna, răstignirea și drumul. Deja la pădure nu am mai mers ”.\n\n„ Nu am făcut totalurile. Au fost alocate 100 de mii de lei pentru hram, dar am avut mai multe activități: sfințirea, Festivalul Horelor și Hramul satului. Numai premii bănești în sumă de 58 de mii am dat. Doar o parte din masă a fost 27.800 lei, dar partea mesei nu a fost numai a noastră, au fost și persoane fizice care au participat. Am alimentat peste 500 de oameni. Nu pot să despart sumele să spun cât s-a cheltuit.\n\nPână la urmă suntem creștini, socotim că e un eveniment important. Unii o fac ca o deschidere, alții îi spun sfințire, pentru că a participat și preotul și am stat la o masă, pentru a mulțumi celor implicați în proiect. Sa sfințim aceste locuri ca să le avem în paza Domnului, nu cred că e ceva rău .”, a precizat alesul local.\n\nPreotul din satul Horești spune că nu a primit niciun onorariu pentru serviciile prestate. Acesta a avut invitați și alți preoți din alte localități, pe care, spune el, i-a „mulțumit personal”.\n\n„ Nu, eu nu am avut condiții. Eu am mulțumit personal preoții, că sunt cheltuieli de transport. Dar nici nu e normal să pun condiții, cine știe dacă Primăria are posibilitate sau nu ”, spune părintele Grigore de la biserica Sfântul Nicolae din Horești.\n\n„ Eu am sfințit un an în urmă porțiunea de la Zîmbreni la Costești, a acestui drum. Am mers până la Costești și ne-am întors înapoi. Doi preoți cu mașini descoperite au mers și au dat cu agheazmă. Așa și acum. S-a sfințit tehnica de la Primărie, Casa de Cultură. Am mai sfințit și o fântână și o răstignire.\n\nPentru ce se sfințește? Pentru protejare. Ca să nu fie pe acest drum accidente, să nu avem cazuri neplăcute, să protejeze Dumnezeu acest drum. Eu am o propunere ca de la Răzeni până la Băcioi să se sfințească drumul, unde chiar recent a fost un accident grav, cu morți. Acest drum este unul al morții”. Trebuie de organizat un marș mai amplu pentru acest drum, care este foarte periculos ”, spune preotul.\n\nExpertul în finanțe publice Veaceslav Ioniță spune că astfel de evenimente nu pot fi judecate prin prisma ilegalității, ci mai mult a oportunității politice.\n\n„ Da, este o cochetare a instituțiilor statului cu biserica, dar nu putem vorbi de ilegalitate, ci de oportunitate politică. Știind preferințele cetățenilor din sondaje, eu cred că autoritățile consideră că au făcut un lucru bun, pe care oamenii îl salută. Da, este un număr mic de oameni care consideră asta inoportun, dar restul se uită și le place ”, spune Veaceslav Ioniță.\n\nAcest articol a fost realizat în cadrul proiectului „IaloveniOnline – watchdog local în interesul comunității”. Proiectul este finanțat de Uniunea Europeană și implementat de un grup de organizații partenere condus de Agenția Slovacă pentru Cooperare Internațională și Dezvoltare, în strânsă colaborare cu People in Need Slovacia și alte organizații. Acesta face parte din programul de consolidare a capacităților în cadrul proiectului „Sprijinul UE pentru instituțiile mass-media locale din Republica Moldova”. Conținutul acestui material nu reflectă neapărat viziunea UE sau a People in Need Slovacia.",
    "metadata": {
      "original_file": "Ialoveni_Online_0239.html"
    }
  },
  {
    "title": "FOTO// Primarul orașului Buftea a devenit Cetățean de Onoare al orașului Ialoveni",
    "content": "Gheorghe Pistol, primarul orașului Buftea, județul Ilfov, România, a devenit Cetățean de Onoare al orașului Ialoveni. Titlul i-a fost conferit în baza deciziei Consiliului orășenesc Ialoveni din 28 mai 2021.\n\nPrimarul de Ialoveni Sergiu Armașu a înmânat lui Gheorghe Pistol diploma de conferire a acestui titlu onorific în cadrul vizitei sale la Ialoveni cu prilejul Zilei Independenței Republicii Moldova.\n\n„Colaborarea și cooperarea dintre orașele Buftea și Ialoveni s-a fructificat prin realizarea mai multor proiecte comune, inclusiv procurarea pentru micii ialoveneni a trenuțului vesel, care aduce multă bucurie copiilor din comunitate. Dl Gheorghe Pistol a semnat în Cartea de onoarea a localității în noua sa calitatea onorifică, menționând că și în continuare orașul Buftea va contribui la implementarea unor proiecte comune conform prevederilor acordului de cooperare semnat între aceste două localități”, se spune într-un mesaj al Primăriei Buftea.\n\nAmintim, decizia de conferire a titlului de Cetățean de onoarea a orașului Ialoveni a fost aprobată cu voturile PRO a 17 consilieri orășenești și 4 abțineri, la ședința din 28 mai 2021 .\n\nOrașul Ialoveni este înfrățit cu orașul Buftea din județul Ilfov. Acordul de Cooperare a fost semnat încă la 1 decembrie 2017, de Ziua Națională a României.",
    "metadata": {
      "original_file": "Ialoveni_Online_0393.html"
    }
  },
  {
    "title": "Demisia unui viceprimar de Ialoveni și alegerea altuia - pe ordinea de zi a ședinței consiliului de mâine",
    "content": "Demisia unui viceprimar de Ialoveni și alegerea altuia – pe ordinea de zi a ședinței consiliului de mâine\n\nConsilierii locali din orașul Ialoveni sunt convocați în ședință extraordinară. Primarul orașului a semnat o dispoziție de convocare a ședinței, pentru ziua de joi, 18 ianuarie, ora 12:00, în sala de ședințe a Primăriei.\n\nPe ordinea de zi se află acceptarea cererii de demisie a viceprimarului Radu Chilaru și numirea unui nou viceprimar. Deocamdată nu se cunoaște cine este persoana care va veni în această funcție, numele acesteia lipsind din proiectul de decizie.\n\nDe asemenea, vor fi alocați peste 180 de mii de lei drept ajutor unic angajaților Primăriei și angajaților sectorului amenajare și înverzire, cu ocazia Zilei Autonomiei Locale și Lucrătorului din Administrația Locală. Alți 40 de mii de lei vor fi alocați campionului mondial la judo, iwloveneanul Denis Vieru, pentru pregătire și deplasare la Jocurile Olimpice din 2024.\n\nConsilierii urmează să aprobe înaintarea spre finanțare în cadrul Programului „Satul European”, ediția II-a, 2024, a unui proiect de construcție a rețelelor de canalizare cu scurgere gravitațională în sectoarele rezidențiale. De altfel, aleșii locali vor aproba implementarea proiectului selectat de cetățeni prin intermediul bugetării participative – „În coliba albastră”, la Biblioteca Publică Orășenească pentru Copii „Spiridon Vangheli”.",
    "metadata": {
      "original_file": "Ialoveni_Online_0110.html"
    }
  },
  {
    "title": "Consilierii din Țipala se întrunesc în ședință. Ce subiecte vor fi discutate",
    "content": "Consilierii din Țipala se întrunesc în ședință. Ce subiecte vor fi discutate\n\nConsilierii locali din Țipala se întrunesc în ședință. Primăria comunei anunță că marți, 10 august, va avea loc ședința ordinară a Consiliului, în sala mare de ședințe a Primăriei.\n\nPrimăria a publicat ordinea de zi a ședinței (13 subiecte), și proiectele de decizii propriu-zise .",
    "metadata": {
      "original_file": "Ialoveni_Online_0405.html"
    }
  },
  {
    "title": "Dăncenenii din diaspora, încurajați să contribuie la reparația capitală a stadionului de minifotbal din localitate",
    "content": "Dăncenenii din diaspora, încurajați să contribuie la reparația capitală a stadionului de minifotbal din localitate\n\nPrimara satului Dănceni anunță deschiderea conturilor bancare în euro și dolari americani, pentru colectarea fondurilor din diaspora, pentru reparația capitală a stadionului de minifotbal din localitate – proiect câștigat de Primăria Dănceni în cadrul Programului de granturi DAR 1+3. Programul prevede o realizarea unui proiect cu susținerea financiară a 4 părți: Guvern, autoritatea locală, diaspora și agenți economici locali.\n\nSuma totală a proiectului conform devizului elaborat este în jur de 442 de mii de lei, dintre care Guvernul contribuie cu circa 202 mii de lei, Diaspora Dănceni – circa 52 mii de lei; Primăria Dănceni – circa 137 mii de lei, iar agenții economici locali – 50 de mii de lei.\n\n„În preajma Campionatului European de fotbal suntem toți concentrați în fața televizoarelor, dar fotbalul e mult mai interesant când îl joci tu, când te vezi cu băieții, alergi, transpiri și promovezi un mod sănătos de viață. În satul Dănceni terenul de mini fotbal a fost timp de mulți ani un loc unde am putut să ne manifestăm suflarea fotbalistică, însă starea acestuia ne-a determinat să mergem în satele vecine pentru a face ce ne place. Acum avem posibilitatea să readucem viață stadionului nostru drag, avem proiect câștigat, avem suportul primăriei, dar avem nevoie și de ajutorul dumneavoastră financiar. Dacă aveți posibilitatea și dorința să contribuiți la amenajarea unui loc unde copii dumneavoastră să poată practica sportul în siguranță, vă rog să ne susțineți”, scrie consilierul local Ion Agrici, care anunță că familia acestuia va dona 10 mii de lei pentru realizarea acestui proiect.\n\n„Ne dorim cât mai curând să demarăm procedura de licitație, dar totul depinde de cât de repede ne mobilizăm. Contăm pe sprijinul Dvs și vă asigur de maximă transparență”, scrie și primara satului Dănceni, Victoria Butuc-Guranda.\n\nDatele bancare unde pot fi făcute donațiile din diaspora:",
    "metadata": {
      "original_file": "Ialoveni_Online_0055.html"
    }
  },
  {
    "title": "DOC// Consilierii raionali, convocați în ședință. Ce proiecte vor fi discutate",
    "content": "DOC// Consilierii raionali, convocați în ședință. Ce proiecte vor fi discutate\n\nLa 4 august 2022 urmează să aibă loc o nouă ședință a Consiliului Raional Ialoveni. Pe ordinea de zi sunt incluse 17 proiecte.\n\nPrintre proiecte se numără acceptarea unei inițiative a Inspectoratului de Poliție Ialoveni de a înveșnici memoria polițiștilor din raion, căzuți la datorie, prin edificarea unui monument. Autorul edificării monumentului urmează a fi ales prin negociere directă de o comisie specială ce va fi instituită prin dispoziția președintelui raionului.\n\nUn alt proiect vizează alocări de bani Primăriilor Pojăreni, Cărbuna și Ruseștii Noi, drept contribuție la unele proiecte din cadrul programului DAR1+3. Alocări de bani vor fi efectuate și către mai multe instituții de învățământ din raion. Alți 920 de mii de lei vor fi alocați pentru reconstrucția Stadionului Raional Ialoveni.\n\nUn alt proiect prevede inițierea procedurii de formare, prin separare, a unui bun imobil din complexul curativ – fosta Policlinică raională, cu o suprafață totală de 2.285,5 m.p. Potrivit proiectului, acest lucru se face pentru „asigurarea condițiilor optime pentru activitatea Centrului de Sănătate Ialoveni și a Spitalului raional Ialoveni”. Cel mai probabil, este vorba despre separarea Centrului de Sănătate Ialoveni de Spitalul Raional Ialoveni, urmând ca medicii de familie să rămână în Blocul B al spitalului, bloc care va avea un alt număr cadastral.\n\nUn alt proiect prevede aprobarea unui Regulament de acordare a burselor pentru cei mai talentați elevi ai Școlii de Arte, ai Școlii sportive pentru copii și tineret și ai Centrului de Creație din Ialoveni. Potrivit regulamentului, cuantumul lunar al bursei urmează a fi de 300 de lei (300lei x 9 luni= 2700 de lei anual). Vor beneficia de burse elevii care au o medie anuală nu mai mică de 9.00, care au obținut locuri premiante la olimpiadele raionale, republicane și internaționale, se implică în activități extracurriculare și în viața comunității etc. Potrivit Regulamentului, în instituțiile mici va fi alocată câte o bursă la fiecare 100 de elevi, iar în instituțiile mari – câte o bursă la fiecare 150 de elevi. Candidații la bursă vor fi selectați de o comisie raională.",
    "metadata": {
      "original_file": "Ialoveni_Online_0281.html"
    }
  },
  {
    "title": "Școala de Arte Ialoveni: Taxele pentru instruirea copiilor sunt mai mari cu câteva zeci de lei în acest an",
    "content": "Școala de Arte Ialoveni: Taxele pentru instruirea copiilor sunt mai mari cu câteva zeci de lei în acest an\n\nTaxele pentru instruirea copiilor la specialitățile Școlii de Arte din Ialoveni au fost majorate, prin decizia consilierilor locali, cu câteva zeci de lei. Dacă anul trecut, taxele de instruire constituiau 250-280 lei, anul acesta, unele taxe ajung la 330 de lei.\n\nDe asemenea, copiii orfani de ambii părinți sau cei care cresc în casele de tip familial sunt scutiți integral de taxă. Familiile cu patru sau mai mulți copii vor achita 50% din taxă pentru instruirea primului copil și 20% din taxă pentru instruirea celorlalți copiii.\n\nÎn cazul absenței elevului de la lecții pe motiv de boală pe o durată de o lună sau mai mult, taxa va fi achitată în mărime de 50% pe perioada bolii.\n\nDaniela Bodorin, directoarea Școlii de Arte explică faptul că 80% din bugetul instituției vine de la Ministrul Finanțelor, din bugetul de stat, iar 20% – din plățile achitate de părinți și elevi.\n\n„Dacă calculăm din aceste 20%, ar ieși o taxă de 395 de lei per elev. Adică real, ar fi o taxă de 395 de elevi. Noi nu am majorat plata în școală de vreo 3 ani. Doi ani în urmă s-a decis la consiliul să nu mărim taxa și diferența să fie acoperită de Primărie, iar anul trecut am majorat foarte puțin. Anul ăsta noi nu am putut să ridicăm așa cum trebuie pentru că ar fi saltul prea mare”, spune Daniela Bodorin pentru IaloveniOnline.\n\nPentru anul de studii 2023-2024 la Școala de Arte s-au înscris peste 400 de elevi.",
    "metadata": {
      "original_file": "Ialoveni_Online_0147.html"
    }
  },
  {
    "title": "Un parc din orașul Ialoveni va purta numele primarului Sergiu Armașu",
    "content": "ACTUALIZARE: Primarul de Ialoveni a venit cu o altă propunere pentru denumirea parcului din sectorul Huțuleuca .\n\nȘtire inițială: Un parc din orașul Ialoveni va purta numele actualului primar, Sergiu Armașu. O decizie în acest sens a fost aprobată în unanimitate de cei 19 consilieri prezenți la ședința din 29 noiembrie 2024 a Consiliului orășenesc Ialoveni.\n\nEste vorba despre parcul de pe strada Mihai Viteazul (Teatrul de Vară), construit în cadrul unui proiect de revitalizare urbană, implementat de Agenția de Dezvoltare Regională Centru și susținut financiar de Fondul Național pentru Dezvoltare Regională și Locală, cu un buget total de peste 11,7 milioane de lei, inclusiv o contribuție din partea orașului Ialoveni.\n\nProiectul de decizie pentru denumirea parcului a fost propus de consilierul Nicolae Stegărescu, având la bază „inițiativa locuitorilor orașului Ialoveni” și un „set de demersuri semnate”.\n\nSubiectul a fost introdus suplimentar pe ordinea de zi.\n\nPotrivit proiectului, decizia atribuirii parcului numelui actualului primar are loc „în semn de înaltă gratitudine și drept expresie de recunoaștere, apreciere a contribuției valoroase în dezvoltarea orașului Ialoveni, aduse dlui Sergiu Armașu, remarcabilă personalitate”.\n\nSergiu Armașu se află la cel de-al treilea mandat de primar al orașului Ialoveni. Acesta a candidat independent în anul 2015 și 2019, iar la alegerile din 2023 a candidat din partea Partidului Acțiune și Solidaritate.",
    "metadata": {
      "original_file": "Ialoveni_Online_0002.html"
    }
  },
  {
    "title": "Statele de personal ale Primăriei Ialoveni. Câți angajați trebuie să aibă, conform legii",
    "content": "Statele de personal ale Primăriei Ialoveni. Câți angajați trebuie să aibă, conform legii\n\nUn număr total de 30,5 de unități de personal ar trebui să aibă Primăria Ialoveni. Acesta este efectivul limită fixat prin decizie a Consiliului orășenesc Ialoveni.",
    "metadata": {
      "original_file": "Ialoveni_Online_0452.html"
    }
  },
  {
    "title": "Starea deplorabilă a drumurilor locale este principala problemă identificată de cetățenii din Gangura",
    "content": "Starea deplorabilă a drumurilor locale este principala problemă identificată de cetățenii din Gangura\n\nStarea drumurilor locale este principala problemă a locuitorilor comunei Gangura, cel puțin așa arată rezultatele sondajului, realizat de programul Comunitatea mea. Sondajul a fost realizat în comuna Gangura în luna mai, pe un eșantion de 670 de gospodării, de la care au fost colectate 470 de chestionare.\n\nPotrivit sondajului, aproape 40 % din cetățenii au indicat că drumurile sunt înguste, asfaltul este deteriorat, multe gropi, glod, lipsa canalelor de scurgere, iar pe timp de ploaie, copii merg prin băltoace.\n\nLipsa Centrului Cultural este a doua problemă cu care se confruntă locuitorii comunei. Aceștia menționează în sondaj că „dacă nu e Casă de Cultură, treptat, satul moare”, locuitorii nu au unde să-și petreacă timpul liber și nu au să-și desfășoare activitățile culturale.\n\nO a treia problemă este gunoiștea și salubritatea. Aici locuitorii au indicat că „în localitate lipsesc containere pentru gunoi” iar câinii împrăștie gunoiul.\n\nPrimarul comunei, Marcel Bobeica susține că acest sondaj a fost realizat în cadrul parteneriatului pe care îl are Primăria cu programul Comunitatea mea. „Urmează să avem și consultări publice cu cetățenii pentru a identifica și a decide problema stringentă din localitate”, a spus Marcel Bobeica.\n\nProblema aleasă în urma consultărilor fa fi înaintată spre concursul de finanțare la programul Comunitatea mea.\n\nProgramul Comunitatea mea este la a patra rundă și are 30 de parteneri noi. În acest an în raionul Ialoveni, partenerii sunt primăria Dănceni și primăria Gangura.",
    "metadata": {
      "original_file": "Ialoveni_Online_0215.html"
    }
  },
  {
    "title": "Ruseștii Noi se va înfrăți cu trei localități din România",
    "content": "Ruseștii Noi se va înfrăți cu trei localități din România\n\nComuna Ruseștii Noi se va înfrăți cu alter trei localități din România. Este vorba despre:\n\nO decizie de înfrățire cu cele trei localități menționate mai sus a fost aprobată, cu 11 voturi pro și niciun vot împotrivă, la ultima ședință a Consiliului Comunal Ruseștii Noi. Prin decizie, primarul comunei, Valentina Meșină, a fost împuternicită să semneze Acordul de cooperare și înfrățire între comuna Ruseștii Noi și fiecare din cele trei localități din România.",
    "metadata": {
      "original_file": "Ialoveni_Online_0350.html"
    }
  },
  {
    "title": "Aliona Plugaru, numită în funcția de secretară a Consiliului Raional Ialoveni",
    "content": "Aliona Plugaru a fost numită secretară a Consiliului Raional Ialoveni, prin votul consilierilor raionali, în cadrul ședinței din 17 mai 2024.\n\nAceasta a fost aleasă secretară a consiliului în urma unui concurs, petrecut după ce fostul secretar al Consiliului, Nicolae Mereacre, a părăsit această funcție, în contextul împlinirii vârstei de pensionare . De la declararea funcției drept vacantă, Aliona Plugaru, a ocupat interimatul acestei funcții.\n\nAnterior, Aliona Plugaru a ocupat funcția de șefă a Secției Administrare Publică din cadrul Consiliului Raional Ialoveni. Aceasta este originară din satul Bardar.",
    "metadata": {
      "original_file": "Ialoveni_Online_0079.html"
    }
  },
  {
    "title": "Inițiativă a fost lansată - Casa raională de cultură Ialoveni în numele lui Andrei Ungureanu",
    "content": "Inițiativă a fost lansată – Casa raională de cultură Ialoveni în numele lui Andrei Ungureanu\n\nCu unanimitatea de voturi, ale consilierilor prezenți la ședința Consiliului orășenesc Ialoveni din 28 mai 2021, a fost aprobat demersul cu solicitarea către Consiliul raional Ialoveni de a atribui Casei de Cultură din Ialoveni de Casa raională de cultură „Andrei Ungureanu”.\n\nInițiativa de atribui numele lui Andrei Ungureanu a venit de la mai mulți locuitori, discipoli ai mai maiestrului, care s-au adresat cu această idee la Primăria Ialoveni.\n\nUrmătoarul pas în procesul de atribuire a numelui urmează să fie făcut de Consiliul raional Ialoveni, în gestiunea căruia se află Casa raională de cultură.\n\nReamintim. \n\n Omul Emerit al Republicii Moldova, ialoveneanul, ANDREI UNGUREANU s-a stins din viață la 24 februarie 2021, pe fundalul complicațiilor provocate de infectarea cu COVID-19. \n\n Andrei UNGUREANU activase în ultimii ani în calitate de metodist al Casei raionale de Cultură Ialoveni, conducător artistic al colectivelor „Porumbița” și „Enigma”. Formații de dansatori cu care a dus faima orașului Ialoveni în multe locuri peste hotarele Republicii Moldova.",
    "metadata": {
      "original_file": "Ialoveni_Online_0429.html"
    }
  },
  {
    "title": "Licitație la Țipala: Două terenuri vor fi expuse spre vânzare",
    "content": "Licitație la Țipala: Două terenuri vor fi expuse spre vânzare\n\nDouă terenurii agricole amplasate în extravilanul comunei Țipala vor fi expuse la licitația de vânzare cumpărare „cu strigare” organizată de primărie. Licitația va avea loc pe 24 aprilie, ora 14: 00, în incinta primăriei, iar taxa de participare este de 600 lei pentru persoanele fizice și 1200 lei pentru persoanele juridice.\n\nPrimul teren cu numărul numărul cadastral 5531104.548 are suprafaţă de 0,2724 ha, și are un preţul iniţial de 18 mii de lei. \n\n\n\nAl doilea teren expus pentru licitație are numărul cadastral 5531201.349, cu o suprafaţă de 3,0 ha, și este expus la un preţ iniţial de 238 mii de lei.\n\nTermenul limită de depunere a cererilor şi a documentelor de participare este de 23 aprilie 2024 , ora 17:00.",
    "metadata": {
      "original_file": "Ialoveni_Online_0096.html"
    }
  },
  {
    "title": "Comuna Zâmbreni se va înfrăți cu o localitate din județul Vaslui, România",
    "content": "Comuna Zâmbreni se va înfrăți cu o localitate din județul Vaslui, România\n\nComuna Zâmbreni urmează să semneze un Acord de înfrățire cu comuna Pădureni, județul Vaslui, România. Consiliul local a semnat o decizie prin aprobă semnarea acordului.\n\n„Vom înfăptui înfrățirea la 11 iunie, când va avea loc un Festival la Zâmbreni. Va veni o delegație din comuna Pădureni și vom semna Acordul. Festivalul îl facem împreună cu Primăria Pădureni, din România vor veni șase fanfare”, spune primarul comunei Zîmbreni, Daniel Țonu.\n\nPădureni va fi cea de-a doua localitate românească, cu care Zîmbreni va avea semnat un Acord de colaborare, după orașul Bragadiru din județul Ilfov.\n\n„Primăria Pădureni este una din cele mai dezvoltate primarii din județul Vaslui. Eu am fost la ei și am văzut, sunt foarte dezvoltați, au multe proiecte, avem de la cine lua exemplu”, mai spune Daniel Țonu.\n\nPotrivit Primarului, o altă localitate românească, cu care există intenții de semnare a unui acord de colaborare este comuna Cozmești, județul Iași.",
    "metadata": {
      "original_file": "Ialoveni_Online_0242.html"
    }
  },
  {
    "title": "Expiră termenul de executare a lucrărilor la Coridorul 16 din raionul Ialoveni. Administrația de Stat a Drumurilor evaluează situația",
    "content": "Expiră termenul de executare a lucrărilor la Coridorul 16 din raionul Ialoveni. Administrația de Stat a Drumurilor evaluează situația\n\nPână la sfârșitul lunii iunie, urmează a fi încheiate lucrările de reabilitare a Coridorului 16, cu o lungime de peste 34 de km ce traversează localitățile Pojăreni, Costești, Zîmbreni, Horești și Țipala. Lucrările au reînceput în toate cele patru sectoare după o pauză de inactivitate pe perioada rece a anului. Trei din cele patru sectoare n-au ajuns încă la jumătatea lucrărilor planificate, iar responsabilii de la Administrația de Stat a Drumurilor (ASD) nu exclud că termenul de execuție ar putea fi prelungit.\n\nPotrivit directorului adjunct al Administrației de Stat a Drumurilor, Iulian Mornealo, lucrările au reînceput după perioada de iarnă în toate cele patru sectoare. Astfel, cele mai mari progrese sunt înregistrate în sectorul 4, cu 77 la sută din lucrări efectuate. Iar în sectoarele 1, 2 și 3 lucrările de reparație nu au ajuns nici la jumătate.\n\nSectorul 1, care trece prin satul Pojăreni până în satul Costești, cu o lungime de peste 8 km și o cu o valoare a investițiilor de peste 98 milioane de lei este realizat în proporție de 26%. Lucrările sunt efectuate de compania „Rutador” SRL.\n\nSectorul 2, care traversează localitățile Costești și Zîmbreni, cu o lungime de circa 9 km, este reparat de compania SC „Nouconst” SRL, cu o investiție de circa 95 milioane de lei, progresul fiind de 44%.\n\nSectorul 3, care trece prin satul Horești până în satul Țipala, cu o lungime de peste 9 km și cu o valoare de peste 81 milioane de lei, este realizat în proporție de 37%.\n\nSectorul 4, care traversează satul Țipala, cu o lungime de peste 8 km și cu investiții de circa 88 milioane de lei, este realizat în proporție de 77%. Sectoarele 3 și 4 sunt realizate de compania „Irinda-Prim” SRL.\n\nDeși se atestă o creștere a prețurilor pentru materialele de construcție, reprezentații ASD susțin că executanții operează cu prețurile indicate în contract și că bugetul proiectului nu a fost modificat.\n\nIulian Mornealo susține că „la moment nu sunt înregistrate careva acorduri sau solicitări de prelungire a termenului contractual”. Întrebat dacă termenul de finalizare a contractului ar putea fi prelungit, acesta susține că „acum nu putem să fim siguri că acest lucru nu se va întâmpla”.\n\n„Dacă antreprenorul are temei și poate justifica această necesitate de extindere de timp, sau că au fost înregistrate anumite evenimente care i-au creat imposibilitatea de a activa, atunci îi va fi examinată justificarea și va fi luată o decizie. Cel mai probabil, poate exista temei să solicite o extindere de timp”, susține directorul adjunct ASD, Iulian Mornealo, pentru IaloveniOnline.\n\nAnul trecut, mai mulți locuitorii ai localitățiilor Zâmbreni și Horești se arătau nemulțumiți de implementarea acestui proiect. Directorul adjunct al ASP afirmă: „Am primit o serie de scrisori și plângeri din partea locuitorilor. O bună parte din ele au fost soluționate. Unii primarii încă insistă pe anumite modificări, dar trebuie să înțelegem că drumul în sine nu este tot satul și cumva nu putem din păcate soluționa toate problemele localității din contul acestui proiect. Suntem și limitați financiar și din bugetul pe care îl avem încercăm să intervenim la maximum unde e posibil pentru a îmbunătăți condițiile din aceste localități. La toate intrările în curți care au fost omise s-au făcut modificările necesare, s-au mai făcut canale adiționale, pe unele trasee apa a fost redirecționată” menționează Iulian Mornealo.\n\nLucrările de reabilitare a peste 34 km ai Coridorului 16, ce traversează localitățile Pojăreni, Costești, Zîmbreni, Horești și Țipala, sunt finanțate de Banca Mondială, care a alocat Guvernului Republicii Moldova 80 milioane de dolari. Alte 6,3 milioane sunt oferiți din Fondul Rutier. Lucrările au început în decembrie 2020 și sunt efectuate de trei companii locale.",
    "metadata": {
      "original_file": "Ialoveni_Online_0307.html"
    }
  },
  {
    "title": "Pe 28 iulie Primăria Ruseștii Noi invită cetățenii la audieri publice",
    "content": "Pe 28 iulie Primăria Ruseștii Noi invită cetățenii la audieri publice\n\nPrimăria Ruseștii Noi invită cetățenii din localitate pe 28 iulie, ora 15.00, la audieri publice. Audierile se vor desfășura în incinta primăriei și va aborda două subiecte: reabilitarea sectoarelor de drum 2020 -2023 și distribuirea celor 314 m3 de beton.\n\nPrimăria Ruseștii Noi îndeamnă cetățenii să participe la audieri cu luări de cuvânt. Cetățenii se pot înscrie prealabil la primărie ori cu 10 minute înainte de ședință. Iar ordinea luărilor de cuvânt se va efectua strict în ordinea înregistrată.\n\nPrimara localității, Valentina Meșină susține că în cadrul audierilor se va analiza care sectoare de drum sunt pregătite pentru a primi beton. „Urmează să analizăm câte sectoare de drum sunt pregătite pentru contribuție, care este de 40% din costuri și care au pregătit caietul de sarcini și devizul de cheltuieli”, menționează primara.\n\nÎn cadrul audierilor se prezintă obligatoriu: \n\n – liderul sectorului de drum; \n\n -cererea; \n\n – caietul de sarcini și Devizul de cheltuieli; \n\n – contribuția financiară a locuitorilor; \n\n -nota conceptuală în linii generale, în care să fie expusă clar problema, numărul de beneficiari pe diferite categorii.\n\nValentina Meșină spune că aceste audieri reprezintă un proces transparent atât pentru primărie cât și pentru locuitori. „La primărie avem recepționate vreo 60 de cereri din partea cetățenilor pentru drumuri iar prezența liderilor din sectoarele de drum care doresc să beneficieze de beton este strict necesară. Cei care vor veni la audieri și vor prezenta devizul de cheltuieli cât și contribuția financiară vor ajunge pe masa consilierilor pentru examinare, aici se finalizează speculațiile că am împărțit cum am dorit acest beton” , menționează primara.",
    "metadata": {
      "original_file": "Ialoveni_Online_0184.html"
    }
  },
  {
    "title": "VIDEO// Întâi consultată public apoi exclusă - dublarea de taxe la benzinăriile și farmaciile din Ialoveni",
    "content": "VIDEO// Întâi consultată public apoi exclusă – dublarea de taxe la benzinăriile și farmaciile din Ialoveni\n\nÎn luna mai anul curent, în Primăria Ialoveni a existat intenția de a majora taxele locale pentru farmaciile și benzinăriile din orașul Ialoveni.\n\nLa 21 mai, cu o săptămână înainte de ședința Consiliului orășenesc, au fost organizate și Consultări publice la Casă de cultură. Aparatul primăriei a prezentat argumentele de ce se intenționează majorarea acestor taxe\n\nMajorarea presupunea o dublare a taxelor fixate la finele anului 2020 și din cele prezentate de Valentin Bogos, jurist la Primăria Ialoveni și primarul Sergiu Armașu, intenția este „în baza solicitărilor cetățenilor.”\n\nLa discutarea ordinei de zi a ședinței din 28 mai, pimarul orașului Ialoveni, Sergiu Armașu, a solicitat excluderea din ordinea de zi a proiectului de decizie nr. 02/03 „ Cu privire la modificarea deciziei nr. 05/03 din 11.12.2020 Cu privire la aprobarea taxelor locale pentru anul 2021. „, adică a solicitat excluderea majorărilor.\n\nPentru a exclude din Ordinea de zi a proiectul de majorare au votat PENTRU toți cei 20 de consilieri prezenți.\n\nVideo cu argumentele aduse la consultările publice de ce trebuie majorate taxele\n\nSolicitarea primarului de a exclude majorarea de pe ordinea de zi a ședinței Consiliului orășenesc Ialoveni. De ce a renunțat la intenția de majorare, vedeți în video:\n\nPe teritoriul orașului Ialoveni sunt înregistrate 7 farmacii și 7 benzinării care achită taxe și în bugetul local.",
    "metadata": {
      "original_file": "Ialoveni_Online_0491.html"
    }
  },
  {
    "title": "De Hramul localității, Primarul de Zîmbreni convoacă consilierii locali în ședință extraordinară",
    "content": "De Hramul localității, Primarul de Zîmbreni convoacă consilierii locali în ședință extraordinară\n\nPrimarul comunei Zâmbreni convoacă consilierii locali într-o ședință extraordinară la data de 25 mai, zi în care comuna își sărbătorește Hramul localității. Pe ordinea de zi sunt doar două subiecte. Potrivit primarului de Zîmbreni, Daniel Țonu, ședința va fi una „oficială, dar puțin festivă”.\n\nPrimul subiect de pe ordinea de zi vizează conferirea titlului de ”Cetățean de onoare al comunei Zîmbreni”, iar al doilea – aprobarea semnării Acordului de înfrățire cu comuna Pădureni, județul Vaslui, România.\n\n„Noi avem o tradiție de mai mulți ani, de hram vom determina cel mai bun gospodar, cea mai bună mahala, cea mai amenajată gospodărie, cea mai amenajată fântână, și totodată, decernăm un cetățean de onoare al comunei. Eu voi veni cu propunerea către consiliu, dacă vor accepta, bine, dacă nu – mai discutăm”, ne-a spus Daniel Țonu.\n\nÎntrebat despre cine este vorba, primarul spune că nu vrea să dea, deocamdată, numele acestuia, însă a ținut să menționeze că este o persoană din diaspora.\n\n„Avem un domn antreprenor care ne duce faima. Ajută familiile nevoiașe, a contribuit la reparația bisericii din satul Zîmbreni și din Găureni. Eu voi propune, deja consilierii vor decide. Tot pe 25 vom sfinți Grădinița Albinuța, în care am investit, cu suportul României, a Guvernului și a consiliului, peste 8 milioane de lei”, spune primarul, care a evitat să ne spună ce sumă a fost alocată pentru toate activitățile programate pentru Hramul localității. „Nu avem nicio sumă alocată anume pentru asta. Noi am alocat de la începutul anului în buget pentru activități culturale și de acolo, cu resurse mici facem lucruri frumoase.”",
    "metadata": {
      "original_file": "Ialoveni_Online_0254.html"
    }
  },
  {
    "title": "Ședința Consiliului local din Nimoreni: Mai multe terenuri din localitate ar urma să fie scoase la licitație iar altele să-și schimbe destinația",
    "content": "Ședința Consiliului local din Nimoreni: Mai multe terenuri din localitate ar urma să fie scoase la licitație iar altele să-și schimbe destinația\n\nPe ordinea de zi a Consiliul local Nimoreni din 15 martie sunt prevăzute scoaterea la licitație a cinci terenuri pentru vânzare-cumpărare, cu destinație agricolă. Alte terenuri aflate în gestiunea primăriei ar urma să-și schimbe destinația iar consilierii ar urma să aprobare Planul de activitate a Consiliului Local pentru trimestru II. Ședința va avea loc pe 15 martie ora 14:00 în incinta Primăriei.\n\nConsilierii urmează să se expună viz a vi de scoaterea la licitație a mai multor bunuri imobile. Astfel, conform proiectelor de decizie se propune:\n• scoaterea la licitație de vînzare-cumpărare a bunului imobil, teren din extravilanul localității, proprietate privată a UAT Nimoreni, cu numărul cadastral 5524204.387, cu suprafața de 0,0,5343 ha, modul de folosință agricol, prețul inițial de expunere la licitație este 210 000 lei.\n• scoaterea la licitație de vînzare- cumpărare a bunului imobil, teren din extravilanul localității, proprietate privată a UAT Nimoreni, cu numărul cadastral 5524204.391, cu suprafața de 0,6054 ha, modul de folosință agricol, prețul inițial de expunere la licitație este 204 000 lei.\n• scoaterea la licitație de vînzare-cumpărare a bunului imobil, teren din extravilanul localității, proprietate privată a UAT Nimoreni, cu numărul cadastral 5524204.390, cu suprafața de 0,6699 ha, modul de folosință agricol, prețul inițial de expunere la licitație este 101 100 lei.\n• scoaterea la licitație de vînzare- cumpărare a bunului imobil, teren din extravilanul localității, proprietate privată a UAT Nimoreni, cu numărul cadastral 5524204.389, cu suprafața de 0,8378 ha, modul de folosință agricol, prețul inițial de expunere la licitație este 106 100 lei.\n• scoaterea la licitație de vînzare- cumpărare a bunului imobil, teren din extravilanul localității, proprietate privată a UAT Nimoreni, cu numărul cadastral 5524204.351, cu suprafața de 1,1709 ha, modul de folosință agricol, prețul inițial de expunere la licitație este 138 400 lei.\n\nCâteva din subiectele ordinei de zi vizează modificarea destinației a unor terenuri publice cât și cereri private a cetățenilor.\n\nDe asemenea, se va examina prescripția Inspecției Financiare și se va repartiza soldul disponibil din anul 2022 cât și executarea bugetului pentru anul 2021.",
    "metadata": {
      "original_file": "Ialoveni_Online_0311.html"
    }
  },
  {
    "title": "Satul European, 2024-2025. LISTA localităților care au câștigat finanțare pentru proiecte",
    "content": "Satul European, 2024-2025. LISTA localităților care au câștigat finanțare pentru proiecte\n\nAutoritățile centrale au publicat lista proiectelor prioritare de dezvoltare locală pentru finanțare din mijloacele Fondului național pentru dezvoltare regională și locală în perioada 2024-2025. În total, 612 proiecte vor fi realizate în cadrul Programului Național Satul European, ediția 2024. Valoarea totală a proiectelor este de 2,8 miliarde de lei (2 797 484 843), iar contribuția FNDRL va fi de 2,5 miliarde lei.\n\nPrintre câștigătorii de finanțare se numără și 21 de localități din Raionul Ialoveni. Cele mai multe proiecte câștigătoare, 9 la număr, care vor fi realizate prin intermediu, Programului „Satul European” sunt din categoria renovării clădirilor publice. Alte 8 proiecte fac parte din domeniul sistemelor de alimentare cu apă și canalizare.\n\n1.Sociteni: „Îmbunătățirea și dezvoltarea infrastructurii serviciilor publice rurale din satul Sociteni, raionul Ialoveni, prin construcția rețelei de canalizare”.\n\n2. Ialoveni – „Servicii de sanitație de calitate și un trai decent pentru Ialoveneni (sectorul Huțuleuca și Albeni)”.\n\n3. Bardar: „Instalații de epurare și rețele exterioare de canalizare din s. Bardar, r-nul Ialoveni, Etapa IV”\n\n4. Horești: „Crearea accesului populației la sistemul de canalizare modernizat în satul Horești”.\n\n5. Zîmbreni: „Construcția rețelei de canalizare și de epurare pentru grădiniță de copii, alte obiecte de menire-social-culturală și case individuale din s. Zimbreni”\n\n8. Mileștii Mici: „Îmbunătățirea și dezvoltarea infrastructurii serviciilor publice rurale din satul Mileștii Mici, raionul Ialoveni, prin construcția unei stații de epurare pentru localitate”.\n\n9. Văsieni: „Îmbunătățirea calității serviciilor de educație și îngrijire a copiilor preșcolari, din satul Văsieni, raionul Ialoveni, prin eficientizarea energetică și renovarea acoperișului clădirii Grădiniței de copii nr. 1 din localitate, modernizarea prin dotare și construcția unei centrale fotovoltaice pentru instituție”.\n\n10. Ulmu: „Îmbunătățirea calității serviciilor de educație și îngrijire a copiilor preșcolari,din s.Ulmu,r. Ialoveni,prin realizarea lucrărilor de renovare exterioară a Grădiniței de copii „Stejărel” din localitate, inclusiv prin măsuri de îmbunătățire a eficienței energetice și renovarea acoperișului”.\n\n16. Nimoreni: „Lucrări de renovare la Grădinița de copii „Butucel” din satul Nimoreni”.\n\n18. Văratic: „Asigurarea securității energetice prin construcția centralei electrice fotovoltaice de 40kW în sat. Văratic, r-nul Ialoveni”",
    "metadata": {
      "original_file": "Ialoveni_Online_0038.html"
    }
  },
  {
    "title": "Un nou bun imobil pentru construcții delimitat „pe șes”",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0468.html"
    }
  },
  {
    "title": "Ruseștii Noi, „Diaspora Acasă - 2023”. Primăria deschide un cont pentru donații, pentru organizarea evenimentului",
    "content": "Ruseștii Noi, „Diaspora Acasă – 2023”. Primăria deschide un cont pentru donații, pentru organizarea evenimentului\n\nConsiliul Comunal Ruseștii Noi a aprobat deschiderea unui cont bancar pentru donații voluntare, ce vor fi utilizate la organizarea a două evenimente ce vor avea loc concomitent, pe 6 august: evenimentul „Diaspora Acasă-2023” și „Ziua sportului 2023”.\n\n„Dragi ruseșteni, reprezentanți ai Diasporei, “Diaspora Acasă- 2023” este eveniment dedicat Dvs, pentru a vă întâlni, a socializa, a vă bucura împreună! Dacă doriți ca evenimentul să fie mai deosebit, vă așteptăm cu DONAȚII și PROPUNERI de organizare”, este mesajul primarei Valentina Meșină.\n\nDe asemenea, Primăria a făcut public Programul sportiv preconizat pentru “Ziua Sportului -2023”:",
    "metadata": {
      "original_file": "Ialoveni_Online_0192.html"
    }
  },
  {
    "title": "VIDEO// Terenurile pentru construcții, 7 la număr au avut prioritate la delimitat la prima ședință 2021 a Consiliului orășenesc Ialoveni. Partea I",
    "content": "VIDEO// Terenurile pentru construcții, 7 la număr au avut prioritate la delimitat la prima ședință 2021 a Consiliului orășenesc Ialoveni. Partea I\n\nLa prima ședință din anul 2021 a Consiliului orășenesc Ialoveni(desfășurată pe 26 02 21) ordinea de zi a consilierilor s-a aflat un set de din 7 decizii cu privire la delimitarea de terenuri. Toate 7 proiecte de decizii au fost votate de consilieri cu majoritate de voturi.\n\nExaminarea detaliată a proiectelor de decizie cu privire la delimitarea terenurilor la Ședința Comisiei funciare CO Ialoveni din 24 02 2021. VIDEO:\n\nMai jos vedeți o prezentare generală despre fiecare din aceste terenuri:\n\npentru construcții, cu suprafața de 0,10 ha, teren din intravilanul localității, cu nr. cadastral 55012141006.\n\nconsilieri, 0 s-au abținut de la vot.\n\npentru construcții, cu suprafața de 0,2392 ha, teren din intravilanul localității, cu nr. cadastral 5501208719.\n\nconsilieri, 1 s-au abținut de la vot.\n\npentru construcții, cu suprafața de 0,0728 ha, teren din intravilanul localității, cu nr. cadastral 5501206417.\n\nconsilieri, 4 s-au abținut de la vot.\n\npentru construcții, cu suprafața de 0,1635 ha, teren din intravilanul localității, cu nr. cadastral 5501213545.\n\nconsilieri, 0 s-au abținut de la vot.\n\npentru construcții, cu suprafața de 2,4932 ha, teren din intravilanul localității, cu nr. cadastral 5501209082.\n\nconsilieri, 0 s-au abținut de la vot.\n\npentru construcții, cu suprafața de 0,0695 ha, teren din intravilanul localității, cu nr. cadastral 55012041024.\n\nconsilieri, 3 s-au abținut de la vot.\n\npentru construcții, cu suprafața de 2,31 ha, teren din intravilanul localității, cu nr. cadastral 5501215379.\n\nconsilieri, 0 s-au abținut de la vot.",
    "metadata": {
      "original_file": "Ialoveni_Online_0487.html"
    }
  },
  {
    "title": "Două încăperi din Casa de Cultură din Horești vor fi date în arendă pe un termen de 5 ani. Câți bani va încasa Primăria",
    "content": "Două încăperi din Casa de Cultură din Horești vor fi date în arendă pe un termen de 5 ani. Câți bani va încasa Primăria\n\nDouă încăperi din Casa de Cultură vor fi date în arendă pe un termen de 5 ani, la un preț de 8504 lei anual. În urma unei licitații, ce a avut loc la 30 mari 2023, dreptul de locațiune a fost obținut de către Asociația de Economii și Împrumut „Horești Albina”.\n\n„Aceste încăperi au mai fost date în arendă pana acum. Acum a expirat termenul, iar noi am decis să nu prelungim fostul contract, ci să anunțăm licitație nouă”, explică primarul Petru Cigoreanu.\n\nDeși prețul inițial de arendă a celor două încăperi a fost de 7731 lei, prețul final pentru care sa va da în arendă a crescut până la 8504 lei. Cele două încăperi au suprafețe de 11,3 mp și, respectiv, 24,1 mp.\n\nDarea în arendă a spațiilor pe care le deține Primăria Horești este o modalitate de a încasa bani în bugetul local. Potrivit Autorităților locale din Horești, în anul 2022, bugetul local a încasat 26.516 leu din darea în locațiune a spațiilor.",
    "metadata": {
      "original_file": "Ialoveni_Online_0203.html"
    }
  },
  {
    "title": "Un buget de peste 14 milioane de lei este planificat pentru asfaltarea drumurilor în 2022 în orașul Ialoveni. Vezi lista străzilor:",
    "content": "Un buget de peste 14 milioane de lei este planificat pentru asfaltarea drumurilor în 2022 în orașul Ialoveni. Vezi lista străzilor:\n\nÎn anul 2022 în orașul Ialoveni va continua reparația capitală și asfaltarea străzilor și drumurilor. Conform bugetului aprobat la ultima ședință din anul 2021 a Consiliului orășenesc Ialoveni din 28 decembrie, suma planificată pentru aceste lucrări este din nou – una record. Peste 14 milioane de lei au fost alocați pentru aceste cheltuieli.\n\nComparativ cu anul 2021, suma planificată atunci fusese de peste 6 milioane, dar ulterior a crescut la peste 8 milioane de lei.\n\nCreșterea semnificativă a bugetului pentru reparația drumurilor în orașul Ialoveni se datorează și unor modificări în legislație operate în ultimul an de către Parlamentul Republicii Moldova. Banii din taxele pentru drumuri plătite de către automobiliști vin acum direct în bugetul orașului Ialoveni.\n\nÎn bugetul orașului Ialoveni vor fi transferați din aceste taxe peste 4 milioane de lei.\n\nConform documentului cu lista străzilor planificate pentru reparație, obținut de la Primăria Ialoveni, cele mai multe drumuri urmează să fie asfaltate în sectorul Albeni, urmat de Bozu-Huțuleuca și regiunea Centru a orașului. În sectorul Moldova vor fi reparate două porțiuni de străzi, iar în sectorul Livada va fi finisată asfaltarea străzii Brașov, pe ultima porțiune rămasă nereparată.\n\nDe asemenea este planificată reparația unor curți de blocuri din strada D. Sihastru.\n\nCurți de blocuri planificate pentru reparație și asfaltare în anul 2022",
    "metadata": {
      "original_file": "Ialoveni_Online_0346.html"
    }
  },
  {
    "title": "Consilierii din Costești au susținut demersul Ministerului Mediului de-a construi o stație de transfer a gunoiului",
    "content": "Consilierii din Costești au susținut demersul Ministerului Mediului de-a construi o stație de transfer a gunoiului\n\nConsilierii locali din Costești au susținut demersul Ministerului Mediului privind intenția de a amplasa o stație de transfer a deșeurilor solide în extravilanul localității. Decizia a fost votată, pe 3 mai, la ședința consiliului. Potrivit primarului, Ilie Ionaș s-a identificat un teren potențial pentru această stație de transfer, în regiunea Botnișoara a localității.\n\nDemersul Ministerului Mediului informează că stația de transfer a deșeurilor solide va avea o suprafață de 1-2 ha, iar cheltuielile de implementare vor fi acoperite de Guvernul Republicii Moldova. Implementarea proiectului va conține și un studiu de fezabilitate.\n\nÎntrebat despre numărul cadastral al terenului, primarul localității, Ilie Ionaș , spune că deocamdată nu există o decizie finală, de asta afișarea lui e încă prea devreme. ,, Am ieșit în teren, împreună cu reprezentanții Ministerului și am identificat un potențial teren pentru această stație de transfer a deșeurilor, dar nu avem o decizie finală pentrua vă putea comunica care este terenul exact. Ce pot să vă spun e că terenul este în regiunea Botnișoara a localității”, spune primarul satului Costești.\n\nImplementarea proiectului Deșeuri Solide în Republica Moldova este finanțat de Banca Europeană de Investiții (BEI) și Banca Europeană pentru Reconstrucție și Dezvoltare (BERD).",
    "metadata": {
      "original_file": "Ialoveni_Online_0080.html"
    }
  },
  {
    "title": "Consilierii din Costești au aprobat vânzarea a șase terenuri",
    "content": "Consilierii locali din Coștești au aprobat rezultatele licitației din 13 septembrie, la ședința consiliului. Potrivit documentului, șase terenuri au fost vândute din proprietatea localității.\n\nMai jos vedeți terenurile vândute: \n\n – Terenul agricol cu numărul cadastral 5515502.225, extravilan, suprafața 1,69 ha, a fost expus cu prețul inițial 104 300 lei și vândut cu 114 730 de lei.\n\n– Terenul agricol cu numărul cadastral 5515502.226, extravilan, cu o suprafață de 1,58 ha, a fost expus cu prețul inițial 97 500 lei și vândut cu 107 250 de lei .\n\n– Terenul agricol cu numărul cadastral 5515502.227, extravilan, are o suprafață de 1,37 ha, și a fost expus cu un prețul inițial 84 500 lei, iar vândut cu 92 950 de lei.\n\n– Terenul agricol cu numărul cadastral 5515502.228, extravilan, suprafața 1,30 ha, a fost expus cu un prețul inițial 80 200 lei și vândut cu 88 220 de lei.\n\n– Terenul agricol cu numărul cadastral 5515318.454, extravilan, suprafața 0,6035 ha, prețul inițial 75 000 lei , dar vândut cu 82 500 de lei.\n\nar terenul expus pentru vânzare cu destinați pentru construcții are numărul cadastral 5515208.323, intravilan, suprafața 0,0168 ha, prețul inițial 50000 lei , și vântut cu 60000 de lei .",
    "metadata": {
      "original_file": "Ialoveni_Online_0018.html"
    }
  },
  {
    "title": "VIDEO// 10 mii 663 - prognoza numărului de elevi în școlile din raion în anul școlar 2021-2022",
    "content": "VIDEO// 10 mii 663 – prognoza numărului de elevi în școlile din raion în anul școlar 2021-2022\n\nÎn instituțiile școlare din raionul Ialoveni, în anul de studii 2021-2022, Consiliul raional Ialoveni prognozează că vor fi înscriși 10 mii 663 de elevi în 496 de clase, dintre care:\n\nÎn 61 de clase de liceu X-XII – 1164 elevi\n\nCele mai multe discuții în contradictoriu și chiar ceartă între consilierii raionali a provocat subiectul despre numărul limită de elevi pentru formarea unei clase de liceu. După lungi dezbateri, consilierii au rămas tot la formula inițială din proiectul de decizie: o clasă de liceu poate fi formată doar cu un număr minim de 15 elevi.\n\nAceastă decizie este una foarte importantă, pentru rețeaua de clase aprobată va servi drept bază pentru finanțarea învățământului din raion în anul de studii 2021-2022.",
    "metadata": {
      "original_file": "Ialoveni_Online_0448.html"
    }
  },
  {
    "title": "Decis: De mâine, toți elevii din raionul Ialoveni revin la ore cu prezența fizică în sălile de clasă",
    "content": "Decis: De mâine, toți elevii din raionul Ialoveni revin la ore cu prezența fizică în sălile de clasă\n\nDe mâine, 8 februarie, toți elevii din raionul Ialoveni revin la studii cu prezență fizică. Decizia a fost luată de Comisia teritorială extraordinară de Sănătate Publică a raionului Ialoveni, cu două voturi abținere și 8 voturi pro.\n\nPotrivit informațiilor prezentate în cadrul ședinței Comisiei, care avut loc astăzi, în săptămâna 31 ianuarie – 6 februarie, în raionul Ialoveni au fost raportate 533 de cazuri de COVID-19, cu 231 mai puțin decât săptămâna precedentă, când au fost raportate 764 de cazuri. Dintre acestea: copii de grădiniță – 2 cazuri, la același nivel ca și cu o săptămână în urmă, angajați a grădinițelor – 10 cazuri (săptămâna precedent – 24 cazuri), elevi – 5 cazuri (săptămâna precedentă – 30 cazuri), angajați ai sistemului educational – 10 cazuri, la același nivel cu săptămâna precedentă, lucrători medicali – 18 cazuri (săptămâna precedentă 12 cazuri).\n\n„Se înregistrează o diminuare evidentă de infectare printre elevi, profesori și angajații din sistemul educational”, a declarat Anatolie Vîrtosu, șeful Centrul de Sănătate Ialoveni.\n\nAstfel, 24 de localități din raion se află în prag roșu de alertă, două localități sunt în prag portocaliu de alertă (Molești și Pojoreni), o localitate sub cod galben de alertă – Horodca și 5 localități sub alertă de cod verde – Budăi, Bălțați, Hansca, Ruseștii Vechi, Piatra Albă.\n\nDe asemenea, de la începutul anului, pe parcursul lunii ianuarie și o săptămână din luna februarie au fost înregistrate – 2251 cazuri, printre copii de grădiniță -125 cazuri, lucrători medicali – 75 cazuri. Decese – 14 cazuri, dintre care săptămâna trecută – 2 cazuri\n\nLa capitolul vaccinare, în raionul Ialoveni se atestă o rată de 27,1% cu prima doză și o rată de 17,2% cu două doze. Cu doza booster sunt vaccinate 2718 persoane.",
    "metadata": {
      "original_file": "Ialoveni_Online_0331.html"
    }
  },
  {
    "title": "DOC// Bugetul orașului Ialoveni, taxele locale și impozitul funciar pentru anul 2023 - aprobate",
    "content": "Consiliul orășenesc Ialoveni s-a întrunit la 9 decembrie 2022 în ședință ordinară. Pe ordinea de zi s-a numărat și aprobarea bugetului orașului, taxele locale și impozitul funciar pentru anul viitor, toate aceste proiecte fiind aprobate de către aleșii locali.\n\nPotrivit proiectului, bugetul local pentru anul 2023 se planifică a avea venituri în sumă de 61,3 milioane lei (cu 7 milioane mai mult decât bugetul planificat pentru anul curent) şi cheltuieli în sumă de 61,3 milioane lei, cu zero lei deficit.\n\nConform proiectelor privind taxele locale și impozitul funciar pentru 2023, sumele nu au fost majorate față de taxele și impozitul funciar achitat în anul 2022.",
    "metadata": {
      "original_file": "Ialoveni_Online_0274.html"
    }
  },
  {
    "title": "GALERIE FOTO// Cum arată stradela Testimițeanu după asfaltare",
    "content": "Primul drum din lista străzilor scoase la licitația de asfaltare în anul 2021 este stradela Testimițeanu din sectorul centru al orașului Ialoveni. Aflată în preajmă liceului „Andrei Vartic”, strada face și conexiune între strada centrală Alexandru cel Bun și strada Testimițeanu.\n\nAnterior, ani la rând, locuitori de pe această stradă au scris petiții și s-au plâns de dezastrul în care se afla drumul, afectat permanent de apele care se scurgeau de la ploi și îl transformau în șanț.",
    "metadata": {
      "original_file": "Ialoveni_Online_0366.html"
    }
  },
  {
    "title": "Un teren agricol din extravilanul Nimoreniului va fi scos la licitație",
    "content": "Un teren agricol din extravilanul Nimoreniului va fi scos la licitație\n\nConsiliul sătesc Nimoreni a aprobat la ultima ședință, din 13 iunie, scoaterea la licitație a unui teren agricol din extravilanul localității.\n\nTerenul are o suprafață de 0,9875 ha și va fi expus la licitație, la un preț inițial de 270.000 de lei.\n\nTaxa de participare la licitație va constitui 1000 de lei pentru persoane fizice și 2000 de lei pentru persoane juridice.\n\nPrimăria urmează să pregătească documentația necesară și să organizeze licitația în conformitate cu legislația în vigoare, urmând a reveni cu informații privind data și ora la care se va petrece licitația.",
    "metadata": {
      "original_file": "Ialoveni_Online_0223.html"
    }
  },
  {
    "title": "Concurs pentru trei funcții de conducere la Școala de arte și grădinița “Andrieș”",
    "content": "Concurs pentru trei funcții de conducere la Școala de arte și grădinița “Andrieș”\n\nPrimăria Ialoveni organizează concurs public pentru funcțiile de director și director adjunct la Școala de arte și director la Grădinița “Andrieș”. Pentru toate cele trei funcții vacante sunt necesare studii superioare universitare și experiență didactică de cel puțin 3 ani. Totodată, candidații trebuie să aibă mai puțin de 65 de ani și cunoască obligatoriu limba romană.",
    "metadata": {
      "original_file": "Ialoveni_Online_0389.html"
    }
  },
  {
    "title": "Satul Cigîrleni a semnat un Acord de înfrățire cu comuna Tomșani din România",
    "content": "Satul Cigîrleni a semnat un Acord de înfrățire cu comuna Tomșani din România\n\nPrimarul comunei Cigîrleni, Sergiu Erizanu, a semnat un Acord de înfrățire și colaborare cu comuna Tomșani, județul Prahova. Acordul a fost semnat ieri, 23 iunie, în cadrul Festivalului „La Vatra Plăcintelor”, la care a fost invitat și primarul comunei Tomșani, Mihai Florin Pelin.\n\nPrimarul comunei Tomșani și-a exprimat bucuria și convingerea că localitățile Cigîrleni și Tomșani vor avea proiecte frumoase, ce vor duce la dezvoltarea celor două comunități.\n\nTomșani este o comună în județul Prahova, Muntenia, România, formată din satele Loloiasca, Măgula, Sătucu și Tomșani. Conform recensământului din 2022, populația comunei Tomșani este de 3 , 908 de locuitori. Comuna Tomșani are un acord de înfrățire semnat și cu comuna Ruseștii Noi din Raionul Ialoveni. În urma semnării acestui acord, Casa de Cultură din comuna Ruseștii Noi a fost dotată gratuit cu sistem de supraveghere video.",
    "metadata": {
      "original_file": "Ialoveni_Online_0059.html"
    }
  },
  {
    "title": "Viceprimar din Costești, restabilit în funcție în urma unei decizii judecătorești și eliberat din nou, cu votul consilierilor",
    "content": "Viceprimar din Costești, restabilit în funcție în urma unei decizii judecătorești și eliberat din nou, cu votul consilierilor\n\nEmilia Bivol, unul din cei doi viceprimari din satul Costești , a fost restabilită în funcție, în urma unei hotărâri judecătorești, însă peste câteva minute a fost eliberată din funcție din nou, cu votul a 13 consilieri din Consiliul sătesc Costești (3 voturi contra și 4 abțineri). Aleșii locali au luat această decizie la ultima ședință a consiliului, din 23 iulie 2021.\n\nLa 4 august 2020, viceprimarul satului Costești, Emilia Bivol, a fost eliberată din funcție, la propunerea unui consilier, cu 12 voturi pro, 2 voturi contra și 4 abțineri. Atunci, Emilia Bivol a declarat că inițiativa de eliberare a sa din funcție este „durerea personală” a unui consilier și a atacat în instanța de judecată decizia prin care a fost lipsită de funcție. În cererea sa de chemare în judecată, Emilia Bivol a menționat că eliberarea sa anticipată din funcție poate avea loc doar la propunerea primarului, nu a consilierilor, fiind astfel încălcată procedura legală.\n\nDe partea cealaltă, avocatul Consiliului sătesc Costești a declarat în fața instanței că primarul a fost cel care a venit cu propunerea eliberării din funcție a Emiliei Bivol, deși în actul de eliberare scrie „la propunerea și a unor consilieri”. De asemenea, în instanța de judecată, Primarul satului Costești a precizat că, decizia de demitere a viceprimarului îi aparține în totalitate și că în urma demiterii reclamantei, s-au făcut economii de aproximativ 60 000 de lei, mijloace financiare care pot fi distribuite pentru proiecte de menire socială.\n\nLa 19 iulie 2021, Judecătoria Hîncești, sediul Ialoveni, a admis parțial acțiunea Emiliei Bivol și a decis restabilirea sa în funcție, cu obligarea Consiliului sătesc de a-i achita salariul pentru perioada absenței forțate de la muncă, achitarea unui salariu mediu cu titlu de prejudiciu moral și achitarea a 10.000 de lei drept cheltuieli de judecată.\n\nAstfel, la 23 iulie 2021, Consiliul sătesc Costești a votat restabilirea Emiliei Bivol în funcție, însă „doar pentru 5 minute”. Următorul proiect de pe ordinea de zi a ședinței a fost eliberarea (repetată) a viceprimarului Emilia Bivol, întrucât între timp, cea de-a doua funcție de viceprimar din cadrul Primăriei Costești a fost lichidată. Astfel, potrivit deciziei Consiliului, la 23 iulie 2021, „în statele de personal al Primăriei Costești nu există a doua funcție de viceprimar, demonstrându-se pe parcurs că Primăria s. Costești poate să își desfășoare activitatea și cu un singur viceprimar, iar în lipsa acoperirii financiare, primăria nici nu poate include în statele de personale a doua funcție de viceprimar”.\n\nÎn cadrul ședinței consiliului, Emilia Bivol a declarat: „Aici este mențiunea că nu sunt bani în buget. Mie îmi pare rău că se găsesc 100.000 de lei pentru o simplă sărbătoare, dar în rest, ca să se lucreze bine, bani în buget nu-s. Îmi pare rău că betonul la dumnevoastră s-a votat și s-a cumpărat la dublu preț, fără licitații, dar bani în buget nu aveți. Eu socot aceste încălcări foarte grave și nu se lucrează deloc bine, la moment, în primărie. Se lucrează în favoarea unei grupări de oameni sau a nu știu cui socotiți voi că luați așa decizii”.",
    "metadata": {
      "original_file": "Ialoveni_Online_0409.html"
    }
  },
  {
    "title": "Două instituții de stat refuză să facă public un document ce vizează primăria Costești",
    "content": "Două instituții de stat refuză să facă public un document ce vizează primăria Costești\n\nInspecția Financiară și primăria Costești au refuzat solicitările IaloveniOnline de a prezenta “Prescripţia cu privire la înlăturarea iregularităţilor constatate în rezultatul inspectării financiare efectuate la Primăria satului Costeşti, raionul Ialoveni”.\n\nAcest document de interes public, a fost elaborat în rezultatul inspectării financiare a primăriei Costești din raionul Ialoveni, de către Inspecția Financiară, instituție subordonată Ministerului Finanţelor.\n\nLa începutul lunii noiembrie 2021, IaloveniOnline, prin intermediul platformei Vreauinfo.md , a solicitat Inspecției Financiare Prescripția, în conformitate cu Legea nr. 982/2000 privind accesul la informație. Inspecția Financiară a refuzat să ne prezinte documentul invocând că destinatarul actelor este primăria Costești și că documentul conţine date cu caracter personal.\n\nReieșind din acest răspuns, am solicitat repetat documentul, sugerând ca datele cu caracter personal să fie radiate. Cu toate că instituția respectivă declară pe pagina sa de internet că „are misiunea de a proteja interesele financiare publice ale statului, conform principiilor transparenţei” , am fost refuzați și de această dată. Mai mult decât atât, Inspecția Financiară ne-a spus că “nu suntem în drept să insistăm” .\n\nDupă ce am fost refuzați de două ori de către Inspecția Financiară, am solicitat documentul de la primăria Costești. Peste 16 zile, primăria a expediat un răspuns, prin care ne-a comunicat despre “imposibilitatea prezentării actului solicitat” , deoarece sunt în termenul de înlăturare a iregularităților constatate și că prescripția urmează a fi examinată în următoarea ședință a Consiliului local.\n\nDacă Inspecția Financiară a justificat refuzurile făcând trimiteri la câteva legi și regulamente, primăria Costești a considerat că cetățenii nu trebuie să cunoască informația până ce iregularitățile nu vor fi înlăturate, iar Prescripția va fi examinată la următoarea ședință a Consiliului sătesc.\n\nAtragem atenția că accesul la informația de interes public este garantat de către Constituția Republicii Moldova, prin articolul 34: ”(1) Dreptul persoanei de a avea acces la orice informație de interes public nu poate fi îngrădit”.\n\nTotodată, conform prevederilor art. 11 din Legea privind accesul la informație: “(1) Furnizorul de informații, în conformitate cu competențele care îi revin, este obligat: \n\n 2) să garanteze liberul acces la informație”.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0370.html"
    }
  },
  {
    "title": "Dispoziție, la Gangura: Fumatul și consumul băuturilor alcoolice în locuri publice - interzise",
    "content": "Deși în Republica Moldova există o Lege privind controlul tutunului, care din 31 mai 2016 interzice fumatul în toate spaţiile publice închise şi semiînchise, dar și reglementări privind consumul de alcool în spații publice, primarul de la Gangura a emis, la 5 iunie 2023, o dispoziție prin care interzice consumul de alcool și fumatul în anumite zone ale comunei Gangura.\n\nÎntrebat de ce a considerat necesar emiterea unui alt act administrativ, în condițiile în care există deja reglementări în domeniu, primarul ne spune:\n\nMotivul numărul unu: conștientizarea, repetată, a populației. Motivul numărul doi: Deseori populația are mai mare încredere în autoritățile publice locale de nivelul întâi, decât ceea ce scrie într-un document legislativ sau într-o hotărâre de Guvern. Și trei: Am decis să delimitez anumite zone unde se interzice categoric: stadionul Gangura, terenul de mini fotbal, teritoriul gimnaziului Misovca și Gangura, terenul de joacă de lângă magazinul Roman și Parcul de lângă Monument, cât și teritoriul Caselor de Cultură. Ne bazăm pe faptul că populația va atrage atenția la această dispoziție”, spune primarul, care a subliniat că a diseminat dispoziția în grupul de viber al localității, pe paginile de Facebook ale comunității din Gangura, dar și pe pagina oficială gangura.md.\n\nPrimarul mai spune că în ultima perioadă a instalat camere de supraveghere în mai multe spații publice, inclusiv la un teren de joacă amenajat recent, și, vizualizând imaginile, a constatat că unele persoane au un comportament neadecvat în spațiile publice.\n\n„Am verificat camerele de supraveghere și mi-am făcut o concluzie că trebuie de amintit oamenilor, de întreprins măsuri de conștientizare. De asemenea, am avut și sesizări de la cetățeni”.\n\nConform Codului Contravențional, fumatul în spaţiile publice închise şi semiînchise , inclusiv în locurile de uz comun, la locurile de muncă, în spaţiile publice deschise administrate de instituţiile medico-sanitare, instituțiile de învăţămînt, autorităţile publice centrale şi locale, inclusiv pe teritoriile aferente acestora, în raza de 10 metri de la intrarea deschisă în spaţiile publice închise , inclusiv în locurile de uz comun, şi la locurile de muncă, de la ferestrele deschise şi de la locurile/instalaţiile de captare a aerului pentru spaţiile publice închise şi pentru locurile de muncă, se sancţionează cu amendă de la 30 la 42 de unităţi convenţionale aplicată persoanei fizice.\n\nDe asemenea, admiterea fumatului în spaţiile publice închise şi semiînchise , inclusiv în locurile de uz comun, la locurile de muncă şi în alte locuri în care fumatul este interzis de legislaţia în vigoare se sancţionează cu amendă de la 210 la 240 de unităţi convenţionale aplicată persoanei cu funcţie de răspundere , cu amendă de la 270 la 300 de unităţi convenţionale aplicată persoanei juridice cu privarea de dreptul de a desfăşura o anumită activitate pe un termen de la 6 luni la un an.\n\nCe ține de consumul de alcool, Codul Contravențional prevede: Consumul de băuturi alcoolice pe străzi, pe stadioane, în scuaruri, în parcuri, în toate tipurile de transport în comun şi în alte locuri publice unde consumul de băuturi alcoolice nu este permis de autorităţile administraţiei publice locale se sancţionează cu amendă de la 3 la 6 unităţi convenţionale sau cu muncă neremunerată în folosul comunităţii de la 40 la 60 de ore.",
    "metadata": {
      "original_file": "Ialoveni_Online_0235.html"
    }
  },
  {
    "title": "A fost stabilită taxa pentru buldoexcavatorul Primăriei Dănceni",
    "content": "Consilierii locali din localitatea Dănceni au stabilit taxa de 500 de lei pentru o oră a serviciilor prestate de buldoexcavatorul primăriei Dănceni. Decizia a fost luată la ședința consiliului din data de 8 februarie 2022.\n\nBuldoexcavatorul va realiza mai multe lucrări precum: săpat, încărcat, nivelat, dezăpezit în localitate iar la solicităre se va deplasa și în alte regiuni.\n\nPrimăria a plasat deja anunț de angajare a persoanei care va conduce buldoexcavatorul și a stabilit și onorariul – 20% din taxa pe oră.\n\nBuldoexcavatorul a fost câștigat și procurat în anul anul trecut printr-un proiect finanțat de Agenția de Intervenție și Plăți în Agricultură. Costul total al buldoexcavatorului este de 1 milion 600 de mii de lei.",
    "metadata": {
      "original_file": "Ialoveni_Online_0327.html"
    }
  },
  {
    "title": "Consilierii locali din Zîmbreni, convocați în ședință. Urmează a fi atribuite locuri de casă",
    "content": "Consilierii locali din Zîmbreni, convocați în ședință. Urmează a fi atribuite locuri de casă\n\nPrimarul satului Zîmbreni convoacă consilierii locali în ședință ordinară. În registrul actelor locale a fost publicată dispoziția de convocare a ședinței împreună cu ordinea de zi, însă Primăria nu a publicat în mediul online și proiectele de decizii .\n\nȘedința va avea loc la 12 mai 2023, în incinta Primăriei. Pe ordinea de zi se numără 15 proiecte, printre care expunerea la licitație a unor bunuri imobile, atribuirea locurilor de casă, formarea bunurilor prin separare, reparația unui drum, reparația gardului de la cimitirul s. Zîmbreni și s. Găureni și altele.",
    "metadata": {
      "original_file": "Ialoveni_Online_0262.html"
    }
  },
  {
    "title": "VIDEO// \"Misteriosul\" ecran inteligent de 173 mii lei de la Primăria Ialoveni",
    "content": "VIDEO// „Misteriosul” ecran inteligent de 173 mii lei de la Primăria Ialoveni\n\nTrei sume de bani, din trei surse de venit diferite, au fost alocate la ședința Consiliului orășenesc Ialoveni din 28 mai 2021 pentru procurarea „ . O informație care a atras atenția mai multor locuitori din orașul Ialoveni, care e se tot întreabă ce reprezintă acesta „ecran inteligent”\n\nCele trei sume sunt 53 mii + 90 mii + 30 mii și în total fac 173 mii de lei.\n• Din supra-venitul format la bugetul orașul Ialoveni a fost alocată suma de 53 mii de lei – ;\n• Din Supravenitul format din încasări de la prestări servicii cu plată (darea în arendă a încăperilor) a fost alocată suma de 30 mii de lei –\n\nLa ședința Comisiei buget și finanțe, consilierul Victor Binzari a solicitat primarului să explice ce înseamnă acest „ .\n\nÎn secvență video de mai jos vedeți explicațiile primarului despre „ t” de 173 mii lei.\n\nDupă mai multă documentare pe internet am dat totuși de capătul acestui misterios „ ”, după cum este scris prin documentele primăriei și consiliului.\n\nDe fapt echipamentul se numește corect sau smart kiosk și conform informațiilor de pe enciclopedia electronică Wikipedia (detalii AICI ) înseamnă:\n\n„Un chioșc interactiv este un terminal special customizat din punct de vedere hardware și software pentru spatii publice outdoor sau indoor, care are rolul de a facilita comunicarea între utilizator și instituții publice și private, prin servicii de acces direct, devenind soluția interactivă pentru comerț, publicitate, educație, divertisment. Chioșcurile interactive sunt dispozitive hardware care funcționeaza în combinație cu software specializat self-service având ca metodă de accesare fie o tastatură fizică, fie touch screen, fie ambele. Unele chioșcuri includ acceptator de monede și bancnote, cititoare de carduri, imprimante, scanner cod de bare, dar și alte dispozitive mecanice complexe. Destinate atât largului consum, cât și sectoarelor de afaceri, chioșcurile includ beneficii de ambele părți prin accesibilitate, timp de tranzacție redus, accesul la informații și capacitatea de a efectua tranzacții multiple.”\n\nAICI câteva modele de terminale chioșc interactiv din diferite țări:\n\nExperiențe de a instala astfel chioșcuri informative mai sunt și prin alte orașe, inclusiv în municipiul Chișinău. Acțiuni care s-au dovedit o risipă de bani publici.\n\nAcum câțiva ani, fostul primar Dorin Chirtoacă instalase un astfel de chioșc interactiv/informativ în fața primăriei – în câteva luni a devenit nefuncțional și ulterior a fost scos.\n\nCurtea de conturi își instalase și ea, cu mare pompă, un asemenea „ecran inteligent”, dar care la fel în câteva luni a devenit „negru” și nu mai funcționa.\n\nCel mai celebru însă, la capitolul risipit banii pe asemenea „ecrane” este Bucureștiul.\n\nChioșcuri informative de 400.000 de euro, care au funcționat doar câteva luni, acum zac vandalizate și inutile în centrul Bucureștiului. Articolul integral despre București, aici: https://www.libertatea.ro/stiri/primaria-a-cumparat-chioscuri-informative-au-functionat-cateva-luni-dar-acum-stau-vandalizate-in-cele-mai-importante-zone-din-bucuresti-3421212",
    "metadata": {
      "original_file": "Ialoveni_Online_0425.html"
    }
  },
  {
    "title": "Orașul Ialoveni va cere statut de municipiu",
    "content": "Orașul Ialoveni va solicita, repetat, să i se acorde statutul de municipiu. O decizie în acest sens a fost luată astăzi, 21 mai 2024, la ședința Consiliului Orășenesc Ialoveni.\n\nConsilierii au acordat primarului împuternicirea de a înainta Parlamentului solicitarea privind atribuirea orașului statutul de municipiu.\n\n„Noi am pregătit tot pachetul de documente, ne-am străduit să acumulăm toate materialele necesare. Este o problemă nu atât de simplă, ne vom strădui să aducem toate argumentele. Urmare căpătării acestui statut vom avea și alte privilegii, de exemplu impozitele vor veni toate în APL (Administrația Publică Locală), și se va exclude expedierea lor către alte localități. Nu știu dacă o să se supere colegii noștri de nivelul doi (Consiliul Raional), dar noi credem că merităm să avem acest statut”, a declarat primarul Sergiu Armașu în cadrul ședinței.\n\nConsilierul Platformei DA, Liviu Vovc, a sugerat organizarea consultărilor publice pe acest subiect, pentru a evita eventuale nereguli privind lipsa unor consultări.\n\n“Noi am făcut acest lucru înainte, în 2016 noi am mai cerut statut de municipiu, dar ne-au refuzat, acum mai încercăm odată”, a răspuns primarul.\n\nDe menționat ca alte orașe, centre raioanale, precum Hîncești, Edineț sau Ungheni, au statut de municipiu.",
    "metadata": {
      "original_file": "Ialoveni_Online_0075.html"
    }
  },
  {
    "title": "Primăria Costești solicită ajutorul cetățenilor pentru achiziționarea unui complex decorativ pentru sărbătorile de iarnă",
    "content": "Primăria Costești solicită ajutorul cetățenilor pentru achiziționarea unui complex decorativ pentru sărbătorile de iarnă\n\nÎntr-un mesaj postat pe o rețea de socializare, Primăria Costești solicită ajutorul cetățenilor pentru colectarea fondurilor ca să procure un complex decorativ destinat sărbătorilor de iarnă. Potrivit ofertei prezentată de primărie, pentru această decorațiune este nevoie de 397 de mii de lei.\n\n„Împreună putem face lucruri mai mari și mai frumoase, de aceea, pe lângă contribuția Primăriei, solicităm și contribuția dumneavoastră. Vă invităm să accesați link-ul de mai jos și să vă alăturați într-o acțiune specială de strângere de fonduri pentru a amenaja scuarul Casei de Cultură. (…) Așteptăm cu nerăbdare petrecerea de Revelion, pentru a vizualiza împreună cu dumneavoastră un nou an mai bun și mai frumos”, se arată în postare.\n\nDeocamdată nu este clar cu ce sumă de bani va contribui Primăria Costești pentru achiziționarea acestui decor, însă pe platforma de colectare de fonduri s-au strâns până în acest moment aproape 28 de mii de lei. \n\n \n\n Mai jos este prezentată oferta de preț pentru complexul decorativ.",
    "metadata": {
      "original_file": "Ialoveni_Online_0130.html"
    }
  },
  {
    "title": "Primarul orașului Ialoveni a semnat Acordul de colaborare cu orașul Vranov nad Topľou din Slovacia",
    "content": "Primarul orașului Ialoveni a semnat Acordul de colaborare cu orașul Vranov nad Topľou din Slovacia\n\nOrașul Ialoveni, Republica Moldova, s-a înfrățit cu orașul Vranov nad Topľou, Regiunea Prešov, Slovacia. Acordul de cooperare a fost semnat la data de 16 iunie 2023, de către primarii celor două orașe, Sergiu Armașu și Jan Ragan.\n\nAcordul prevede consolidarea relațiilor de cooperare și promovare în comun a unor proiecte de dezvoltare în domeniul economic, social, cultural, învățământ, turism, protecția mediului înconjurător, promovarea energiei regenerabile, intensificarea schimbului de experiență și a bunelor practici, care vor contribui la dezvoltarea durabilă a orașelor.\n\nRelațiile dintre Ialoveni și Vranov nad Topľou s-au dezvoltat și consolidat prin organizarea vizitelor oficiale, asigurarea comunicării și a schimbului de informații cu scopul de a îmbunătăți activitatea și serviciile oferite de administrația publică locală.\n\nPrintre proiectele propuse și pentru care administrația orașului Ialoveni a fost asigurată cu susținere imediată din partea ambasadei Slovaciei în Republica Moldova este proiectul de amplasare a panourilor fotovoltaice la grădinița „Lăstărel” din Ialoveni.\n\nAnterior, primarul orașului Ialoveni a declarat pentru IaloveniOnline că își dorește ca în orașul Ialoveni să fie deschisă și o uzină de fabricare a panourilor solare, după modelul uzinei din orașul Vranov nad Topľou.\n\nPotrivit Primăriei Ialoveni, importanța semnării acordului de cooperare și promovare a proiectelor comune sporește în mod semnificativ în contextul consolidării recente a parcursului european al Republicii Moldova, parcurs susținut de către cetățeni, și al continuării cursului ascendent al relațiilor bilaterale dintre Slovacia și Republica Moldova.",
    "metadata": {
      "original_file": "Ialoveni_Online_0219.html"
    }
  },
  {
    "title": "Costești: Patru baraje construite ilegal pe râul Botna au fost demolate",
    "content": "Costești: Patru baraje construite ilegal pe râul Botna au fost demolate\n\nPatru baraje, care au fost construite ilegal pe cursul râului Botna, au fost astăzi demolate. Potrivit Ministerului Mediului, intervenția a avut loc în urma mai multor sesizări din partea cetățenilor.\n\nLocalnicii din Răzeni, Zîmbreni, Horești, Gangura, Alexandrovca, Pervomaisc, Cîrnățenii Noi, Zaim, Căușeni, Plop-Știubei și Chircăiești au sesizat Ministerul Mediului, comunicând că, din cauza acestor baraje ilegale, apa este insuficientă și nu ajunge în satele din aval. Astfel, nu au resurse de apă pentru adăparea animalelor, dar cel mai grav este că unele fântâni sunt secate, iar în altele nivelul apei este scăzut.\n\n“Vom munci pentru a asigura acces egal la resursele de apă pentru toți locuitorii. Nu vom admite abuzuri și agravarea situație. La fel de grav este faptul că barările ilegale cauzează și micșorarea albiilor râurilor, ceea ce duce la pierderea și înămolirea izvoarelor, respectiv vor fi necesare milioane de lei pentru decolmatări, astfel ca râurile să revină la starea inițială”, a menționat ministrul Sergiu Lazarencu.\n\n„Apa este un bun al tuturor, și de ea trebuie să se folosească nu doar cetățenii din Costești, ci și cei care sunt în aval de acest râu. Din cauza acestor baraje are de suferit biodiversitatea, ecostistemul acvatic. De asta, fac apel către toți cetățenii să fie responsabili și să ne sesizeze în caz că știu unde mai sunt astfel de baraje ilegale”, mai spune ministrul.\n\nMinisterul Mediului amintește că din 7 septembrie au intrat în vigoare noile modificări la Codul Penal prin care au fost înăsprite sancțiunile pentru cei care construiesc ilegal barajele sau modifică cursul natural al râurilor. Pentru persoanele fizice, dacă se constată că daunele cauzate sunt de proporții mari, acestea se pedepsesc cu amendă de la 32500 lei până la 47500 lei sau cu închisoare de până la 3 ani, în ambele cazuri cu sau fără privarea de dreptul de a ocupa anumite funcții sau de a exercita o anumită activitate pe un termen de până la 3 ani. Persoana juridică se pedepsește cu amendă în mărime de la 100000 lei la 200000 lei.\n\nMinisterul Mediului îndeamnă cetățenii să raporteze orice activitate ilegală ce ar putea pune în pericol resursele naturale ale țării. „Vom continua monitorizarea strictă a cursurilor râurilor și vom colabora cu autoritățile locale pentru a preveni și remedia astfel de situații pe viitor”, se spune într-un comunicat al Ministerului Mediului.",
    "metadata": {
      "original_file": "Ialoveni_Online_0022.html"
    }
  },
  {
    "title": "Gospodăria Locativ–Comunală Ialoveni a început să aibă profit – peste jumătate de MILION de lei în anul 2020",
    "content": "Gospodăria Locativ–Comunală Ialoveni a început să aibă profit – peste jumătate de MILION de lei în anul 2020\n\nUn profit net în sumă de 605 623 (șase sute cinci mii șase sute douăzeci și trei) lei obținut în anul 2020 , a fost repartizat în , conform procedurilor stabilite de legislația în vigoare, prin decizia aprobată la ședința Consiliului orășenesc Ialoveni din 28 mai 2021.\n\nTrebuie de menționat că deja de vreo 2 ani, Gospodăria Comunală Ialoveni a început să aibă profit, după ce fostul director al întreprinderii, Alexandru Gutium , a reușit să scoată întreprinderea din pragul insolvenței, să scoată sechestrele de pe conturi și bunuri și ale întreprinderii, care în anul 2016, când a devenit director, se ridicau la aproape 600 mii lei .\n\nAlexandru Gutium, director, în perioada februarie 2016-iunie 2020, al Întreprinderii Municipale ”Gospodăria Locativ – Comunală Ialoveni” , a oferit pentru IaloveniOnline, următorul comentariu:\n\n„Și 2019 fost profit dar nu am făcut decizie ca nu am reușit în termenul legal. Deja de 2 sau 3 ani întreprinderea are profit, salariile s-au mărit. Datoriile toate au fost lichidate. Întreprinderea merge încet spre dezvoltare. Ultimele datorii la Apă Canal au fost lichidate complet în anul 2020. În 2-3 ani de activitate întreprinderea a început să se „miște din loc”. Acum trebuie de menținut si de dezvoltat pe pași mai departe.”\n\nȘi la ședința Consiliului orășenesc din 11 septembrie 2020 a fost aprobată o decizie cu privire la repartizarea profitului net a ÎM ” Gospodăria locativ – Comunală Ialoveni”. Doar că în decizia din septembrie 2020, profitul net de în sumă de 131,1 mii lei obținut în anul 2019, urma să fie utilizat pentru acoperirea pierderilor neacoperite al anilor precedenți (598,8 mii lei), în comparație cu decizia din 2021 când profitul este repartizat deja pentru a fost repartizat în .",
    "metadata": {
      "original_file": "Ialoveni_Online_0472.html"
    }
  },
  {
    "title": "Consilierii din Costești au aprobat expunerea la licitație a trei terenuri: unul pentru vânzare, iar două pentru arendă",
    "content": "Consilierii din Costești au aprobat expunerea la licitație a trei terenuri: unul pentru vânzare, iar două pentru arendă\n\nConsiliul sătesc Costești a aprobat la ultima ședință din 10 iulie expunerea unui teren la licitație, pentru vânzare, și a altor două terenuri pentru arendă. Licitațiile urmează a fi organizate de către comisia de licitație. Primăria Costești urmează să vină ulterior cu informații privind data și ora la care va avea loc licitația.\n\nPrimul teren aprobat pentru expunerea acestuia la licitație urmează a fi vândut. Acesta se află în extravilanul localității, are o suprafață de 17,93 ari și va fi expus la licitație la un preț inițial de 12.000 de lei.\n\nAlte două terenuri alăturate din extravilanul localității se propun a fi date în arendă pentru apicultură. Este vorba despre un teren de 5,16 ari, cu un preț inițial de 75,82 lei anual, și un teren cu o suprafață de 58,72 ari – preț inițial de 862,83 lei anual. Potrivit secretarei Consiliului, cele două terenuri nu au mai fost date în arendă până acum.",
    "metadata": {
      "original_file": "Ialoveni_Online_0188.html"
    }
  },
  {
    "title": "Horești: Un teren agricol de 0,6 ha a fost vândut cu 396 mii de lei",
    "content": "Horești: Un teren agricol de 0,6 ha a fost vândut cu 396 mii de lei\n\nConsilierii saltului Horești au aprobat la ședința consiliului din 11 august, rezultatele licitației de vânzare a unui teren agricol cu o suprafață de 0,6 ha, cu suma de 396 mii de lei.\n\nTerenul cu numărul cadastral 5518115.285 a fost expus licitației publice din 25 iulie cu suma inițială de 360 de mii, însă a fost vândut cu suma de 396 de mii de lei. Câștigătorul licitației este radiat din decizia primăriei.\n\nConform deciziei, câștigătorul va achita cheltuielile de întocmire, autentificare notarială și de înscriere a contractului de vânzare – cumpărare, precum și cheltuielile de prelucrare a documentelor.",
    "metadata": {
      "original_file": "Ialoveni_Online_0167.html"
    }
  },
  {
    "title": "Un teren de 7 ari delimitat pe strada Brăila pentru un lot de casă",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0464.html"
    }
  },
  {
    "title": "Rețeaua de canalizare a satului Bardar a fost extinsă, în urma Programului „Satul European”, ediția I",
    "content": "Încă aproximativ 1200 de locuitori, precum și patru instituții comunitare – Centrul de Sănătate, fosta clădire a școlii primare, stadionul și biserica, dar și opt agenți economici din satul Bardar vor beneficia de servicii centralizate de canalizare.\n\nProiectul a inclus construcția a 5,14 km de rețele de canalizare gravitaționale. Lucrările de construcție au început la sfârșitul anului 2022 și s-au încheiat la 30 iunie 2024. Pentru realizarea proiectului, Guvernul Republicii Moldova a oferit aproximativ 4,2 milioane de lei, banii fiind alocați din Fondul Național pentru Dezvoltare Regională și Locală. Cu aproximativ 72 de mii de lei la acest proiect a contribuit administrația publică locală.\n\nPrimarul localității, Valeriu Rața, susține că acest proiect este unul foarte important pentru îmbunătățirea vieții locuitorilor din Bardar, mai ales că o bună parte dintre săteni până nu demult doar visau la astfel de servicii.\n\n”Până acum, autoritățile locale au reușit să aducă servicii centralizate de canalizare în gospodăriile a aproximativ 3500 de locuitori, inclusiv au fost conectate la rețeaua centralizată de canalizare toate obiectivele de menire socială. Ne dorim să avem un sat bine amenajat, o localitate cu adevărat europeană, să fim prietenoși cu mediul și să păstrăm localitatea curată. Ne bucuram enorm că am câștigat concursul pentru Programul Național ”Satul European”, ediția 2024”, a menționat primarul.\n\nValeriu Rața spune că obiectivul proiectului este construcția rețelelor de canalizare pentru încă 300 de gospodarii casnice, și în acest fel vor fi îmbunătățite condițiile de viață a tuturor locuitorii satului.\n\n„Mulțumim Guvernului Republicii Moldova pentru sprijinul financiar acordat și doamnei președinte Maia Sandu pentru inițiativa de reconstrucție a satelor Moldovei prin acest Program Național. Îmbunătățind calitatea vieții în sat, sperăm să atragem noi investiții în sectorul privat și să încurajăm consătenii noștri plecați peste hotare să se întoarcă acasă ”, a adăugat primarul satului Bardar.",
    "metadata": {
      "original_file": "Ialoveni_Online_0034.html"
    }
  },
  {
    "title": "Consiliul Raional Ialoveni inițiază concurs pentru ocuparea funcției de director al Școlii Sportive",
    "content": "Consiliul Raional Ialoveni inițiază concurs pentru ocuparea funcției de director al Școlii Sportive\n\nPreședintele raionului Ialoveni, Mihail Silistraru, a semnat o dispoziție prin care se inițiază concursul pentru ocuparea funcției de Director al Școlii Sportive din Ialoveni. Concursul este inițiat în legătură cu expirarea mandatului actualului director, Gheorghe Stegărescu.\n\nSecția Resurse Umane urmează să organizeze și să desfășoare etapele de concurs pentru numirea unui nou director, pentru un mandat de 5 ani. Pe lângă CV, cererea de participare la concurs, certificat medical și alte acte, candidații trebuie să prezinte un plan de dezvoltare a școlii sportive pe un termen de 5 ani.\n\nDosarul poate fi depus până la data de 4 septembrie 2023, ora 17:00, pe adresa Alexandru cel Bun 33, etajul 4, sau prin email la adresa [email protected] . Persoana de contact: 0268 2 42 35.",
    "metadata": {
      "original_file": "Ialoveni_Online_0171.html"
    }
  },
  {
    "title": "Consiliul local din Sociteni se întrunește în ședință. Aceștia vor aproba mai multe tarife și vor examina terenuri la licitație",
    "content": "Consiliul local din Sociteni se întrunește în ședință. Aceștia vor aproba mai multe tarife și vor examina terenuri la licitație\n\nPe 22 mai, ora 16:00, în incinta primăriei Sociteni va avea loc ședința ordinară a consiliului local. O dispoziție în acest sens a fost semnată de primarul localității Sociteni, Victor Goloman. Consilierii vor aproba tarifele la serviciul prestat de tractor și serviciul de evacuarea deșeurilor menajere.\n\nPe ordinea de zi se regăsesc 11 subiecte printre care examinarea terenurilor la licitație, aprobarea tarifelor, prelungirea relațiilor contractuale de arendă funciară.\n\nConsilierii urmează să mai examineze cereri din partea cetățenilor, alocarea resurselor financiare elevilor din localitate pentru reușitele la învățătură în anul 2022-2023 și participarea primăriei Sociteni la Programul Național „Satul European Expres”.",
    "metadata": {
      "original_file": "Ialoveni_Online_0258.html"
    }
  },
  {
    "title": "Se convoacă ședința consiliului local Zîmbreni. Aprobarea acordului de colaborare cu primăria Pungești din Vaslui, pe ordinea de zi",
    "content": "Se convoacă ședința consiliului local Zîmbreni. Aprobarea acordului de colaborare cu primăria Pungești din Vaslui, pe ordinea de zi\n\nConsilierii comunei Zîmbreni ar putea vota pentru modificarea bugetului la ședința ordinară convocată pe 11 iunie, ora 14:00, în incinta primăriei. O dispoziție de convocare a fost semnată de primarul comunei, Daniel Țonu, iar ordinea de zi sunt 21 de subiecte. Proiectele de deccizie au fost publicate pe o rețea de socializare.\n\nAmenajarea teatrului de vară, organizarea Festivalului Internațional al Fanfarelor, aprobarea rezultatelor unei licitații, examinarea cererilor sunt câteva din subiectele de pe oridinea de zi.\n\nPotrivit proiectelor de decizie, titlul de „Cetățean de onorare al comunei Zâmbreni” ar putea fi oferit lui Victor Saratila.\n\nDe asemenea, consilierii urmează să aprobe un acordul de Cooperare între primăria comunei Pungești, judelul Vaslui, România și primăria comunei Zîmbreni, stabilind astfel parteneriate de dezvoltare.\n\nAmintim că ședințele sunt publice și oricine poate asista.",
    "metadata": {
      "original_file": "Ialoveni_Online_0063.html"
    }
  },
  {
    "title": "FOTO//Mai multe camere din locuri publice din orașul Ialoveni au fost transmise Inspectoratului de Poliție",
    "content": "FOTO//Mai multe camere din locuri publice din orașul Ialoveni au fost transmise Inspectoratului de Poliție\n\nPatru camere cu setul de accesorii, instalate pe mai mulți stâlpi din locurile publice din orașul Ialoveni, au fost transmise cu titlu gratuit în gestiune de la balanța Primăriei orașului Ialoveni la balanța Inspectoratului de Poliție Ialoveni.\n\nO decizie în acest sens a fost luată la ședința Consiliului orășenesc Ialoveni după cum scrie în decizia aprobată.\n\nDecizia a fost votat unanim de toți cei 20 de consilieri prezenți la ședința Consiliului orășenesc din 28 mai 2021.\n• Camerele și accesoriile au prețul de bilanț de aproape 40 mii de lei:\n\nCamerele de supraveghere din locurile publice din Ialoveni au fost în instalate pe parcursul ultimilor luni din anul 2020 și în primăvara anului 2021. De instalarea camerelor pe stâlpii din oraș, la solicitarea Primăriei Ialoveni, s-a ocupat, GRATIS, compania locală de internet ALTNET .\n\nPe lângă camerele: \n\n \n\n de la intrarea în Ialoveni (Lukoil), \n\n zebra de la Școala de Arte, \n\n zebra de la liceul „Andrei Vartic ”,\n\nAlte camere publice mai sunt instalate la: \n\n \n\n , \n\n \n\n și la",
    "metadata": {
      "original_file": "Ialoveni_Online_0433.html"
    }
  },
  {
    "title": "Primăria Costești invită cetățenii la audieri publice",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0126.html"
    }
  },
  {
    "title": "Țipala: Propunerile de proiecte investiționale sunt supuse consultărilor publice",
    "content": "Primăria comunei Țipala organizează consultări publice cu cetățenii pentru patru proiecte de decizie ce vizează propuneri de proiecte investiționale. Cetățenii sunt îndemnați să trimită propuneri și recomandări în format de hârtie și electronic până pe data de 27 iunie.\n• Cu privire la înaintarea spre finanţare a proiectului\n• Cu privire la înaintarea spre finanţare a proiectului investiţional “Amenajarea unui teren de joacă în satul Bălţai, raionul Ialoveni”\n• Cu privire la înaintarea spre finanţare a proiectului investiţional “Amenajarea unui teren de joacă în satul Budăi, raionul Ialoveni”\n• Cu privire la înaintarea spre finanţare a proiectului investiţional “Amenajarea unui teren de joacă în satul Ţipala, raionul Ialoveni”\n\nScopul proiectelor – adoptarea deciziilor privind înaintarea spre finanţare a proiectelor investiţionale ce ţin de amenajare în comuna Ţipala: satul Budăi, satul Bălţaţi şi satul Ţipala a terenurilor de joacă care vor oferi copiilor și părinților acestora un loc de joacă și recreere modern, care corespunde necesităților fizice și morale.\n\nCetățenii pot expedia recomandările la proiectele de decizie supuse consultării publice pe suport de hîrtie sau în format electronic pe adresa electronică: până pe data de 27 iunie 2024 la primăria comunei Ţipala.",
    "metadata": {
      "original_file": "Ialoveni_Online_0062.html"
    }
  },
  {
    "title": "Un primar din România va primi Titlul de „Cetățean de onoare al orașului Ialoveni”",
    "content": "Un primar din România va primi Titlul de „Cetățean de onoare al orașului Ialoveni”\n\nLa propunerea primarului orașului Ialoveni, Sergiu Armașu,„ În semn de înaltă gratitudine, respect și apreciere aduse dlui Gheorghe PISTOL, primar al orașului Buftea, Județul Ilfov, România, remarcabilă personalitate …. Se conferă Titlul de „ Cetățean de onoare al orașului Ialoveni ” dlui Gheorghe PISTOL.\n\nDecizia de conferire a titlului de Cetățean de onoarea a orașului Ialoveni” aprobată cu voturile PRO a 17 consilieri orășenești și 4 abțineri, la ședința din 28 mai 2021.\n\nDe asemenea, tot la această ședință a fost aprobată și alocarea în calitate de\n\nOrașul Ialoveni este înfrățit cu orașul Buftea din județul Ilfov. Acordul de Cooperare a fost semnat încă la 1 decembrie 2017, de Ziua Națională a României, când o delegație în frunte primarul orașului Ialoveni a participat la un eveniment inedit: semnarea Acordurilor de Cooperare cu localități din județul ILFOV, înfrățit cu raionul Ialoveni.\n\nIaloveniu deja a beneficiat, încă în anul 2019, de un cadou de la Primăria Buftea – un trenuleț pentru copii. Cadou oferit Ialoveniului după o vizită făcută la 27 martie 2019 de o delegaţie de la Primăria Buftea, condusă de primarul Gheorghe Pistol în Ialoveni.\n\n„Am simţit permanent căldura celor din Ialoveni şi aprecierea că suntem un partener serios şi de încredere. Şi am constatat cât de benefice sunt astfel de întâlniri, unii dintre consilierii locali din Buftea fiind cadre didactice şi stabilind astfel, mai uşor, colaborări viitoare cu profesorii moldoveni, pentru proiecte culturale sau legate de păstrarea valorilor şi tradiţiilor româneşti ”, \n\n afirmă despre Ialoveni, primarul Gheorghe Pistol, într-un articol de pe hwww.primariabuftea.ro",
    "metadata": {
      "original_file": "Ialoveni_Online_0432.html"
    }
  },
  {
    "title": "Consiliul Raional Ialoveni, întrunit în ședință în noua sa componență",
    "content": "Consiliul Raional Ialoveni, întrunit în ședință în noua sa componență\n\nAstăzi a avut loc ședința de constituire a Consiliului Raional Ialoveni, în noua sa componență de după alegerile locale din 5 noiembrie 2023. Din cei 33 de consilieri au lipsit: Lilian Carmanu (PSDE), Constantin Curnic (PAS), Ion Jomir (PAS), iar pe parcursul ședinței a venit Sergiu Armașu (PAS).\n\nÎn cadrul primei ședințe a Consiliului Raional Ialoveni, celor 33 de aleși li s-au oferit legitimațiile de consilier.\n\nLista consilierilor cărora li s-au atribuit mandate, conform rezultatelor din 5 noiembrie:\n\nDe menționat că, cei care au fost aleși drept consilier raional, dar și în alte funcții precum primar sau consilier local, au la dispoziție 30 de zile pentru a decide la ce funcție renunță și în ce funcție rămân.\n\nDe asemenea, în cadrul Consiliului Raional Ialoveni, au fost constituite 5 fracțiuni:\n\nDe asemenea, a fost propusă constituirea a 5 comisii consultative-de specialitate (fiecare alcătuită din 7 membri, cu excepția unei comisii). Componența comisiilor urmează să fie aleasă la o altă ședință a consiliului.",
    "metadata": {
      "original_file": "Ialoveni_Online_0127.html"
    }
  },
  {
    "title": "Consilierii NU au aprobat scoaterea la licitație a două terenuri din Ialoveni",
    "content": "Consilierii NU au aprobat scoaterea la licitație a două terenuri din Ialoveni\n\nConsiliul orășenesc Ialoveni NU a aprobat scoaterea la licitație a două terenuri, dintre care unul se află chiar în centrul orașului. Proiectul a acumulat doar 10 voturi pentru, 3 consilieri abținându-se de la vot.\n\nPrimul se află în spatele Inspectoratului de Poliție Ialoveni:\n\nAl doilea se află în centrul orașului, lângă localul Sweet Home și Piața din centrul orașului Ialoveni:\n\nConsiliera Natalia Drăguțan a menționat în cadrul ședinței că inițial pe acel teren era un teren de joacă.\n\n„Când acest teren a fost delimitat și format ca teren separat, a fost făcut asta pentru arendarea terenului. Terenul de joacă a fost strămutat, iar acum hop și acest teren a fost scos la licitație. Asta așa, ca o concluzie, logic vorbind”, a subliniat consiliera.",
    "metadata": {
      "original_file": "Ialoveni_Online_0259.html"
    }
  },
  {
    "title": "VIDEO// Un demers al Procuraturii Ialoveni pentru a obține gratuit un teren pe strada Prieteniei a fost respins de consilierii orășenești",
    "content": "VIDEO// Un demers al Procuraturii Ialoveni pentru a obține gratuit un teren pe strada Prieteniei a fost respins de consilierii orășenești\n\nProcuratura raionului Ialoveni are planuri de a-și construi un nou sediu. Cu aceasta ocazie a făcut un demers ( ) către Consiliul orășenesc Ialoveni pentru a primi gratuit un teren cu 5 ari amplasat pe strada Prieteniei, lângă clădirea Cadastrului și peste drum de Judecătoria Ialoveni.\n\nTerenul respectiv de 5 ari ar urma să fie delimitat dintr-un teren de 16 ari, care a fost anterior format și are un număr cadastral.\n\nDemersul Procuraturii Ialoveni a fost discutat și analizat cel mai detaliat la ședința Comisiei Juridice din 27 mai 2021 ( )\n\nConsilierul Veaceslav Poltavcenco a propus ca demersul procuraturii să fie respins. A adus și mai multe argumente în susținerea poziției sale:\n• noi nu avem acolo terenuri de joacă pentru copiii;\n• acolo terenul trebuie amenajat pentru locuitori și nu e locul procuraturii acolo.\n\nPropunerea consilierului Poltavcenco de a respinge demersul procuraturii a fost susținută de membrii comisiei, care au dat aviz negativ.\n\nIar la începutul ședinței Consiliului orășenesc Ialoveni din 28 mai 2021, consilierul PAS Dumitru Gamarța Eșanu a solicitat ca proiectul de decizie cu demersul procuraturii să fie retras de pe ordinea de zi. Propunerea a fost susținută de consilierii prezenți la ședință.\n\n„Această activitate a fost realizată cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova.”",
    "metadata": {
      "original_file": "Ialoveni_Online_0465.html"
    }
  },
  {
    "title": "Galina Tonu vs Primăria Bardar. Instanța a respins cererea de chemare în judecată a fostei directoare de grădiniță",
    "content": "Galina Tonu vs Primăria Bardar. Instanța a respins cererea de chemare în judecată a fostei directoare de grădiniță\n\nJudecătoria Hîncești, sediul Ialoveni, a respins drept tardivă cererea de chemare în judecată depusă de Galina Tonu, fosta directoare a Grădiniței-Creșă „Licurici” din Bardar, împotriva Primăriei Bardar. Potrivit instanței, cererea reclamantei a fost depusă în afara termenilor legali. Galina Tonu, însă, a atacat la Curtea de Apel Chișinău decizia Judecătoriei. Aceasta solicită în continuare restabilirea sa în funcția de directoare a grădiniței și încasarea salariilor pe perioada în care ar fi lipsit forțat de la muncă, repararea prejudiciului moral, cât și a compensațiilor de judecată.\n\nGalina Tonu a devenit directoarea Grădiniței-Creșă „Licurici” în anul 2016 , pentru o perioadă de 5 ani, conform legislației, după ce a participat și câștigat concursul pentru numirea în această funcție. Trei ani mai târziu, în noiembrie 2019, Galina Tonu a fost aleasă în funcția de vicepreședintă a raionului Ialoveni, pe o perioadă de 4 ani. Odată cu numirea sa în funcția de vicepreședintă a raionului, contractul său de muncă cu Primăria Bardar a fost suspendat , conform unei dispoziții semnate de primarul satului Bardar.\n\nLa 27 septembrie 2021, Galina Tonu declară că a primit un email, în care a fost anunțată că, contractul său de muncă a încetat . Conform deciziei judecătorești, primarul a argumentat că contractul de muncă (5 ani) a expirat. Reclamanta a răspuns la email și a comunicat primarului că nu este de acord cu această decizie, considerând ilegale acțiunile edilului și solicitând abrogarea dispoziției în care este vizată.\n\nDupă alegerea unei noi conduceri a raionului, în decembrie 2023, Galina Tonu a solicitat din nou reîncadrarea sa la locul de muncă precedent. Primarul satului Bardar i-a comunicat acesteia că nu îi poate satisface cererea, pe motiv că, contractul de muncă a expirat încă din septembrie 2021.\n\nReclamanta consideră situația survenită ca fiind o încălcare gravă a dreptului la muncă, recunoscut de constituție, fapt pentru care s-a adresat în instanța de judecată. O cerere de judecată în acest sens a fost depusă la 7 februarie 2024.\n\nConform încheierii judecătorești, instanța a specificat că termenul în care salariatul poate să își apere dreptul este de 3 luni de la data la care a aflat sau trebuia să afle despre încălcarea dreptului său . Astfel, instanța a constatat că termenul limită pentru înaintarea acțiunii în judecată pentru apărarea drepturilor sale a fost 20 decembrie 2021 (19.09.2021 +3 luni) .\n\nDrept urmare, judecătoarea Corina Albu a respins drept tardivă cererea de chemare în judecată depusă de Galina Tonu împotriva Primăriei Bardar.\n\nGalina Tonu însă va continua să își caute dreptatea la Curtea de Apel Chișinău .\n\n„ Da, am atacat la Curtea de Apel. Am primit deja înștiințare că dosarul este redirecționat la Curtea de Apel, deja nu știu când va fi ședința de judecată” , ne-a confirmat Galina Tonu.",
    "metadata": {
      "original_file": "Ialoveni_Online_0035.html"
    }
  },
  {
    "title": "Horești: Consilierii ar putea aproba rezultatele unei licitații funciare la ședința consiliului din 11 august",
    "content": "Horești: Consilierii ar putea aproba rezultatele unei licitații funciare la ședința consiliului din 11 august\n\nPe 11 august, ora 8:30, în incinta sălii de ceremonii a primăriei Horești se va organiza ședința consiliului local. Pe ordinea de zi sunt 8 subiecte.\n\nCorectarea erorilor și modificarea unei decizii din 2022, alocarea mijloacelor financiare, modificarea bugetului și deschiderea unui cont bancar, sunt câteva din subiectele propuse pe ordinea de zi.\n\nProiectele de decizie nu au fost publicate.",
    "metadata": {
      "original_file": "Ialoveni_Online_0170.html"
    }
  },
  {
    "title": "Achiziții// Stadionul de minifotbal din Ruseștii Noi ar putea fi renovat în acest an",
    "content": "Achiziții// Stadionul de minifotbal din Ruseștii Noi ar putea fi renovat în acest an\n\nPrimăria comunei Ruseștii Noi a demarat procesul de achiziție pentru efectuarea lucrărilor de reparație a stadionului de minifotbal din Ruseștii Noi. Agenții economici pot depune ofertele în perioada 9 -13 septembrie 2024.\n\nPotrivit anunțului, termen de executarea a lucrărilor este de două luni iar lucrările sunt estimate cu un preț de peste 166 de mii de lei, fără TVA.\n\nCriteriul de evaluare aplicat pentru atribuirea contractului este – prețul cel mai scăzut.\n\nCaietul de sarcini poate fi văzut aici .",
    "metadata": {
      "original_file": "Ialoveni_Online_0023.html"
    }
  },
  {
    "title": "Terenul din centru orașului, cunoscută ca „parcarea taxiștilor” luat în vizorul delimitărilor cadastrale",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0473.html"
    }
  },
  {
    "title": "Informații ascunse în actele emise de Primăria Ialoveni. Cancelaria de Stat: „Se face un exces de zel”",
    "content": "Informații ascunse în actele emise de Primăria Ialoveni. Cancelaria de Stat: „Se face un exces de zel”\n\nAnumite informații din actele emise de autoritățile locale din orașul Ialoveni sunt ascunse pentru publicul larg. Sub pretextul protecției datelor cu caracter personal, secretara Consiliului local (persoana responsabilă de publicarea actelor în Registrul Actelor Locale) a radiat numele primarului orașului, Sergiu Armașu, dintr-o dispoziție privind o deplasarea acestuia în România, iar într-un alt caz funcționara a ascuns numele unui nou director numit la o bibliotecă din Ialoveni. Cancelaria de stat recunoaște că uneori „se face exces de zel” pentru că funcționarii se tem de penalități pentru neprotejarea datelor cu caracter personal. Primarul spune că persoana care a radiat datele va fi sancționată, însă secretara este în concediu.\n\nNumele primarului orașului Ialoveni, delegat să meargă într-o deplasare de serviciu, în Hunedoara, România, cât și numele viceprimarei – persoana care va exercita atribuțiile primarului cât timp acesta va lipsi din primărie, au fost ascunse în dispoziția plasată de primărie în Registrul Actelor Locale. Documentul are anonimizat și numele primarului de Hunedoara, la invitația căruia va avea loc deplasarea edilului din Ialoveni.\n\nÎntr-o altă dispoziție a aceleiași primării este radiat numele și prenumele noului director al Bibliotecii publice orășenești „Spiridon Vangheli”, numit în funcție pe 10 mai 2023. Deși a fost un concurs public de selectare a unui director de bibliotecă, în dispoziția de numire în funcție, numele noului director este ascuns.\n\nUn al treilea exemplu este dispoziția de conferire a titlului de Ambasador al Orașului Ialoveni. Din document a fost șters numele persoanei care a primit titlul onorific.\n\nSolicitat pentru o explicație privind radierea informațiilor de interes public din actele administrative, primarul orașului Ialoveni, Sergiu Armașu , s-a arătat deranjat de întrebările reporterului IaloveniOnline. Inițial, el a negat depersonalizarea documentelor, invocând: „eu sunt foarte dur la acest capitol, iar primăria nu are ce ascunde”. Ulterior, Armașu a argumentat radierea numelor ca urmare a ordinului Cancelariei de Stat , sugerând reporterei IaloveniOnline să se documenteze înainte de a-l telefona.\n\n„Dar care ar fi scopul să ascundem cine este directorul unei biblioteci? Dumneavoastră măcar vă închipuiți ce vorbiți? Care ar fi interesul primarului sau a primăriei ca să ascundă? (…) Eu am să o pedepsesc pe doamna care este responsabilă, sunteți satisfăcută? La mine totul este în regulă. Pe noi ne controlează Cancelaria de stat, Guvernul. Eu prima dată aud. Dacă dumneavoastră considerați că a greșit, eu o să o pedepsesc, dar dacă nu, dumneavoastră vă asumați responsabilitatea”, ne-a răspuns primarul Sergiu Armașu.\n\nDe asemenea, primarul invocă lipsa cadrelor, dar și salariile mici ale funcționarilor publici. „Primăriile sunt vai de capul lor, ați găsit ce să căutați. Eu nu am cu cine lucra, cu doi oameni în cruce, cu salarii de 5 mii de lei. Oamenii vin, se angajează, noi le facem formări, investim și la urmă ei pleacă. Credeți că cineva o să stea aici cu un salariu de 5 mii de lei?”, a punctat primarul.\n\nÎn ziua următoare, primarul Sergiu Armașu ne-a telefonat ca să își ceară scuze pentru reacția precedentă, afirmând că s-a consultat cu Cancelaria de Stat și s-a convins ca Primăria Ialoveni nu a procedat corect.\n\nTimp de mai multe zile, am încercat să obținem o reacție din partea secretarei consiliului care a radiat excesiv informațiile din dispozițiile locale, dar aceasta se află în concediu.\n\nDirecția administrației publice a Cancelariei de Stat ne-a confirmat că radierea numelor din actele oficiale este un exces de zel. „Colegii noștri din administrația publică locală deseori au fost penalizați de către Centrul Naţional pentru Protecţia Datelor cu Caracter Personal (CNPDCP) și nu doar că evită, dar se tem de penalizare încât radiază tot sau aproape tot. Acest Centru are funcția de control, este o monitorizare dublă, și ei aplică sancțiuni. Instrucțiunea privind depersonalizarea documentelor a fost elaborată și coordonată în comun cu Centrul. Uneori se interpretează, uneori nu se asigură protecția datelor, iar în alte cazuri, e exces de zel. Suntem în proces de consolidare a capacităților administrației publice locale, și urmează a fi organizate noi instruiri”, a precizat Direcția administrației publice a Cancelariei de Stat.\n\nAm telefonat la CNPDCP, însă nimeni nu ne-a răspuns la apel.\n\nSergiu Bozianu, expert în domeniul protecției datelor cu caracter personal , spune: „Deseori se exagerează cu anonimizarea datelor. Nu știu dacă cu rea-credință sau din motiv că nu cunosc, dar nu poți șterge datele ce țin de persoanele cu demnitate publică, aici s-a forțat un pic nota. Chiar în instrucțiunea emisă de Cancelarie se menționează că aceste informații (referindu-se la cele trei dispoziții) sunt de interes public și nu trebuie anonimizate”.\n\n„În toate cazurile menționate mai sus este vorba de bani publici, iar administrațiile de toate nivelurile trebuie să asigure transparența în deciziile pe care le adoptă, inclusiv în partea de delegare. Acest lucru se întâmplă în Republica Moldova din cauza CNPDCP, mai bine zis a precedentelor conduceri ale acestui Centru, care de-a lungul mai multor ani, în cadrul training-urilor pe care le-a desfășurat pentru diferiți funcționarii publici, i-a băgat în sperieți, astfel încât se teamă să nu fie sancționați. (…) Este o problemă de sistem și Cancelaria de Stat, pe lângă a constata că e exces de zel, ar trebui să intervină, să facă instrucțiuni care să explice mai clar , că gesturi de felul acesta nu fac decât să trezească suspiciuni suplimentare privind utilizarea neconformă a surselor publice”, a comentat Petru Macovei.\n\n\n\n Legea privind protecţia datelor cu caracter personal , stabileşte că datele despre persoanele publice, care sunt de interes public (numele, funcţia unei persoane publice şi când a fost numită) sunt de interes public şi în privinţa acestor informaţii nu trebuie aplicată depersonalizarea sau anonimizarea.",
    "metadata": {
      "original_file": "Ialoveni_Online_0189.html"
    }
  },
  {
    "title": "Aprobat de consilieri: O parte din strada Alexandru cel Bun din Ialoveni va fi pietonală în anumite zile",
    "content": "Aprobat de consilieri: O parte din strada Alexandru cel Bun din Ialoveni va fi pietonală în anumite zile\n\nACTUALIZARE: Consiliul orășenesc Ialoveni a aprobat proiectul de decizie privind acordarea statutului de stradă pietonală pentru strada Alexandru cel Bun, tronsonul dintre cele două sensuri giratorii (până la Piața Unirii), în anumite zile (detalii mai jos).\n\nPentru aprobarea acestui proiect au votat 12 consilieri. Doi consilieri au fost împotrivă (socialistul Leonid Onceanu și consilierul independent Gheorghe Grosu), iar un consilier s-a abținut de la vot (democratul Ion Frunze).\n\nStrada Alexandru cel Bun din orașul Ialoveni, de la sensul giratoriu centru până la sensul giratoriu „Piața Unirii” ar putea avea statut de stradă pietonală, în ziua de duminică, și zilele de sărbătoare nelucrătoare, în intervalele orelor 08.00 pînă la 22.00. Excepție va avea transportul public, troleibuzul nr. 36. Decizia ar putea fi votată de consilierii orașului, la ședința ordinară a consiliului din 25 august, programată la ora 14:00, în incinta Primăriei Ialoveni.\n\nPotrivit proiectului de decizie, în orașul Ialoveni se atestă un numărul mic al spațiilor publice care ar funcționa exclusiv în interesul pietonilor și ar permite organizarea evenimentelor, expozițiilor, proiecțiilor de filme, evenimente cultural-artistice în centrul orașului, plimbări cu trenulețul și al altor activități raportat la necesitățile cetățenilor.\n\nPrezenta decizie ar putea intră în vigoare din data de 27 octombrie 2023",
    "metadata": {
      "original_file": "Ialoveni_Online_0166.html"
    }
  },
  {
    "title": "Ședința consiliului local Cigîrleni: Din proiectele de decizie publicate lipsește cel ce vizează aprobarea rezultatelor unei licitații",
    "content": "Ședința consiliului local Cigîrleni: Din proiectele de decizie publicate lipsește cel ce vizează aprobarea rezultatelor unei licitații\n\nAbrogarea deciziei consiliului din februarie 2023 privind transmiterea în folosință la balanță contabilă a unui bun imobil, modificarea bugetului și oferirea titlului de „Cetățean de Onoare” al localității sunt subiectele ce vor fi discutate de consilierii din Cigîrleni la ședința consiliului din 30 iunie, ora 10:00. Pe ordinea de zi sunt patru subiecte. Primăria Cigirleni a publicat proiectele de decizie pe o rețea de socializare, însă a omis un proiect de decizie ce vizează rezultatele unei licitații.\n\nConsilierii ar putea desemna patru persoane la titlul de „Cetățean de Onoare” al localității. Aceștia sunt: Bîcov Vasile, Diana Josu-Braniște, Mihalaș Mihai și Pînzaru Galina. Potrivit proiectului de decizie, titlul se oferă pentru devotament în activitate, poziție civică, sentiment înalt de patriotism și umanism și care au contribuit dezinteresat la dezvoltarea localității.\n\nTot la ședință se va vota modificarea bugetului local, unde vor fi redirecționați bani pentru iluminat.",
    "metadata": {
      "original_file": "Ialoveni_Online_0218.html"
    }
  },
  {
    "title": "Consilierii din Costești se întrunesc mâine în ședință",
    "content": "Consilierii din Costești se întrunesc mâine în ședință\n\nPrimarul satului Costeşti, Vasile Borta, a emis o dispoziție cu privire la organizarea unei ședințe ordinare a Consiliul Sătesc Costești la data de 23.07.2021, ora 09 00 . Potrivit Primăriei, la ședință va putea participa orice cetățean, cu respectarea măsurilor de control și combatere a infecției COVID 19. Ședința va avea loc în sala Casei de Cultură Costești.\n\nAtât pe pagina web a Primăriei, cât și pe pagina sa oficială de Facebook, a fost plasată doar ordinea de zi, nu și proiectele de decizie:\n• Cu privire la notificarea unor decizii.\n• Cu privire la alocarea unei sume de bani.\n• Cu privire la stabilirea limitei de combustibil pentru anul 2021 .\n• Cu privire la sistarea activităţii centrului de bătrâni ”Speranța”.\n• Cu privire la restabilirea Emiliei Bivol în funcția deținută până la încetarea raporturilor de serviciu.\n• Cu privire la eliberarea din funcția de viceprimar a dnei Emilia Bivol.\n• Cu privire la inițierea modificării Planului Urbanistic al satului Costești.\n• Cu privire la stabilirea taxelor de instruire la Școala de Muzică pentru anul 2021-2022.\n• Cu privire la scutirea unor părinţi din familii social-vulnerabile de taxa pentru alimentaţia copiilor în grădiniţe.\n• Cu privire la schimbarea modului de folosință.\n• Cu privire la schimbarea modului de folosință.\n• Cu privire la examinarea unor cereri.",
    "metadata": {
      "original_file": "Ialoveni_Online_0424.html"
    }
  },
  {
    "title": "O stradă din Ialoveni va purta numele lui Anatolie Postică",
    "content": "O stradă din Ialoveni va purta numele regretatului Anatolie Postică, fost director al Casei Raionale de Cultură „Andrei Ungureanu”. Decizia a fost luată la ședința Consiliului Orășenesc Ialoveni din 21 mai 2024.\n\nInițiativa provine de la Întreprinderea Pomicolă „Franionis”, care a venit cu un demers în acest sens către Primăria Ialoveni. Strada ce va purta numele lui Anatolie Postică se află în zona „Livada” din orașul Ialoveni, după restaurantul Carul cu Bere.\n\nAmintim, Anatol Postică s-a stins din viață la vârsta de 67 de ani, la 27 aprilie 2024. Ialoveneanul Anatol Postică a avut o contribuție de excepție în promovarea culturii în întreg spațiul raionului Ialoveni, dedicându-și o parte din viața sa activității manageriale de director al Casei de Cultură din Ialoveni.",
    "metadata": {
      "original_file": "Ialoveni_Online_0074.html"
    }
  },
  {
    "title": "Consultări publice privind construcția unei linii electrice aeriene ce va tranzita patru localități din raionul Ialoveni",
    "content": "Consultări publice privind construcția unei linii electrice aeriene ce va tranzita patru localități din raionul Ialoveni\n\nMâine, 23 noiembrie, ora 12:00, în incinta Consiliului raional Ialoveni se vor desfășura consultări publice privind implementarea Proiectului de Dezvoltare al Sistemului Electroenergetic din Republica Moldova pentru construcția liniei electrice aeriene (LEA) 400 kV Vulcănești-Chișinău și a stației electrice (SE) Chișinău.\n\nLa consultări sunt invitați toți cetățenii care sunt interesați de subiect, primari ai localităților afectate de construcția acestui proiect, dar și membrii a comitetelor de monitorizare a impactului social.\n\nCetățenii pot consulta rezumatul proiectul non-tehnic aici și pot trimite reclamații aici .\n\nLinia electrică aeriană (LEA) 400 kV Vulcăneşti – Chişinău are o lungimea totală de 158 km, traversează următoarele unităţi administrative-teritoriale: UTA Găgăuzia, Cahul, Taraclia, Leova, Cimișlia, Hânceşti, Ialoveni şi Municipiul Chișinău (comuna Băcioi).",
    "metadata": {
      "original_file": "Ialoveni_Online_0131.html"
    }
  },
  {
    "title": "Strada Ștefan cel Mare din Dănceni va fi reparată din banii redistribuiți din Fondul Rutier",
    "content": "Strada Ștefan cel Mare din Dănceni va fi reparată din banii redistribuiți din Fondul Rutier\n\nPorțiunea de drum cu o lungime de 625 de m, pe segmentul 27 august – Mihai Eminescu, a străzii Ștefan cel Mare din localitatea Dănceni va fi reparată din banii redistribuiți din Fondul Rutier. Consilierii locali au decis la ședința consiliului din 8 februarie alocarea resurselor financiare de 685,7 mii de lei pentru reparația străzii.\n\nPrimara localității, Victoria Butuc-Guranda susține că drumul a fost selectat în baza unui sondaj online la care au participat locuitorii satului unde au fost întrebați care locatari ar putea contribui financiar. „În urma sondajului au fost selectate două drumuri, unul a fost reparat anul trecut, anul acesta vom repara strada Ștefan cel Mare. (…) Participarea cetățenilor este un factor important pentru noi, pentru că primăria nu poate asigura cheltuielile în întregime. Urmează să stabilim care va fi contribuția pentru fiecare gospodărie. Dacă e să raportăm după anul trecut la strada Alexei Mateevici, locuitorii au contrinuit aproximativ cu câte 6 000 de lei. Acum Primăria va asigura materialele iar cetățenii vor contribui cu manopera”, susține primara.\n\nAminitim că resursele Fondului Rutier au fost redirecționate primăriilor, conform taxelor achitate la stat de proprietarii vehiculelor înregistrate în fiecare localitate.",
    "metadata": {
      "original_file": "Ialoveni_Online_0326.html"
    }
  },
  {
    "title": "DOC. Ședința Consiliului orășenesc Ialoveni. Scoaterea la licitație a două terenuri - pe ordinea de zi",
    "content": "DOC. Ședința Consiliului orășenesc Ialoveni. Scoaterea la licitație a două terenuri – pe ordinea de zi\n\nPrimăria Ialoveni anunță convocarea consilierilor locali în ședință ordinară. Pe ordinea de zi a ședinței se numără 23 de subiecte. Ședința va avea loc la 12 mai, ora 14:00, în sala de ședințe de Primăriei.\n\nPrintre subiecte se numără repartizarea profitului net a ÎM ”Piața Agroindustrială Ialoveni”, aprobarea acordului de înfrăţire și cooperare cu o localitate din Slovacia, aprobarea proiectului de dezvoltare locală ce urmează a fi depus în cadrul Programului Național „Satul European Expres” – construcția unui teren sportiv multifuncțional și amenajarea unui teren de joacă în sectorul Albeni.\n\nDe asemenea, un subiect prevede scoaterea la licitație a două terenuri. Unul dintre terenuri se află în apropiere de strada Grigore Vieru, după Inspectoratul de Poliție Ialoveni, iar un alt teren – în imediata apropiere de Piața Agroindustriala din Ialoveni și localul Sweet Home.",
    "metadata": {
      "original_file": "Ialoveni_Online_0263.html"
    }
  },
  {
    "title": "VIDEO// Înregistrarea LIVE a ședinței Consiliului orășenesc Ialoveni din 26 noiembrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0371.html"
    }
  },
  {
    "title": "Divergențe între aleșii locali din Țipala, în jurul desemnării unui reprezentant la o comisie de concurs",
    "content": "Divergențe între aleșii locali din Țipala, în jurul desemnării unui reprezentant la o comisie de concurs\n\nȘedința Consiliului local Țipala, planificată pe 6 iunie2023, pentru care erau propuse 16 subiecte pe ordinea de zi, nu a avut loc, din motiv că nu a existat cvorum. Din cei 13 consilieri s-au prezentat doar 3 consilieri. Disputa ar fi apărut între primar și consilieri, care nu au reușit să fixeze o dată pentru ședința consiliului ce urma să aleagă un reprezentant delegat de primărie la comisia de concurs, pentru ocuparea funcției de director al Liceului Teoretic Țipala. O nouă ședință a fost planificată pe 15 iunie 2023, ora 16:00.\n\nSecretara consiliului, Zinaida Bezerdic, spune că „doar câțiva consilieri au anunțat că nu pot veni, unu, doi, ceilalți nu au prezentat nici un motiv”.\n\nL-am întrebat pe reprezentantul fracțiunii PDM, Ilie Castraveț, de ce nu a venit la ședința Consiliului din 6 iunie și acesta ne-a spus, că „Eu personal nu am putut veni, dar ceilalți nu știu”.\n\nConflictul dintre primar și consilieri a pornit de la o notificare de la Direcția Generală Educație Ialoveni, către Primăria Țipala, pentru a delega un reprezentant la comisia de concurs pentru ocuparea funcției de director al Liceului Teoretic Țipala. Scrisoarea a fost recepționată de primarul localității, care a solicitat direcției să precizeze în cât timp trebuie să prezinte candidatul. După răspunsul Direcției, de 30 de zile, Silviu Bivol a constatat că „subiectul nu este o urgență și va fi inclus în ședința ordinară din luna mai”, precizează el.\n\nÎnsă, fracțiunea PDM a depus un demers prin care a convocat ședința extraordinară a consiliului pe 10 mai, unde au delegat prin vot unanim, un reprezentat pentru comisia de concurs pentru ocuparea funcției de director al Liceului Teoretic Țipala.\n\nUlterior, primarul a inițiat discuții despre organizarea ședinței ordinare, pentru data de 24 mai, doar că a fost plecat în acea perioadă în România la un schimb de experiență și nu a mai convocat ședința. Între timp, primăria a primit o notificare de la Cancelaria de Stat precum că, decizia consiliului din 10 mai, privind delegarea unui reprezentat prezintă abateri de la Legea 133/2016 privind declararea averii și intereselor persoanelor. Altfel spus, unul din consilieri, care este și persoana nominalizată pentru comisia de concurs a participat la procedura de vot.\n\nFracțiunea PDM a mai venit cu un demers, în care se solicită convocarea ședinței extraordinară pe 29 mai, în care consilierii își abrogă decizia din 10 mai de delegare a reprezentantului și votând același candidat doar că de această dată candidatul nominalizat s-a abținut de la procesul de vot, ceea ce recomanda și Cancelaria de Stat.\n\nConsilierul PDM, Ilie Castraveț susține că primarul nu a avut niciun interes față de ședința din 29 mai, iar planificare ședinței ordinare pentru ziua de 6 iunie e depășită, pentru că erau subiecte importante, precum alocarea banilor pentru premierea tinerilor absolvenți „Primarul nici nu a participat la ședința din 29 mai, întrebați-l de ce nu a venit…”, remarcă consilierul.\n\n„Nu-mi mai aduc aminte de ce nu am fost, ceva a intervenit. Dar când ședința este convocată de o fracțiune, primarul poate să nu participe, este secretarul consiliului care îndeplinește funcțiile” a comentat Silviu Bivol.\n\nSilviu Bivol intuiește că neprezentarea la ședință reprezintă un boicot: „consilierii au boicotat ședința, au obosit și nu mai sunt interesați de problemele localității”.\n\nÎn consiliul local Țipala sunt 13 consilieri: 5 consilieri PDM, 6 aleși pe lista Blocului ACUM, un consilier din partea PCRM și unul independent.",
    "metadata": {
      "original_file": "Ialoveni_Online_0234.html"
    }
  },
  {
    "title": "Primăria Cărbuna solicită ajutorul sătenilor și a diasporei pentru construcția drumului ce duce spre biserică",
    "content": "Primăria Cărbuna solicită ajutorul sătenilor și a diasporei pentru construcția drumului ce duce spre biserică\n\nPrimăria satului Cărbuna anunță o colectare de fonduri pentru reparația drumului ce duce spre biserica din localitate, ce are o lungime de 250 de metri și o lățime de 4 metri. Conform estimărilor Primăriei, costul lucrărilor se ridică la aproape 245 de mii de lei, iar jumătate din această sumă va fi asigurată de autoritatea locală. Pentru a strânge restul banilor, Primăria organizează o colectare de fonduri.\n\nOdată cu reparația drumului, au fost pornite și lucrările de reparație a gardului bisericii, anunță autoritățile din Cigîrleni. Pentru construcția gardului, de asemenea, se colectează fonduri.\n\n„La inițiativa mai multor locuitori venim cu rugămintea de a acumula suma necesară pentru construcția capitală a drumului ce duce spre biserică, care este un edificiu de importanță spirituală pentru comunitatea noastră, un monument istoric înscris în Registru Monumentelor de importanță culturală”, se spune într-o adresare a Primăriei Cărbuna.\n\nDonațiile pentru drum pot fi efectuare zilnic (responsabil – Tamara Sinevici din cadrul Primăriei), cât și pe contul Asociației Obștești „Ghiocel de Cărbuna” cu care Primăria satului Cărbuna are Acord de colaborare și a realizat mai multe proiecte pe teritoriul satului în ultimii ani. Donațiile pentru gardul bisericii pot fi făcute la parohia bisericii.",
    "metadata": {
      "original_file": "Ialoveni_Online_0058.html"
    }
  },
  {
    "title": "VIDEO// Scandal în ședința CRI, după ce mai mulți reprezentanți Platforma DA au fost înlocuiți în comisia de angajări",
    "content": "VIDEO// Scandal în ședința CRI, după ce mai mulți reprezentanți Platforma DA au fost înlocuiți în comisia de angajări\n\nDin cele 60 de minute cât a durat ședința Consiliului raional Ialoveni din 5 august 2021, întreruptă și de o pauză de vreo 10 minute, aproape jumătate, 25 de minute, au fost consumate pe dezbateri pe un singur punct dintr-o singură decizie – cea cu privire la modificări în alte decizii anterioare.\n\nACESTA este subpunctul 13 din decizia nr. 6 „ Cu privire la aprobarea modificărilor operate in unele decizii ale Consiliului raional ‘, care a provocat cele mai multe dezbateri.\n\nTextul din proiectul de decizie supus votului și care a stârnit indignarea consilierilor Platforma DA:\n\nPrimul care a solicitat excluderea punctului 13, dar și a punctului 14, din decizia 6 a fost consilierul PPDA Igor Mellnic, care a declarat că: „A cui a fost inițiativa și care este argumentația? Noi dorim excluderea.”\n\nA urmat argumentarea președintelui raionului Ialoveni, Mihai Silistraru (PAS): „ Au dat dovadă de incorectitudine și au pus note diferențiat vădit intenționat”\n\nO opinie a expus și consiliera PAS, Adelina Ghețiu: „Nu trebuie să încurcăm democrația cu obiectivitatea și corectitudinea în cadrul unei comisii de concurs. Este o depunctare vizibilă. „\n\nVicepreședinta Victoria Bogos (PPDA) a spus că este vizată și a venit cu câteva puncte de vedere: „ Asistăm astăzi la un fenomen la care nu mi-aș fi închipuit vreodată să asist când membrii ai Platforma DA sunt scoși din comisii și înlocuiți cu membri PD. ”:\n\nLa afirmațiile ei a venit cu o precizare consilierul PD, Ion Sula: „ Numai un membru de la Partidul Democrat, doamna Tonu „.\n\nCu un punct de vedere a venit și vicepreședintele Andrei Eremia (PPDA): „ „\n\nCu o opinie a venit și consilierul PCRM, Ștefan Bivol, care a opinat că proiectul trebuie exclus de pe ordinea de zi: „ Proiectul nu este bine pregătit și propun să fie examinat la ședinețele următoare”\n\nDupă o pauză de vreo 10 minute, consilierii au revenit în ședință și au votat modificarea componenței Comisiei raionale de concurs.\n\nMelnic Igor a declarat că el tot nu dorește în această comisia. Într-un final, a fost selectată și votată consiliera Maria Levinte de la PLDM.\n\nModificarea componenței comisiei de concurs care face angajările la raion a fost aprobată într-un final cu voturile a 15 consilieri :\n\nÎn semn de protest cei 4 consilieri platforma DA au părăsit sala de ședințe. La scurt timp s-au ridicat și plecat, fără să anunțe ceva, și cei doi vicepreședinți de raion din partea PPDA, și .\n\n„Această activitate a fost realizată cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova.”",
    "metadata": {
      "original_file": "Ialoveni_Online_0408.html"
    }
  },
  {
    "title": "DOC// Milioane de lei au fost investite în anul 2021 pentru asfaltarea străzilor din orașul Ialoveni",
    "content": "DOC// Milioane de lei au fost investite în anul 2021 pentru asfaltarea străzilor din orașul Ialoveni\n\nA venit anotimpul rece, sezonul de asfaltări de drumuri s-a terminat. Pe parcursul lunilor de vară și toamnă locuitorii au observat procesul amplu de lucrări de asfaltare și betonare care a fost făcut pe mai multe străzi din orașul Ialoveni. În acest an, 2021, un număr record de străzi a fost reparat și cu cel mai mare buget alocat pentru reparația capitală a drumurilor din istoria orașului Ialoveni.\n\nUn număr de circa 20 de străzi și stradele a scos primăria la licitațiile pentru asfaltare și betonare, în a doua jumătate a anului 2021.\n\nConformul unui act de achiziții publice al Primăriei Ialoveni, la 4 iunie 2021 a fost organizată o procedură de achiziție publică în două loturi: pentru și pentru a străzilor. Au participat opt agenți economici specializați pe lucrări de reparație a drumurilor.\n\nLa primul lot „ pentru a fost declarat câștigător SRL Compania „Termosistem” și atribuit un contract în valoare de 2 milioane 341 mii lei\n\nPentru lotul „ a fost declarat câștigător SRL ,,Andig Trans” și atribuit un contract în valoare 5 milioane 903 mii lei , pentru asfaltarea a și stradele din orașul Ialoveni.\n\nÎn următoarele luni de vară și toamnă au avut loc lucrările de asfaltare și betonare a drumurilor din orașul Ialoveni, conform actului de licitație publică. Principiul după care s-a oferit prioritate pentru asfaltare anumitor străzi este că pe ele să existe canalizare și apeduct, ca ulterior să nu mai fie săpate din nou și distrus asfaltul.\n\nCele mai multe străzi au fost reparate capital în sectorul ALBENI, 8 la număr. Șapte străzi au fost : Sfânta Vineri, 27 august 1991, Spartac, Crângului, Grădinilor, Aurel David, Voluntarilor și una – strada Bălți .\n\nÎn zona de CENTRU a orașului au fost 5 străzi: Testimițeanu, 1 Mai, Izmail, Petru Movilă, Prieteniei și strada Ișnovăț .\n\nÎn sectorul MOLDOVA a fost asfaltată o porțiune din strada Timișoara și betonată o porțiune din strada 31 august 1989 .\n\n, dar era planificată pentru betonare, este Victoria din sectorul BOZU, dar n-au fost încheiate încă lucrările de apeduct sau canalizare și stratul de beton urmează să fie pus la anul viitor.\n\nO alt drum betonat este cel de acces la traseul național pe lângă compania „Euroaccent”.\n\nLa începutul anului 2021, conform informațiilor publicate de Primăria Ialoveni în procesul de aprobare a bugetului, erau planificate pentru reparații capitale următoarele drumuri:",
    "metadata": {
      "original_file": "Ialoveni_Online_0367.html"
    }
  },
  {
    "title": "DOC. Consilierii din Horești, convocați în ședință extraordinară. Ce subiecte vor fi discutate",
    "content": "DOC. Consilierii din Horești, convocați în ședință extraordinară. Ce subiecte vor fi discutate\n\nLa 27 iunie 2023 va avea loc ședința extraordinară a Consiliului local Horești, conform dispoziției semnate de primarul localității, Petru Cigoreanu. Ședința va avea loc la data de 27 iunie, ora 8:30, în sala cu ceremonii a Primăriei Horești. Proiectele de decizie pot fi consultate mai jos:\n\nPrimul proiect vizează înaintare unui proiect pentru obținerea unui grant, pentru instalarea sisteme fotovoltaic la Casa de Cultură din satul Horești.\n\nDe asemenea, urmează a fi aprobate rezultatele licitației funciare de arendare a două încăperi din Casa de Cultură și expunerea la licitație pentru vânzarea a patru terenuri agricole. Un alt proiect vizează vânzarea directă a unui teren unui agent economic, la un preț de 30.000 de lei.\n\nLa solicitarea reporterului IaloveniOnline, secretara consiliului a expediat proiectele de decizie, pentru informarea publicului:",
    "metadata": {
      "original_file": "Ialoveni_Online_0222.html"
    }
  },
  {
    "title": "Majorarea tarifelor la apă și canalizare, redenumirea unei străzi, expunerea la licitație a bunurilor imobile – printre subiectele ședinței consiliului sătesc Bardar",
    "content": "Majorarea tarifelor la apă și canalizare, redenumirea unei străzi, expunerea la licitație a bunurilor imobile – printre subiectele ședinței consiliului sătesc Bardar\n\nPe data de 28 septembrie 2021, cu începere de la ora 16.00, la Bardar va avea loc ședința ordinară a consiliului sătesc.\n\nConsilierii din Bardar urmează sa aprobe majorarea prețurilor la apa furnizată de Întreprinderea Municipală “Conprimserv-Bardar”, dar și o nouă metodă de calcul pentru volumul apelor uzate. Astfel, conform proiectului de decizie, începând cu 1 octombrie 2021, pentru consumatorii casnici tariful pentru un m 3 de apă va crește de la 10 la 13 lei, iar agenții economici vor achita 18 lei, inclusiv și consumatorii casnici posesori de sere. Totodată, a fost stabilită metoda de calcul a volumelor apelor uzate: în perioada rece a anului, 01 noiembrie – 30 aprilie, volumul scurgerilor reziduale lunare va constitui 90% din volumul apei contorizat, iar în perioada caldă a anului, 01 mai – 31 octombrie, volumul scurgerilor reziduale lunare va constitui 70% din volumul apei contorizat.\n\nÎn același proiect de decizie, se stabilește costul serviciilor de conectare la rețeaua de apeduct – 800 lei pentru persoane fizice/1300 pentru persoane juridice, costul unui ster de lemn tare 450/800 lei, un ster de lemn moale 200/600 lei, evacuarea deșeurilor la solicitare – 90 lei/m 3 .\n\nUn alt subiect pe Ordinea de zi a ședinței ține de aprobarea programelor de activitate ale grădinițelor “Licurici” și “Mărțișor”. Astfel pentru anul de învățământ 2021-2022, capacitatea stabilită la grădinița “Licurici” este de 135 copii, iar la grădinița “Mărțișor” de 100 copii.\n\nConform unui demers al parohului bisericii “Sfântul Ierarh Nicolae”, strada Alexandru Lăpușneanu, pe care s-a născut și a copilărit Dionisie Erhan, se propune pentru a fi redenumită în “Sfântul Ierarh Dionisie Erhan”.\n\nPrintr-o altă cerere depusă de preotul din Bardar, se solicită scutirea bisericii de plata pentru apa consumată. Astfel, în proiectul de decizie, consiliul local intenționează să recomande Întreprinderii Municipale “Conprimserv-Bardar” să analizeze posibilitatea scutirii din surse proprii.\n\nÎncă două chestiuni ale ședinței țin de expunerea la licitație a unui bun imobil și al unui teren public. Bunul imobil de 20m 2 , cu nr. cadastral 55102060663, aflat pe marginea traseului R3, se va propune spre vânzare-cumpărare la preț inițial de 50.000 lei.\n\nTerenul public de 0,65ha, cu nr. cadastral 55103060809, pe care se află un iaz, se va da în arendă pe un termen de 10 ani, la un preț inițial de 30.000 lei pe an.\n\nOrdinea de zi și proiectele de decizii ale ședinței:",
    "metadata": {
      "original_file": "Ialoveni_Online_0388.html"
    }
  },
  {
    "title": "Consiliile locale din Dănceni și Cărbuna se întrunesc în sedință",
    "content": "Consiliile locale din Dănceni și Cărbuna se întrunesc în sedință\n\nConsiliile locale din localitățile Dănceni și Cărbuna se întrunesc în ședință marți, 8 februarie 2022, ambele la ora 15:00. Consilierii din Cărbuna urmează să discute 11 subiecte iar cei din Dănceni 8. Ialovenionline a solicitat de la ambele autorități proiectele de decizie a ședințelor iar până la acest moment proiectele din Cărbuna nu au fost recepționate, deși prima solicitare a fost făcută pe 3 februarie.\n\n\n\n Ordinea de zi a ședinței Consiliului local din Cărbuna prevede modificarea bugetului pentru anul 2022; stabilirea limitei de consum a combustibilului pentru anul 2022; aprobarea și implementarea unui proiect la programul DAR 1+3 și un alt proiect de la Unitatea Consolidată pentru Implementarea Programelor IFAD.\n\nPrimăria Cărbuna a anunțat pe o rețea de socializare că ședința va fi transmisă online.\n\nConform ordinei de zi a ședinței Consiliul Local Dănceni, consilierii urmează să stabilească porțiunea de drum care va fi reparată din banii repartizați din Fondul Rutier; vor aproba tarifele pentru anul 2022 pentru serviciile de buldoexcavatorul primăriei; vor aloca mijloace financiare și vor majora bugetul pentru anul 2022.\n\nDin proiectele de decizie observăm că aceștia vor discuta repartizarea soldului disponibil, din mijloace bănești la 01.01.2022:\n\nAjutoare bănești – 7 000,00 lei ( Pentru acordarea ajutorului bănesc în sumă de 200 lei pentru fiecare participant la conflictele armate din transnistria și cîte 400 lei participanților la conflictele armate din Afganistan)\n\nAprovizionare cu apa – 150 000,00 lei (Pentru achitarea serviciilor de construcție a sistemului de epurare și canalizare)\n\nDezvoltarea Drumurilor Locale – 90 000,00 lei ( Proiect tehnic pentru construcția drumului de pe str. Hîrțului)\n\nGrădinița Albinuța Dănceni – 195 000,00 lei (Proiect tehnic pentru termoizolarea Grădiniței Albinuța-35000,00 lei și construcția sistemului de încălzire în grupa nouă a Grădiniței Albinuța-160000,00 lei )\n\nDe asemenea, consilierii vor pune în discuție alocarea mijloace financiare în mărime totală de 50,0 mii lei pentru executarea lucrărilor de geologie în sec 107, din satul Dănceni.\n\nDin sursele alocate din Fondul Rutier ( 685,7 mii lei ) se planifică reparearea străzii Ștefan cel Mare din localitate.\n\nMai multe subiecte puteți vedea în proiectele de decizie din documentul de mai jos.",
    "metadata": {
      "original_file": "Ialoveni_Online_0330.html"
    }
  },
  {
    "title": "Orașul Ialoveni va semna un nou acord de înfrățire cu o localitate din România, dar și cu un oraș din Ucraina",
    "content": "Orașul Ialoveni va semna un nou acord de înfrățire cu o localitate din România, dar și cu un oraș din Ucraina\n\nConsiliul orășenesc Ialoveni a aprobat un proiect de decizie privind aprobarea semnării acordului de înfrățire și cooperare dintre orașul Ialoveni și orașul Gura Humorului din județul Suceava, România. Un alt acord de înfrățire pe care urmează să îl semneze orașul Ialoveni este cu orașul Pervomaisky, regiunea Harikov, Ucraina.\n\nPotrivit deciziei acordurile vor fi semnate de către primarul orașului Ialoveni.\n\nGura Humorului este o localitate ce a dobândit statutul de staţiune turistică de interes naţional. La 1 iulie 2010, oraşul Gura Humorului avea o populaţie stabilă totală de 15.748 locuitori . Potrivit presei din România, Gura Humorului este una dintre stațiunile turistice care strâng an de an sute de mii de turiști, datorită faptului că pe teritoriul orașului se afla celebra Mănăstire Voroneț, monument istoric și religios ce datează din anul 1488, dar și datorită poziționării orașului ce face din Gura Humorului o importantă stațiune climaterică a României.\n\nOrașul Pervomaisky este al patrulea cel mai mare oraș din Harikov, cu o populație de 28.986 de persoane. Orașul este cunoscut pentru Khimprom, una dintre cele mai mari fabrici chimice din fosta URSS.",
    "metadata": {
      "original_file": "Ialoveni_Online_0275.html"
    }
  },
  {
    "title": "Ulmu: Consultări publice privind vânzarea fostei clădirii a gimnaziului",
    "content": "Primăria satului Ulmu invită locuitorii la consultări publice. Două subiecte urmează a fi discutate la întâlnirea din 29 septembrie, ora 13:00, în localul Casei de Cultură.\n• Proiectele care urmează să se implementeze în localitate.\n\nConsultarea publică este un proces democratic important de implicare a cetățenilor în procesul decizional. Oamenii sunt invitați să spună care este viziunea lor, care le sunt necesitățile sau comentariile asupra unei propuneri sau proiect.",
    "metadata": {
      "original_file": "Ialoveni_Online_0019.html"
    }
  },
  {
    "title": "VIDEO// Bunul imobil, pentru lotul gratuit de casă dedicat viceprimarului, a fost delimitat la 26 februarie 2021",
    "content": "VIDEO// Bunul imobil, pentru lotul gratuit de casă dedicat viceprimarului, a fost delimitat la 26 februarie 2021\n\nCu doar câteva luni înainte de intenția de ai acorda un lot de casă gratuit viceprimarului, Primăria Ialoveni și Consiliul orășenesc\n\nTerenul pentru construcții, cu suprafața de 0,0695 ha din intravilanul localității, cu nr. cadastral 55012041024 , aflat pe strada Brăila din sectorul Livada a fost delimitat prin , consilieri, 3 s-au abținut de la vot , la ședința Consiliului orășenesc din 26 februarie 2021.\n\nVIDEO cu examinarea și avizarea la ședința Comisiei funciare din 24 februarie, a proiectului de decizie cu privire la delimitarea terenului cu numărul cadastral 55012041024, aflat pe strada Brăila din sectorul Livada.\n\nEste un teren cu același număr cadastral ca și terenul din proiectul cu nr. 27 din 28 mai 2021.\n\nProiectul pentru acordarea gratuită a unui loc de casă viceprimarului:\n\nProiect de decizie care a fost retras de pe ordinea de zi, după ce intențiile Primăriei Ialoveni de a-și stimula angajatul au fost făcute cunoscute opiniei publice din Ialoveni.\n\n„Această activitate a fost realizată cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova.”",
    "metadata": {
      "original_file": "Ialoveni_Online_0449.html"
    }
  },
  {
    "title": "Redenumirea unei stradele - pe ordinea de zi a ședinței Consiliului din Puhoi",
    "content": "Redenumirea unei stradele – pe ordinea de zi a ședinței Consiliului din Puhoi\n\nConsilierii locali din Puhoi se întâlnesc în ședință ordinară, vineri 17 mai, ora 14:00, în incinta primăriei. O dispoziție în acest sens a fost semnată de primara localității Nadejda Carajea, pe ordinea de zi sunt 11 subiecte. Proiectele de decizie nu au fost publicate până în acest moment.\n\nAlocarea mijloacelor financiare, rectificarea bugetului, expunerea la licitație a unei încăperi, completarea regulilor ce ține de întreținere a animalelor și a păsărilor domestice pe lângă gospodăriile private de pe teritoriul satului sunt câteva din subiectele propuse pe ordinea de zi a ședinței.\n\nDe asemenea, consilierii vor redenumi stradela ce duce spre biserica din localitate. Această stradelă va purta numele bisericii, „Sfântul Ierarh Nicolae”. Primara localității Nadejda Caragea spune că redenumirea stradelei are loc în contextul hramului localității, ce se va sărbători pe 22 mai, în cinstea sărbătorii „Sfântul Ierarh Nicolae”.\n\nÎntr-o postare pe o rețea de socializare, primăria informează despre programul cultural care se va desfășura de hramul localității.",
    "metadata": {
      "original_file": "Ialoveni_Online_0081.html"
    }
  },
  {
    "title": "Pe 14 iulie se convoacă ședința Consiliului local Suruceni. Se va repartiza profitul net a ÎM Suruceni-Service",
    "content": "Pe 14 iulie se convoacă ședința Consiliului local Suruceni. Se va repartiza profitul net a ÎM Suruceni-Service\n\nPe 14 iulie, ora 17:00, în incinta Primăriei Suruceni va avea loc ședința Consiliului local Suruceni. Printre subiectele ordinei de zi sunt: repartizarea profitului net a Î M Suruceni-Service, denumirea Casei de Cultură Suruceni, examinarea cererilor din partea cetățenilor și schimbarea modului de folosință a unor terenuri.\n\nPotrivit proiectelor de decizie, publicate de primărie pe o rețea de socializare, consilierii ar putea atribui denumirea Casei de Cultură – Petru Stahi.\n\nDe asemenea, ar putea fi aprobat profitul Î. M. Suruceni-Service pentru anului 2022, în sumă de 76 247 de lei și distribuit pentru:",
    "metadata": {
      "original_file": "Ialoveni_Online_0202.html"
    }
  },
  {
    "title": "VIDEO ședința extraordinară a Consiliului raional Ialoveni din 24 decembrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0347.html"
    }
  },
  {
    "title": "Primarul de Răzeni: Înfrățirile cu localitățile din România aduc beneficii reale locuitorilor comunei Răzeni",
    "content": "Primarul de Răzeni: Înfrățirile cu localitățile din România aduc beneficii reale locuitorilor comunei Răzeni\n\nRăzeni este o comună din raionul Ialoveni cu o populație de circa 7 mii de locuitori. De-a lungul anilor, autotitatea locală a semnat mai multe acorduri de înfrățire și colaborare cu mai multe localități din România, înfrățiri care aduc beneficii reale locuitorilor comunei, spune primarul de Răzeni, Ion Crețu.\n\nUn exemplu de bună colaborare cu o localitate înfrățită este relația dintre comuna Răzeni și comuna Măgurele, județul Ilfov, România. Cu suportul comunei Măgurele, în satul Răzeni a fost făcut un proiect extrem de important pentru locuitori: a fost acoperită o ravenă din centrul satului, care pe lângă faptul că arăta inestetic, reprezenta și un pericol pentru oameni.\n\n„ Până în 2014, în centrul satului aveam o râpă adâncă de vreo 15 metri, care reprezenta un pericol real pentru gospodăriile din preajmă, pentru oameni, și pentru copii, pentru că în imediata apropiere de această râpă este amplasată grădinița de copii. De fiecare data când ploua, malurile acestei ravene se spălau și această râpă se adâncea, se lărgea din ce în cem ai mult. Era nevoie de acoperit această râpă ”, spune primarul comunei Răzeni, Ion Crețu.\n\nÎn urma semnării unui Acord de înfrățire și colaborare cu comuna Măgurele din România, comuna Răzeni a beneficiat de sprijin financiar pentru a consolida și acoperi această râpă, dar și pentru a evacua apele de suprafață. Lucrările au costat peste 4,2 milioane de lei, dintre care Guvernul Republicii Moldova a venit cu o contribuție de 1 milion de lei, Consiliul Raional Ialoveni și Primăria Răzeni au venit cu o contribuție de 1,3 milioane de lei, iar comuna Măgurele, România – 1,9 milioane de lei.\n\nÎn continuare, pe acest loc, autoritățile locale din Răzeni și Măgurele intenționează să amenajeze un parc, ce urmează să poarte denumirea de Parcul Unirii „Răzeni-Măgurele”.\n\nDe asemenea, cu suportul partenerilor români din comuna Măgurele, în Răzeni au fost făcute două drumuri, pentru care consiliul local Măgurele a alocat circa 1 milion de lei.\n\nUn alt proiect realizat cu suportul financiar al României a fost câștigat de Primăria Răzeni în cadrul unui concurs de proiecte implementat de Departamentul pentru Relația cu Republica Moldova din cadrul Guvernului României.\n\nProiectul prevede reparația capitală a unei grupe de copii, pornind de la rețelele tehnice de căldură și apă caldă, electricitate și iluminat, podeaua, podul, bloc sanitar etc., și a holului ce duce spre grupa respectivă. Astfel, din toamnă, 32 de copii din grupa medie vor beneficia de condiții mai bune de învățământ.\n\nÎn total, în Grădinița Alunelul din Răzeni sunt instituționalizați în jur de 200 de copii. Clădirea grădiniței datează din 1987, iar aceasta este pentru prima data când un spațiu al grădiniței este renovat complet.\n\nPrimarul din Răzeni se arată mulțumit și recunoscător partenerilor români, pentru sprijinul oferit pentru dezvoltarea localității pe care o conduce.",
    "metadata": {
      "original_file": "Ialoveni_Online_0039.html"
    }
  },
  {
    "title": "Câinii fără adăpost - Consultare publică organizată de Primăria Ialoveni",
    "content": "Locuitorii orașului Ialoveni sunt invitați de Primărie la o consultare publică ce vizează problema câinilor fără adăpost.\n\nEvenimentul va avea loc marți, 22 iunie 2021, ora 17:00, în sala de ședințe a primăriei de la etajul doi și va fi transmis online pe pagina oficială de Facebook. Astfel, cetățenii interesați de subiect pot participa la ședință cu prezența fizică sau pot să urmărească discuțiile online și să adreseze întrebări în scris în timpul consultărilor.\n\nScopul acestei ședințe este de a identifica, împreună cu cetățenii, cele mai bune soluții pentru rezolvarea problemelor legate de câinii vagabonzi din localitate.",
    "metadata": {
      "original_file": "Ialoveni_Online_0469.html"
    }
  },
  {
    "title": "Ulmu: Consilierii ar putea vota pentru lichidarea gunoiștii și atribuirea unui nou teren pentru depozitarea deșeurilor menajere",
    "content": "Ulmu: Consilierii ar putea vota pentru lichidarea gunoiștii și atribuirea unui nou teren pentru depozitarea deșeurilor menajere\n\nPe 25 iulie, ora 16:00, în incinta primăriei se va desfășura ședința Consiliului local Ulmu. Pe ordinea de zi sunt șapte subiecte. Consilierii ar putea vota lichidarea gunoiștii temporar formată în fostele gropi de siloz și aprobarea unui nou teren ce aparține primăriei, pentru depozitarea temporară a gunoiului menajer.\n\nPotrivit proiectelor de decizie, actuala gunoiește este deja plină și riscă să devină un focar sanitar ce ar pune în pericol viața copiilor cât și a locuitorilor. Un alt teren a fost identificat de către autorități pentru depozitarea temporară a gunoiului.\n\nAlte subiecte incluse pe ordinea de zi sunt: examinarea notificării de la Oficiul Teritorial Chișinău, cereri din partea cetățenilor și expunerea la licitație publică de vânzare cumpărare a unui bun imobil cu număr cadastral 5534204200, cu suprafața de 0,0908 ha.\n\nTot în cadrul ședinței va fi supus votului de a fi expus la licitație un terenul destinat pentru construcții, situat în intravilanul localității și evaluat cu suma de 227 de mii de lei.",
    "metadata": {
      "original_file": "Ialoveni_Online_0193.html"
    }
  },
  {
    "title": "VIDEO// 10 lei pentru un stâlp. Pentru ce va fi plătită noua taxă în orașul Ialoveni",
    "content": "VIDEO// 10 lei pentru un stâlp. Pentru ce va fi plătită noua taxă în orașul Ialoveni\n\nLista de taxe locale din orașul Ialoveni a fost completată cu una nouă.\n\nLa solicitarea unei companii de internet, care dorește să instaleze echipamente și cabluri de fibră optică pe pilonii din orașul Ialoveni, Primăria Ialoveni a negociat cu ei o taxă lunară de 10 lei pentru un pilon.\n\nLa ședința Comisiei buget, specialistul principal în planificare, Elena Palii, propunând următoarele modificări în textul deciziei, după cum urmează:\n\nSe introduce sub pct. 2.6. cu următorul text: Se aprobă în redacție nouă anexa nr. 4 va avea un nou conţinut conform anexei nr. 6 la prezenta decizie. În anexa 4 se include în tabel pct.8 :\n\nVedeți în clipul video de mai jos discuțiile și detaliile despre acest subiect:",
    "metadata": {
      "original_file": "Ialoveni_Online_0486.html"
    }
  },
  {
    "title": "Consilierii din Gangura și Văratic sunt convocați la ședința ordinară",
    "content": "Consilierii din Gangura și Văratic sunt convocați la ședința ordinară\n\nConsilierii locali din comuna Gangura sunt așteptați pe 22 mai, ora 9:00, iar cei din localitatea Văratic pe 23 mai, ora 14:00, la ședința ordinară a consiliului.\n\nPe ordinea de zi a dispoziției semnată de primarul comunei, Marcel Bobeica, sunt prevăzute 10 subiecte. Consilierii vor discuta despre participarea localității la programul „Satul European Expres” și proiectul LEADER privind dezvoltarea rurală. Tot la această ședință va fi aprobat rezultatele unei licitații și va fi anunțată o altă licitație.\n\nIar ordinea de zi a ședinței consiliului local din Văratic prevede 8 subiecte. La această ședință se vor atribui loturi pentru construcții locative, se va stabili cotele de impozit pentru pășunat și se va modifica bugetul local al localității.\n\nAmintim că toate ședințele consiliilor sunt publice și orice cetățean poate asista la ele.",
    "metadata": {
      "original_file": "Ialoveni_Online_0255.html"
    }
  },
  {
    "title": "Consilierii din Țipala au repartizat 900.000 de lei din fondul rutier pentru reparația unei străzi",
    "content": "Consilierii din Țipala au repartizat 900.000 de lei din fondul rutier pentru reparația unei străzi\n\n900.000 de lei din fondul rutier au fost distribuiți de către consilierii din satul Țipala pentru reparația unui drum din localitate. Conform deciziei luate la sfârșitul lui februarie, banii vor fi investiți în reparația străzii Dimitrie Cantemir. După posibilitate, în limita banilor alocați, reparația va fi continuată pe strada Valul lui Traian.\n\nPotrivit primarului localității, Silviu Bivol, se preconizează a fi reparați cei 600 de metri din strada Dimitrie Cantemir, care acum are doar un strat de pietriș, iar dacă vor ajunge bani, drumul va continua și pe strada Valul lui Traian.",
    "metadata": {
      "original_file": "Ialoveni_Online_0310.html"
    }
  },
  {
    "title": "Costești: Modificări aprobate la lista taxelor locale stabilite pentru 2023",
    "content": "Consiliul sătesc Costești a aprobat la ultima ședință din 30 iulie 2023 modificări ce țin de taxele locale stabilite pentru anul 2023: au fost modificate două taxe și au fost introduse altele două.\n\nAstfel, prin decizia consilierilor, au fost aduse modificări la două categorii de taxe:\n• Taxa pentru comerțul amănuntul în magazine nespecializate, cu vânzare predominantă a produselor nealimentare: Până acum existau doar două taxe: 10.000 de lei pentru unitățile amplasate pe arterele principale ale satului, și 6.000 de lei pentru unitățile amplasate la periferia satului. Prin decizia Consilului local s-a decis ca unitățile care au o suprafață mai mică de 50 mp, să plătească mai puțin. Respectiv, unitățile comerciale de pe străzile centrale ale satului care au până la 15 mp vor plăti 6.000 de lei, iar cele care au până la 50 mp vor plăti 8.000 de lei. Cele care au o suprafață de peste 50 mp, vor plăti 10 mii de lei. Unitățile de la periferiile satului vor plăti 4.000 de lei pentru o suprafață de până la 50 mp, și 6.000 de lei pentru o suprafață de peste 50 mp.\n• Taxa pentru comerțul cu amănuntul al cărnii și produselor din carne în magazinele specializate . Până acum era stabilită o taxă de 11.000 de lei pentru unitățile amplasate pe arterele principale ale satului, și o taxă de 8500 de lei pentru unitățile amplasate la periferia satului. Consilierii au decis ca comercianții de pe arterele principale ale satului să plătească în funcție de suprafața unității comerciale. Astfel, pentru o unitate comercială cu o suprafață de până la 20 mp, taxa va constitui 6.000 de lei, iar pentru o suprafață mai mare de 21 mp – 11.000 de lei. Taxa pentru untățile comerciale de la periferii a rămas neschimbată.\n\nDe asemenea, consilierii au decis includerea a două noi taxe:\n• taxa pentru prestarea serviciilor de curățare a haznalelor de apă menajeră – 15.00 de lei anual",
    "metadata": {
      "original_file": "Ialoveni_Online_0185.html"
    }
  },
  {
    "title": "DOC// Două localități din raionul Ialoveni - sub COD ROȘU de alertă epidemiologică. Șase localități - sub cod galben",
    "content": "DOC// Două localități din raionul Ialoveni – sub COD ROȘU de alertă epidemiologică. Șase localități – sub cod galben\n\nDouă localități din raionul Ialoveni se află sub cod roșu de alertă epidemiologică. Este vorba despre Suruceni și Cărbuna. Decizia a fost luată de Comisia raională extraordinară de sănătate publică Ialoveni.\n\nSub cod portocaliu nu se află nicio localitate, iar sub cod galben sunt 6 localități: Ialoveni, Dănceni, Malcoci, Costești, Răzeni și Puhoi.\n\nRestul localităților din raion se află sub cod verde de alertă epidemiologică.\n\nPotrivit hotărârii Comisiei, care a fost convocată în ședință la 1 iunie, numărul cazurilor de infectare este în diminuare, per raion fiind stabilit indicatorul de incidență Cod Galben.\n\nPotrivit deciziei, masca de protecție rămâne obligatorie în toate spațiile publice închise, inclusiv în transportul public, precum și în spațiile semi-deschise, unde nu este posibilă respectarea distanței sociale de cel puțin un metru. Masca trebuie să acopere atât gura, cât și nasul.\n\nÎn spațiile publice deschise neaglomerate, portul măștii nu este obligatoriu.\n\nDe asemenea, potrivit deciziei, organizarea festivalurilor este permisă doar în localitățile aflate sub cod galben sau sub cod verde.",
    "metadata": {
      "original_file": "Ialoveni_Online_0490.html"
    }
  },
  {
    "title": "Satul Puhoi se va înfrăți cu încă o localitate din România",
    "content": "Satul Puhoi se va înfrăți cu încă o localitate din România\n\nConsilul Comunal Puhoi a aprobat o decizie cu privire la stabilirea legăturilor de colaborare, cooperare și de înfrățire a Primăriei Puhoi cu localitatea Matca, județul Galați, România. Potrivit deciziei, primarul satului, Ioan Goreanu, urmează să semneze Acordul.\n\n„Abia am elaborat decizia consiliului, urmează în iunie sa facem înfrățirea”, spune primarul localității, care mai declară că, deocamdată, nu sunt planificate anumite proiecte comune.\n\nDe menționat că satul Puhoi are semnate Acorduri de înfrățire cu alte cinci localități din România: Moara Vlăsiei și Brănești din județul Ilfov, comuna Pianu din județul Alba Iulia, comuna Șotânga din județul Dâmbovița și comuna Drânceni din județul Vaslui.\n\nÎn baza acordurilor de colaborare, Primăria Puhoi a beneficiat de ajutor considerabil pentru renovarea Casei de Cultură din Puhoi. Mai multe detalii vedeți AICI .\n\nComuna Matca are o populație de peste 11.500 locuitori. Fondul funciar constituie principalul potențial natural al comunei, în cadrul căruia fondul funciar agricol reprezintă circa 94%. Terenul agricol este valoros, principala ocupație a locuitorilor fiind agricultura, în special legumicultura. O alta bogăție naturală a comunei o constituie existența unor câmpuri de gaze, pe teritoriului comunei funcționând câteva sonde de extractive a gazelor.",
    "metadata": {
      "original_file": "Ialoveni_Online_0243.html"
    }
  },
  {
    "title": "Ce planuri de achiziție are Primăria Malcoci, pentru anul 2022. În lista de „cumpărături” - flori și cadouri de peste 29.000 de lei",
    "content": "Ce planuri de achiziție are Primăria Malcoci, pentru anul 2022. În lista de „cumpărături” – flori și cadouri de peste 29.000 de lei\n\nConsilierii din satul Malcoci au aprobat la 8 februarie 2022 Planul anual al achizițiilor publice al Primăriei Malcoci pentru anul 2022. În Registrul Actelor Locale, Primăria Malcoci a publicat doar decizia prin care a fost aprobat planul, însă fără planul propriu-zis.\n\nContactat de IaloveniOnline, primarul localității, Sergiu Puiu, a refuzat să pună la dispoziția reporterului planul achizițiilor. Totuși, Primăria a răspuns afirmativ la o solicitare oficială, pe care reporterul IaloveniOnline a trimis-o Primăriei Malcoci prin intermediul Platformei VreauInfo.md .\n\nConform Planului, Primăria Malcoci intenționează să cumpere în anul 2022 lucrări de reparație capitală a drumurilor locale, în valoare de aproape 800 de mii de lei, lucrări de reparație capitală a încăperilor – 75.000 lei. De asemenea, Primăria prognozează un consum de gaze naturale în valoare de 192.000 lei, un consum de energie electrică în valoare de 158.800 lei, un consum de apă de 20.000 lei.\n\nPentru servicii de organizare a concertului de muzică populară cu ocazia hramului localității, Primăria preconizează să cheltuie 12.000 de lei, iar pentru cadouri și flori de sărbători – 29.400 lei.\n\nProduse petroliere vor fi cumpărate în sumă de 25.000 de lei, mărfuri de uz gospodăresc – 24.000 lei, mobilier – 16.000 lei, rechizite de birou – 12.000 lei, medicamente și produse sanitare – 4.000 de lei.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0306.html"
    }
  },
  {
    "title": "Majorarea taxei pentru călătoriile cu troleibuzul 36, pe ordinea de zi a ședinței Consiliului orășenesc Ialoveni",
    "content": "Majorarea taxei pentru călătoriile cu troleibuzul 36, pe ordinea de zi a ședinței Consiliului orășenesc Ialoveni\n\nConsilierii din orașul Ialoveni sunt convocați, prin dispoziția primarului Sergiu Armașu, în ședință ordinară a Consiliului orășenesc Ialoveni. Pe ordinea de zi sunt 38 de proiecte, ședința urmând a avea loc luni, 21 mai 2024, începând cu ora 14:00, în sala de ședințe a Primăriei. Schimbarea destinației unor terenuri agricole, modificări la Planul Urbanistic General care să permită construcția unor blocuri locative, delimitarea și formarea unor terenuri pentru construcții.\n\nPrintre primele subiecte de pe ordinea de zi se numără aprobarea unui nou tarif pentru călătoriile cu troleibuzul 36. Potrivit proiectului, o călătorie pe raza orașului Ialoveni ar putea costa 4 lei, și nu 2 lei cum achită călătorii în prezent. De menționat că pe raza municipiului Chișinău, o călătorie cu troleibuzul costă 6 lei, tarif stabilit de Regia Transport Electric Chișinău. Pentru a compensa diferența de preț, Primăria Ialoveni subvenționează ruta de troleibuz nr 36. cu circa 2 milioane de lei anual, din bugetul local.\n\nUn alt proiecte prevede repartizarea profitului obținut de Piața Agroindustrială din Ialoveni, care este de peste 44 de mii de lei. De asemenea, urmează a fi stabilite tarifele pentru vânzătorii din piața din Ialoveni.\n\nConsilierii urmează să aprobe și semnarea unui acord de cooperare cu două orașe din Odesa, Ucraina: Avangard și Balta.\n\nUn alt proiect vizează modificarea modului de folosință a trei terenuri din extravilanul orașului Ialoveni, din „agricol” în „pentru construcții agricole”. Două dintre ele se află la ieșirea din orașul Ialoveni, direcția Costești.\n\nAlte trei proiecte vizează modificări la Planul Urbanistice General, pentru a permite construcția unor blocuri sau case locative multietajate. Una din construcții se dorește a fi pe strada Păcii cu Liviu Rebreanu – bloc cu 4 apartamente, un alt bloc – în spatele blocului de locuit de lângă Inspectoratul Fiscal de Stat, iar un alt bloc cu 7 etaje – pe strada Timișoara din sectorul Moldova.\n\nConsilierii urmează să decidă delimitarea unor terenuri publice din oraș, dar și formarea a 13 terenuri pentru construcții în perimetrul străzilor Iurie Gagarin – Mihai Viteazul și râul Ișnovăț.\n\nProiectele pot fi consultate mai jos:",
    "metadata": {
      "original_file": "Ialoveni_Online_0078.html"
    }
  },
  {
    "title": "FOTO//După mai multe încercări, Primăria a vândut un autogreider la reducere, cu 70 mii de lei",
    "content": "FOTO//După mai multe încercări, Primăria a vândut un autogreider la reducere, cu 70 mii de lei\n\nFabricat în anul 1988 Autogreiderul de model DZ-143 fost vândut, după mai multe încercări în anii precedenți la o licitație cu reducere, de la prețul inițial de 100 mii lei, prețul final a fost coborât la 70 mii de lei. Bunul mobil a fost procurat de cetățeanul Colța Andrei.\n\nPrimarul Sergiu Armașu a fost desemnat să semneze contractul de vânzare – cumpărare a bunului mobil și tot el va face controlul privind executarea deciziei\n\nDecizia cu nr 02/08 „ Cu privire la aprobarea rezultatelor licitației publice cu reducere din 20.04.2021 ” a fost votat cu PRO de 18 consilieri, iar 2 s-au abţinut de la vot.",
    "metadata": {
      "original_file": "Ialoveni_Online_0428.html"
    }
  },
  {
    "title": "Primăria Costești intenționează să scoată la licitație pentru arendă un teren din centrul satului",
    "content": "Primăria Costești intenționează să scoată la licitație pentru arendă un teren din centrul satului\n\nConsiliul local Costești a votat la ședința consiliului din 29 martie 2024 scoaterea la licitație a unui teren de 0, 015 ha de lângă primărie, cu numărul cadastral 5515208.318. Terenul va fi scos la licitație pentru arendă, pentru o perioadă de cinci ani. Deocamdată nu se cunoaște când va fi organizată licitația.\n\nPotrivit deciziei, Comisia de licitație va stabili plata inițială pentru arendă. Totodată cel ce va arenda va trebui să respecte și câteva cerințe obligatorii precum: interdicția de a amplasa construcții capitale, interdicția de a vinde băuturi alcoolice și respectarea aspectului arhitectural al zonei. \n\n Un anunț public nu a fost făcut deocamdată despre oranizarea unei licitații.",
    "metadata": {
      "original_file": "Ialoveni_Online_0097.html"
    }
  },
  {
    "title": "Divergențe între consilieri și primarul satului Costești. „El este dictator în sat”, „Nu e nicio transparență”",
    "content": "Divergențe între consilieri și primarul satului Costești. „El este dictator în sat”, „Nu e nicio transparență”\n\nȘedința Consiliului sătesc Costești planificată pentru data de 30 iunie, pentru care primarul de Costești a refuzat categoric să ofere presei proiectele de decizie , nu a avut loc din lipsă de cvorum. Primarul satului Costești, Vasile Borta, a postat pe pagina de Facebook a Primăriei un mesaj prin care a anunțat că unii consilieri, 14 enumerați de primar, nu s-au prezentat la ședință „în mod organizat pe criteriul politic”. IaloveniOnline a contactat câțiva consilieri pentru a-i întreba motivele pentru care au lipsit la ședință. Unii din ei au spus că au lipsit din motive personale, alții au spus că au făcut-o în semn de protest față de atitudinea proastă și a comportamentului agresiv a primarului față de consilieri.\n\n„ Pe ordinea de zi au fost înaintate 17 proiecte de decizii, unde trebuiau soluționate unele probleme ale cetățenilor, care așteaptă de mai mult de trei luni, dar cel mai alarmat este faptul că erau înaintate modificările bugetului local pentru construcția unor străzi din localitate. Lista străzilor fiind aprobată anterior de către consiliul local, dar la moment nu putem începe lucrările din cauza neprezentării consilierilor ”, se spune în postarea primarului Vasile Borta.\n\nReporterul IaloveniOnline a telefonat mai mulți consilieri din Costești, pentru a-i întreba din ce motive au lipsit de la ședința Consiliului sătesc.\n\nConsiliera PAS, Maria Bivol , spune că, fiind și directoarea Liceului Teoretic „Olimp”, a avut programată plecarea la Centrul pentru Sănătate din Ialoveni, pentru a prezenta meniul elevilor. „T rebuie să facem tender și să aprovizionăm școala. Eu nu cred că a fost o chestie politică, pentru că nu au lipsit doar consilierii PAS, au lipsit consilierii mai multor fracțiuni ”, ne-a spus Maria Bivol.\n\nI on Sula, consilier de pe listele Partidului Social Democrat European (fost Partid Democrat), spune că a lipsit motivat, fiind într-o deplasare.\n\nConsiliera PAS Luca Mădălina , de asemenea, spune că nu a venit la ședință pentru că, fiind avocat stagiar, a fost la locul său de muncă permanent: „ Avem deadline-uri, am avut ședință de judecată și nu am venit la ședința consiliului. Am sunat și eu și am înțeles că ședința nu a avut loc ”.\n\nConsilierul PAS, Ion Negru , ne-a spus că a lipsit din cauza unei divergențe personale, ce a avut loc în cadrul ședinței Comisie Finanțe de dinaintea ședinței Consiliului. „ Am avut o întrebare în consiliu și s-a început gălăgia. Le-am zis să găsească pe altcineva cu care să lucreze ”, ne-a spus consilierul.\n\nDespre un conflict în cadrul ședinței Comisiei finananțe ne-a vorbit și consiliera PLDM Parascovia Bivol : „ Joi a fost comisia finanțe, s-a dat o întrebare privind o sumă de 1 milion și ceva, și primarul l-a luat în furcă pe consilierul care a întrebat. Dar și eu nu am semnat pentru casarea mijloacelor fixe, pentru că eu am zis că nu semnez așa ceva. Trebuie să vedem ce e cu obiectul cela, ce uzură are, ce an are ”, ne-a spus Parascovia Bivol.\n\nConsiliera PLDM ne-a mai declarat că a lipsit de la ședință în semn de protest față ce atitudinea primarului.\n\n„Am lipsit mai mulți. Este o atârnare proastă față de consilieri și cetățeni. Noi nu avem dreptul nimic, unele lucruri noi, ca și consilieri, nu le cunoaștem, și dacă dai să pui o întrebare… iată de exemplu a fost o decizie privind un teren, dacă vrei să dai o întrebare, ca să avem o idee cam unde se află terenul dat, ce este cu el, atunci e sfârșitul lumii. Dacă vrei să nu fii făcut în fel și chip, atunci nu trebuie să dai întrebări. Am văzut articolul dumneavoastră, că v-a îngrădit accesul la informații, dar nici noi nu avem acces la informații.\n\nDomnul primar în general are o atitudine rea față de femei. Nu o dată mi-a vorbit jignitor, deși sunt mai în vârstă decât el. Odată a luat-o la rost pe doamna directoare a Liceului „Olimp”, iar eu i-am spus: dar cum vă permiteți așa ceva? Nu o singură dată a vorbit agresiv și cu doamna Natalia Petrea, fosta primară ”, ne-a mai spus Parascovia Bivol.\n\nÎn semn de manifest față de atitudinea primarului a lipsit și un alt consilier, care a dorit să îi păstrăm anonimatul : „ Primul motiv pentru care am lipsit a fost că am citit în presă că nu oferă niciun acces la proiecte. Apoi am zis și noi, da stați oleacă, hai să cerem și noi niște informații. Și s-a început: ce vă trebuie, da pentru ce? El nu vrea nimic să spună. Drumurile le face care le vrea el, noi nu știm nimic, ce, cum, unde se cheltuie. Toate deciziile pe care le luăm noi, spre exemplu a fost o decizie privind instalarea unui monument în fața policlinicii din sat, iar noi am acceptat să fie tăiați doi brazi. El s-a apucat să îi taie pe toți și spunea că el are decizia consiliului. Dar noi nu am votat pentru tăierea tuturor copacilor” .\n\nConsilierul ne-a spus că, de fapt, de la ședință au lipsit 17 consilieri, și nu 14 cum se menționează în postarea primarului. Printre cei care nu au fost enumerați de primar, se numără și consilieri din partidul USB, din care face parte primarul.\n\n„ De la USB sunt 7 consilieri, dintre care 4 nu au venit la ședință. Înseamnă că problema nu e numai în noi, nu e nicio transparență. Primarul se apucă de strigat, nu ascultă pe nimeni. El e cel mai deștept, restul sunt proști. Vrem să îl punem la punct, iar la următoarea ședință vom cere la fiecare proiect deviz de cheltuieli, să fie tot stipulat. Vrei la reparația drumului să alocăm bani? Atunci să avem pentru fiecare stradă tot detaliat. Dar așa, el face la toate neamurile și la toți prietenii drumurile, iar la cei care nu sunt cu el, nu face. E foarte problematic cu el. Plus la asta, i-am spus: fiecare ședință să fie publicată și filmată. Noi am avut angajat pentru asta, care primea bani pentru asta. Acum se filmează, ne pune camera să vedem noi că se filmează, dar de publicat nu se publică nimic ”, a mai spus consilierul care a dorit să rămână anonim.\n\nAm contactat și un consilier din partidul USB, din care face parte și primarul de Costești. Consilierul USB Vasile Borta spune că în cei aproape patru ani de mandat, primarul „niciodată nu a chemat fracțiunea pentru a se sfătui”.\n\n„ Înainte de ședință, să cheme pe cei din fracțiune, să ne explice ce vrea să facă, ca să îl susținem. El nu face asta. Și în general, pe parcursul anilor, primarul nici nu se uită la propunerile consilierilor. În al doilea rând, el se poartă urât cu toți, se ridică și strigă în gura mare cu toți. Bineînțeles că suntem nemulțumiți și am făcut în așa mod să nu mai venim la ședințe. Înainte de următoarea ședință, o să vorbim cu el, să ne lămurim. Nu îi place nimic, nici să spui ceva. El este dictator în sat.\n\nNoi suntem consilieri, noi decidem, el trebuie să îndeplinească. Dar el mai întâi îndeplinește, apoi vine la noi să luăm decizia. Ne pare rău, căci a fost un om pe care l-am susținut în campanie, pentru că atunci nu era altă alternativă. Acum sunt tineri care vor să facă de 10 ori mai multe ”, ne-a spus consilierul USB, Vasile Borta.\n\nPentru a-i oferi dreptul la replică, am telefonat ieri, 1 iulie, primarul de Costești, Vasile Borta. Acesta a spus că este ocupat și că va reveni cu un apel, însă nu a mai revenit. Astăzi, 2 iulie, l-am contactat repetat, însă acesta nu a răspuns la telefon. IaloveniOnline rămâne deschis pentru a oferi dreptul la replică celor vizați în articolele de presă publicate pe IaloveniOnline.md.\n\nUrmătoarea ședință a consiliului este planificată pentru data de 7 iulie 2023. „Invităm toți cetățenii, care sunt vizați în soluționarea problemelor satului. Dacă nici această ședință nu va avea loc, din cauza atitudinii consilierilor în cauză, cu mare regret consecințele vor fi suportate de către cetățenii localității”, se spune în postarea Primăriei.",
    "metadata": {
      "original_file": "Ialoveni_Online_0214.html"
    }
  },
  {
    "title": "Tarife mai mari pentru apa de la robinet, pentru locuitorii satului Bardar",
    "content": "Tarife mai mari pentru apa de la robinet, pentru locuitorii satului Bardar\n\nConsiliul Sătesc Bardar a aprobat noi tarife pentru apa potabilă furnizată de Î.M. Conprimserv-Bardar.\n\nLa ședința din 10 decembrie, consilierii au votat noi prețuri:\n\n-10 lei/m3 pentru consumul a până la 4 m 3 de apă/lună de către o persoană\n\n-15 lei/m 3 pentru un volum ce depășește 4m 3 per persoană.\n\nTarifele sus menționat vor fi puse în vigoare începând cu 1 ianuarie 2022. Pentru majorarea tarifelor s-au pronunțat 7 consilieri prezenți la ședință, doi au fost împotrivă, iar unul s-a abținut.\n\nPână acum, tariful pentru un metru cub de apă, pentru persoanele fizice, a fost de 10 lei, indiferent de volumul consumat.\n\n„Decizia va afecta un număr mic de oameni din localitate, dar lumea trebuie să înțeleagă că trebuie să ne gândim la mediu, pentru că fiecare litru de apă consumat trebuie epurat, iar noi știm cum se epurează apele în Republica Moldova. O să ajungem peste 20 de ani că o să fim otrăviți din cap până în picioare. De asta, sperăm ca oamenii să fie un pic mai responsabili, cel puțin vara, pentru că vara se consumă foarte multă apă”, a argumentat primarul localității, Valeriu Rața.\n\nAmintim, anterior t ariful pentru apă a fost majorat și în Suruceni, cu 3 lei .",
    "metadata": {
      "original_file": "Ialoveni_Online_0351.html"
    }
  },
  {
    "title": "Văsieni: Consilierii urmează să aprobe acordarea indemnizațiilor unice la plecarea din funcție",
    "content": "Văsieni: Consilierii urmează să aprobe acordarea indemnizațiilor unice la plecarea din funcție\n\nConsilierii locali din Văsieni urmează să se întrunească mâine, 22 septembrie, în ședință ordinară. Pe ordinea de zi sunt 5 subiecte, ședința va avea loc la ora 15:00 și poate participa orice cetățean interesat.\n\nUnul dintre subiectele ce urmează a fi discutate de consilieri este achitarea indemnizației pentru aleșii locali aflați la final de mandat. Conform legii, aceștia beneficiază, la finalul mandatului, de o indemnizație unică în mărime de un salariu mediu pe economie pentru anul precedent.\n\nUnele consilii locale din raionul Ialoveni au aprobat decizii de achitare a acestor indemnizații, luând ca bază de calcul cifra de 9.900 de lei – suma salariului mediu pe economie prognozat de Guvern pentru anul 2022 , aprobat prin Hotărârea Guvernului nr. 458 din 29.12.2021.\n\nÎn proiectul de decizie de la Văsieni, însă, e menționată suma de 10.447 lei.\n\n„Știu că unele consilii au luat ca bază suma de 9900 de lei. Am văzut unii colegi care au pus 9.900, alții care au pus 10.447 lei. Noi am solicitat o clarificare de la Biroul Național de Statistică și ni s-a răspuns că suma e 10.447 lei. Salariul în 2022 s-au mărit un pic. 9.900 era salariul prognozat, însă salariile s-au mărit un pic și salariul a crescut. 10.447 e suma care ne-a dat-o BNS, adică suma salariului mediu actualizat, calculat de BNS”, ne-a spus Mariana Dimitriu, secretara Consiliului local Văsieni.\n\nDe această indemnizație vor beneficia 13 consilieri locali din Văsieni și primarul satului Văsieni.\n\nUn alt subiect vizează repartizarea mijloacelor financiare din soldul disponibil al Primăriei.",
    "metadata": {
      "original_file": "Ialoveni_Online_0146.html"
    }
  },
  {
    "title": "DOC. Ialoveni: Taxele locale pentru 2025 rămân neschimbate. Bugetul orașului, cu 11 milioane de lei mai mare",
    "content": "DOC. Ialoveni: Taxele locale pentru 2025 rămân neschimbate. Bugetul orașului, cu 11 milioane de lei mai mare\n\nOrașul Ialoveni va avea anul viitor un buget de 85,2 milioane de lei, cu 11 milioane de lei mai mult decât anul trecut. Bugetul a fost aprobat de Consiliul orășenesc Ialoveni, la ședința din 29 noiembrie 2024. În cadrul aceleiași ședințe au fost aprobate și taxele locale pentru 2025, care rămân neschimbate față de cele din 2024.\n\nDe menționat că în 2024, orașul Ialoveni a avut un buget de 74 milioane lei, în 2023 – 61,3 milioane lei, iar în 2022 – 54 milioane lei.",
    "metadata": {
      "original_file": "Ialoveni_Online_0003.html"
    }
  },
  {
    "title": "Agricultorii din raion, instruiți înainte de campania de recoltare. Autoritățile au creat un staff care va monitoriza lucrările",
    "content": "Agricultorii din raion, instruiți înainte de campania de recoltare. Autoritățile au creat un staff care va monitoriza lucrările\n\nDirecţia Economie a Consiliului raional Ialoveni a organizat un seminar instructiv-informativ pentru agenții economici din raion, privind desfăşurarea campaniei de recoltare a culturilor cerealiere de grupa I, în condițiile deosebite ale anului curent. La seminar au participat 25 de agenți economici din domeniul agriculturii, din majoritatea localităților raionului.\n\nSeminarul a avut loc după ce președintele Consiliului Raional, Mihail Silistraru, a creat, printr-o dispoziție, stafful raional privind supravegherea recoltării culturilor cerealiere și leguminoase de grupa I în anul 2021. Dispoziția stabilește și Planul de măsuri privind organizarea recoltării culturilor cerealiere și leguminoase, planul de acțiuni privind securitatea antiincendiară în perioada campaniei de recoltare. Prin dispoziție, se recomandă primarilor din raion să constituie staffuri similare, pentru a asigura o bună organizare și desfășurare a campaniei de recoltare, care vor coordona acțiunile cu stafful raional.\n\nDe asemenea, staff-ul raional va monitoriza în permanență mersul campaniei de recoltare, precum și va acorda agenţilor economici suportul necesar pentru efectuarea tuturor lucrărilor în termene optime și cu asigurarea unei înalte calități.\n\nCelor prezenți la seminar li s-a vorbit despre starea culturilor cerealiere la moment și unele recomandări pentru recoltare, despre mijloacele și măsurile de apărare împotriva incendiilor în perioada de recoltare, despre acțiunile privind protecția muncii, despre aprobarea, înregistrarea și recoltarea culturilor semincere.\n\nLa finele seminarulu instructiv-informativ participanții au luat cunoștință cu gradul de pregătire a mijloacelor tehnice la elevatorul pentru depozitarea și păstrarea cerealelor din satul Bardar, complex ce se află în gestiunea SRL ”Bardar-Agro”, conducător – Grigore Răileanu.",
    "metadata": {
      "original_file": "Ialoveni_Online_0453.html"
    }
  },
  {
    "title": "Beneficiarii terenurilor publice oferite gratuit de Consiliul orășenesc Ialoveni în perioada 2004-2022",
    "content": "Primăria orașului Ialoveni a oferit informații pe platforma Vreainfo.md în urma unei solicitări privind terenurile publice acordate cu titlul gratuit, prin deciziile Consiliului orășenesc Ialoveni, pe parcursul ultimilor 18 ani.\n\nAcest demers a fost făcut ca urmare a discuțiilor în spațiul public privind împărțirea loturilor de teren pentru construcția caselor de locuit, dar și a tentativei acordării unui loc de casă viceprimarului orașului Ialoveni, Radu Chilaru . Reamintim, că după publicarea acestor informații în mediul online, Consiliul orășenesc Ialoveni, a retras proiectul de decizie privind acordarea gratuită a lotului de teren , chiar dacă acesta fusese avizat pozitiv în comisiile de specialitate formate de aceiași consilieri locali.\n\nDeoarece deciziile Consiliului orășenesc Ialoveni aprobate înainte de anul 2015 sunt păstrate la Serviciul Arhivă al Consiliului raional Ialoveni, Primăria a obținut aceste documente de la Consiliul raional.\n\nAstfel, conform informațiilor furnizate de Primăria Ialoveni, în perioada 2004-2022, Consiliul orășenesc Ialoveni a oferit unor persoane fizice 24 de terenuri gratuite. În lista beneficiarilor sunt nume de foști sau actuali procurori, judecători, consilieri locali, rude ale funcționarilor de la Primărie, cât și persoane mai puțin cunoscute în spațiul public.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0280.html"
    }
  },
  {
    "title": "Costești: Tariful la apă revine la prețul inițial",
    "content": "Consiliul local al satului Costești a stabilit la ședința din 12 decembrie 2023 revenirea la tariful inițial pentru un m3 de apă. Astfel, din 1 ianuarie 2024, cetățenii vor achitat 12 lei în loc de 15 lei, pentru 1m3 de apă.\n\nPrețul de 12 lei revine după ce majorarea tarifului din 15 septembrie 2023 aprobat de consilieri a stârnit nemulțumire în rândurile oamenilor.",
    "metadata": {
      "original_file": "Ialoveni_Online_0111.html"
    }
  },
  {
    "title": "A fost fondată Biblioteca raională „Petre Ștefănucă”",
    "content": "Biblioteca „ ”, împreună cu filiala „ ”, a devenit, din bibliotecă cu statut orășenesc, în una cu statut raional, în componența Secției Cultură Ialoveni a Consiliului raional Ialoveni.\n\nLa 5 august 2021, Consiliul raional Ialoveni a aprobat decizia „Cu privire la fondarea Instituției publice „Biblioteca Publică Raională „Petre Ștefănucă”, în componența Secției Cultură Ialoveni, cu un efectiv de personal în număr de 12,5 unități.\n\nDecizia aprobată de Consiliul raional Ialoveni s-a bazat pe următoarele acte emise de autoritățile locale din orașul și raionul Ialoveni:\n• Decizia Consiliului orășenesc Ialoveni, nr. 02/18 din 28 mai 2021 „ Cu privire la transmiterea instituțiilor publice „Biblioteca Publică Orășenească „Petre Ștefănucă” și filiala BPO „Nicolae Titulescu” din proprietatea orașului Ialoveni în proprietatea raionului Ialoveni”,\n• Decizia Consiliului raional Ialoveni nr.3/13 din 15 aprilie 2021 „ Cu privire la acceptul transmiterii instituției publice „Biblioteca Publică Orășenească „Petre Ștefănucă” și Filiala Bibliotecii Publice „Nicolae Titulescu” din proprietatea orașului Ialoveni în proprietatea raionului Ialoveni ”\n\nLa ședința din 28 mai 2021, Consiliului orășenesc Ialoveni aprobase o decizie de transmitere din administrarea orașului în administrarea raionului a bibliotecii „Petre Ștefănucă” și creată o comise de transmitere a bunurilor materiale a Bibliotecii Publice Orășenești „Petre Ștefănucă” și a Filialei Bibliotecii Publice Orășenești „Nicolae Titulescu” în proprietatea raionului Ialoveni. Detalii AICI\n\nInițiativa de a transmite biblioteca orășenească de la oraș la raion a pornit de la Primăria Ialoveni, unul din argumentele de bază invocate de administrația orașului Ialoveni fiind cel financiar.\n\nPrimăria și-a motivat decizia de transmitere prin faptul că de serviciile bibliotecii beneficiază nu doar locuitorii orașului Ialoveni, dar a întreg raionului, dar cheltuieli pentru bibliotecă se fac din bugetul orașului Ialoveni. Ca urmarea a acestei decizii de transmiteri, aproximativ 6 milioane de lei, bani bugetați anterior pentru biblioteca orășenească, au fost redirecționați în bugetul orașului pentru alte cheltuieli și necesități ale orașului Ialoveni.\n\nBiblioteca publică orășenească „Petre Ștefănucă” Ialoveni ca serviciu public conectează oamenii în comunitate, având misiunea de a permite accesul nelimitat şi gratuit la resurse şi servicii relevante, de informare, studiu, educaţie, lectură şi recreere ale utilizatorilor din oraşul Ialoveni, fără deosebire de statut social ori economic, vârsta, apartenenţă politică, religie ori naţionalitate. Prin întreaga sa activitate biblioteca contribuie la creşterea nivelului de cultură şi civilizaţie al populaţiei deservite, fiind un pol important în procesul de educaţie permanentă.\n\nBiblioteca Publică Orășenească „Petre Ștefănucă”. Din anul 1991 biblioteca poartă numele etnologului, folcloristului ialovenean Petre Ștefănucă (Decizia Comitetului Executiv al CR Ialoveni). deține în structura sa: „Filiala „Nicolae Titulescu” (Fondață în anul 1995 prin Protocol de colaborare cu BJ „Ion Minulescu” Olt, România) și filiala copii Spiridon Vangheli” (fondată în 1972, str. Lev Tolstoi, 3).\n\nFondată în anul 1948 și reamplasată în prezent pe str. Ştefan cel Mare, 4 (din anul 2012) biblioteca publică orășenească „Petre Ștefănucă” deține un spaţiu care numără 9 săli funcţionale pentru colecţii şi 6 auxiliare care numără circa 387, 30 m². In acelaş sediu activează şi filiala „Nicolae Titulescu”.\n\nActivităţile şi serviciile bibliotecilor publice au fost orientate spre realizarea scopului şi obiectivele anului:\n• Diversificarea serviciilor moderne oferite utilizatorilor (documentare, informaţionale, electronice, comunicative; servicii extramuros; site-ul WEB al bibliotecii, ore de instruire la calculator)\n• Cooperarea, conlucrarea cu IREX/ Programul Novateca (2014-2018). Activitate în rețeua de biblioteci a Programului Novateca. În prezent proiectul API „Educația Mediatică și Informațională” pentru bibliotecari (manual digital de educație mediatică pentru bibliotecari).\n• Conlucrarea, colaborarea şi cooperarea cu autorităţile publice locale, cu societatea civilă in scopul îmbunătățirii şi diversificării serviciilor comunitare obiective, pe măsura angajamentului luat, transformând biblioteca intr‑un spaţiu atractiv, prietenos; intr-un spaţiu încurajator pentru dialoguri sociale dintre diverse grupuri ale comunităţii, întâlniri de grup, dezbateri, schimb de idei, opinii, evenimente şi programe culturale.\n• Creşterea calităţii serviciilor bibliotecii și implementarea serviciilor noi: „Eco : Începe cu Tine!- Internetul te ajută”; „Pensionarii învață bazele IT”, „Bibliosan”; „ E-lecț ”, „Pentru voi elevi: E-lecții la calculator”, „Ora de Cod”, „Roboclub”, urmează „Educația mediatică”.\n• Valorificarea şi promovarea activităţii de memorie şi cunoaştere locală, a personalităţilor notorii ialovenene.\n• Gestionarea eficientă a patrimoniului, asigurarea unui management eficient, în scopul valorificării resurselor umane şi financiare.\n• Cooperarea şi coordonarea activităţii cu bibliotecile instituţiilor de învăţământ din localitate, Bibliotecile Naţionale din Republica Moldova.\n• Crearea şi dezvoltarea parteneriatelor în organizarea şi desfăşurarea instruirilor şi animaţiilor culturale (ONG, Federații, Organizații).\n• Consolidarea sistemului de activitate metodologică, dezvoltarea rețelii de biblioteci teritoriale și consolidarea la nivel local\n• Conlucrarea participativă în continuare şi colaborarea BPO „Petre Ştefănucă” cu Programul Comunitatea Mea, proiectul SIBIMOM.\n\nÎn iltimii ani Biblioteca Publică Orășenească „Petre Ștefănucă”, Filiala „Nicolae Titulescu” a acţionat ca mediator şi coordonator, asigurând accesul la informaţiile comunitare cu o acoperire foarte largă şi accesibilă a tuturor aspectelor vieţii comunităţii locale, prin crearea și susţinerea parteneriatelor cu organizaţiile publice, de voluntariat, private, instituţiile de învăţământ, organizaţii, minorităţile etnice, grupuri sociale.\n\nAnual bugetul total a constituit între 74.00 – peste 1 mln. lei. Primăria a alocat suma necesară pentru reparaţia curentă, ceea ce a permis mai departe o activitate normală. Pe parcursul anului 2017 au fost reamenajate unele săli: oficiul Informativ bibliografic, relații cu publicul, o sală auxiliară și reparație curentă pe holul BPO. În 2018, 2020 s-a efectuat o reparație curentă pe holurile bibliotecii. În anul 2019 – a demarat proiectul de Reparație capitală a sediului Școlii de arte și Bibliotecii (izolare pereților, fațada, acoperișul) finanțele fiind alocate de Primăria Ialoveni și Cehia. Ani la rând Primaria ne-a oferit transport pentru copiii participanți la Campania Națională „Să citim împreună” (decembrie). A alocat finanțe pentru deplasări la traininguri, seminare de dezvoltarea continuă.\n\nÎn urma instruirilor in Advocacy BPO „Petre Ștefănucă” (2017) a beneficiat de 1 calculator din partea primăriei Ialoveni și 1 calculator (valoarea 9233,00), din partea Novateca (valoarea 6950,00) participând în inițiativa 1+1. Primâria ne-a oferit 9 mese pentru calculatoare ca donație în sumă 3150,00. În cadrul sărbătorii Hramului orașului Ialoveni am beneficiat din partea sponsorilor de 1 calculator (5300 lei și o imprimantă multifuncțională 3200), total în valoare de 8500 lei. S-a procurat hârtie A 4 – 2433,00. Suntem printre premianțíi Cluburilor de Robotică, primind setul Lego (valoarea-29708,94 lei). Masa de robotică, donație din partea Asociației Creștine „AGAPE” (4000 lei). Un alt premiu – noua misiune 2018 (tema apa) și un set Lego în valoare de 3585, decembrie. Premianți în replicarea SNB „Cunoașteți localitatea ta prin QR Cod” (premiu – 2 fotolii Bean bag și 1 aparat foto – valoarea 4287,00). Pentru replicarea SNB „Securitatea calculatoarelor” am beneficiat de premiu – aparat de îndosariat în sumă de 1841,93. Sunt doar o parte din succesele obținute.\n\nÎn anul 2020 situația s-a mai înrăutățit din cauza pandemiei, anunțarea Situației de urgență pe țară „Cu privire la situația epidemiologică și infecția COVID19”, apoi în Sănătatea Publică.\n• Pe parcursul anului 2020 întreaga activitate se axează pe genericul „72 ani de lectură publică la Ialoveni”;\n• Dezvoltarea SMB: Clubul de Robotică; Eco: Începe cu Tine!internetul te ajută!; Club de animație, Bibliosan , O rază de lumină, Cu Bebe la bibliotecă;\n• Livrarea la Centrul de Excelență și Formare a acțiunilor de instruire pentru bibliotecari.\n• Ne-am inițiat o grupă de 12 bibliotecari din raion și or. Ialoveni (3 bibliotecari) în proiectul „Educația Mediatică și informațională pentru bibliotecari” (manual digital)inițiat de ABRM în parteneriat cu IREX /Europe (Franța); BNRM. S-au organizat 2 traininguri la această temă urmată de tema de acasă (3 instruiri cu diverse grupuri: bibliotecari, elevi, studenți) Perioada este prelungită până în luna septembrie 2020.\n• BPO „Petre Ștefănucă” ca Centru UE (localizat la Filiala „N. Titulescu”) la nivel local continuî informarea utilizatorilor despre UE, oferindu-le și unele materiale promoționale (expoziții, reviste bibliografice, discuții).\n\n– BPO „Petre Ștefănucă” continuă programul de acrtivitate încheiat prin Acordul de Colaborare cu Federația Familiilor pentr Unificare și Pace în Lume din RM: S-a realizat: 4 ședințe a Cluburilor de Familie RM-Rusia. Mese rodunde cu experți din Marea britanie, Italia, SUA etc.\n• Am participat on-line la ședințele Biroului Național al ABRM (2) ”Activitatea ABRM în perioada 2019-22”; parteneri, proiecte etc. ), ședințele Secției Cultură (2); primăriei Ialoveni (săptămânal)\n• Continua activitățile cu Clubul de animație, club de robotică, instruiri cu 2 grupuri: 7-11 ani, 12-15 ani. Ne-a bucurat mult prezenta mai multor cititori noi (mame cu copii) la sala Bebeteca. Promovăm acest frumos proiect la toate nivelurile. Serviciu Bibliosan – 2 ședințe cu medici de la Centru de Sănătate Ialoveni. Majoritatea activităților sunt prin: zoom, skype, messenger.\n• Concursul lietrar Republicane „La izvoarele înțelepciunii” și „Povești digitale” s-au amânat pe lunile de toamnă. Conferinţa republicană de totalizare a Campaniei naționale de promovare a Lecturii „SĂ CITIM IMPREUNĂ!-2019”, ediţia a IX a. Concursurile urmau să demareze la nivel local, raional in prima jumătate a anului. Acum merg pregătire pentru lunile de toamnă (toate vor fi prin Programul zoom).\n• ROBO Liga Bibliotecilor – 2020 urmează să se desfășoare în mediul online.\n• La capitolul achiziție. Au fost programați 18.000 lei pentru abonarea la ediții periodice și cărți. S-a primit cărțile prin „Poșta Moldovei”, au fost prelucrate și repartizate prin oficii. Cea mai mare parte a achizițiilor reprezintă donații din partea diferitor organizații – BNRM, BNC, …, autorilor, beneficiarilor. Fișele cu descrierile bibliografice a noilor achiziții au fost introduse în cataloagele tradiționale ale bibliotecii și în catalogul electronic SIBIMOL. (Contract din 2012). S-au primit donații de carte de la autori, cititori, cărți inlocuite.\n• Raportarea on-line la Sistemul ORT la Centru de Statistică BNRM. Lunar fiecare bibliotecă din sistem oferă date, indicatori de statistică. BPO „Petre Ștefănucă” și „N. Titulescu” (servicii, utilizatori, frecvență la zi, instruiri, activități, indicatori etc).\n• Personalul Bibliotecii este mereu în dezvoltare și perfecţionare. Administraţia bibliotecii a făcut accesibile oportunităţile de educaţie pentru bibliotecari prin diversificarea formatelor de formare profesională, constituirea spiritului instituţional şi a poziţiei clare în educarea continuă a angajaţilor, diseminarea pe scară largă a informaţiilor despre tendinţe, schimbări şi inovaţii biblioteconomice. Angajaţii au fost implicaţi în diverse acţiuni de instruire continuă şi perfecţionare profesională: Instruirea şi autoinstruirea la locul de muncă, Instruirea angajaților și noi-angajaţilor la Centrul de Excelență și Formare al BM „B P Haşdeu” şi BNRM (Centru de Statistică și Dezvoltare continuă).\n• Situația de criză (60 zile) ne-a afectat mult activitate. A scăzut nr. de vizite, imprumutul la domiciliu. Servicii, ședințele au trecut online. S-a transmis lunar raportul în programul ORT la Centru de Statistică a BNRM. Din luna august revenim la nomalitate și preluăm activitățile de unde am rămas. La moment are loc selectarea din colecții a cărților uzate atât după conținut cât și mechanic, întocmirea procelor verbale de casare, inlocuire, primire a crțălor.\n\nBiblioteca dispune de un personal capabil să facă faţă oricărei situaţii. Serviciile şi ofertele infodocumentare ale Bibliotecii sunt realizate, promovate, diversificate și inovate de către cei 19 de angajaţi, din 11 bibliotecari. Cu părere de rău am pierdut un specialist bun dna Sofia Mușat bibliograf (deces). De la 1.01.2020 BPO și Filialele dispun de 19, 5 unități. Nu avem unitate de bibliograf, metodist. Cu toate dificultățile permutările de colecții și mobilier în dintr-o secţei in alta, colectivul bibliotecii noastre, prin aptitudinile profesionale, energia sa și creativitatea profesională a contribuit în anul 2019 și continuă în 2020 atât la schimbarea aspectului bibliotecii, cât și la satisfacerea necesităților de lectură, informare și studiu ale utilizatorilor, la valorificarea patrimoniului cultural local, facilitarea accesului utilizatorilor către aceste valori.\n\nLa inceputul anului 2020 BPO „Petre Ștefănucă” dispune de un fond: 35232 unități materiale, nr. utilizatori activi- 2918, din care copii-1045, împrumut la domiciliu- 55301 publicații, inclusiv copii-22266.\n\nÎn Filiala „Nicolae Titulescu”- Fond de publicații- 26259, cititor activi- 1834, inclusiv copii-1134; împrumut la domiciliu- 46950, pentru copii-32171, unități -3.\n• Dezvoltarea profesională continuă a personalului de bibliotecă la Centrele Naționale de Exelență pentru Bibliotecari, Centru de Statistică.\n• Participarea și conlucrare în continuare cu IREX, USAID programul Comunitatea Mea care ne vor aduce în comunitate modernizare, acces liber, garantat la informaţia globală, servicii noi de bibliotecă prin crearea unui Centru de Informare în bibliotecă.\n• Implicarea în diverse proiecte de parteneriat cu ONG, alte instituţii.",
    "metadata": {
      "original_file": "Ialoveni_Online_0404.html"
    }
  },
  {
    "title": "Locuitorii satului Văratic vor avea o stație de epurare și rețele noi de canalizare",
    "content": "Locuitorii satului Văratic vor avea o stație de epurare și rețele noi de canalizare\n\n𝐋𝐨𝐜𝐮𝐢𝐭𝐨𝐫𝐢𝐢 𝐝𝐢𝐧 𝐬𝐚𝐭𝐮𝐥 𝐕𝐚̆𝐫𝐚𝐭𝐢𝐜, 𝐫𝐚𝐢𝐨𝐧𝐮𝐥 𝐈𝐚𝐥𝐨𝐯𝐞𝐧𝐢, 𝐯𝐨𝐫 𝐚𝐯𝐞𝐚 𝐢̂𝐧 𝐜𝐮𝐫𝐚̂𝐧𝐝 𝐚𝐜𝐜𝐞𝐬 î 𝐦𝐛𝐮𝐧𝐚̆𝐭𝐚̆𝐭̦𝐢𝐭 𝐥𝐚 𝐬𝐞𝐫𝐯𝐢𝐜𝐢𝐢 𝐜𝐚𝐥𝐢𝐭𝐚𝐭𝐢𝐯𝐞 𝐝𝐞 𝐬𝐚𝐧𝐢𝐭𝐚𝐭̦𝐢𝐞, 𝐝𝐚𝐭𝐨𝐫𝐢𝐭𝐚̆ 𝐬𝐩𝐫𝐢𝐣𝐢𝐧𝐮𝐥𝐮𝐢 𝐟𝐢𝐧𝐚𝐧𝐜𝐢𝐚𝐫 𝐚𝐜𝐨𝐫𝐝𝐚𝐭 𝐝𝐞 𝐆𝐮𝐯𝐞𝐫𝐧𝐮𝐥 𝐑𝐨𝐦𝐚̂𝐧𝐢𝐞𝐢. Prin Programul Național ”Satul European”, ediția I, în localitatea Văratic este în derulare un proiect privind ”Construcția rețelelor de canalizare și a stațiilor de epurare a apelor uzate”.\n\nPână în prezent, în cadrul acestui proiect, au fost construiți aproximativ 3,2 km de rețele de canalizare și o stație de epurare. De asemenea au fost efectuate lucrări de instalare a rețelelor electrice pe o distanță de 700 de metri pentru alimentarea cu energie a stației de epurare. Au fost executate și lucrări de terasament pentru instalarea a două module la stația de epurare, destinată purificării apei.\n\nValoarea totală a acestui proiect este de aproximativ 9,6 milioane de lei, majoritatea cheltuielilor – 7,8 milioane de lei – fiind acoperite de către Guvernul Republicii Moldova, prin Fondul Național pentru Dezvoltare Regională și Locală, iar Guvernul României a oferit aproximativ 1,8 milioane de lei sub formă de grant.\n\nPrimarul localității, Iurie Chirman, spune că administrația publică locală s-a angajat să construiască aproximativ 7,39 km de rețele de canalizare și o stație de epurare a apelor uzate, fiind finalizate până în prezent aproximativ 80% din lucrările planificate. Compania responsabilă de executarea lucrărilor promite să dea în exploatare întregul sistem de canalizare cu stația de epurare până la sfârșitul lunii iulie.\n\n„Acest proiect vine să îmbunătățească calitatea vieții oamenilor din satul Văratic, schimbările fiind așteptate de zeci de ani. Suntem recunoscători atât Guvernului de la Chișinău, cât și celui de la București, pentru sprijinul financiar acordat”, a adăugat primarul.\n\nImplementarea proiectului va asigura accesul la sistemul centralizat de canalizare pentru 350 de gospodării (aproximativ 1246 de persoane), 10 agenți economici și pentru toate instituțiile publice din sat, inclusiv grădinița, gimnaziul, oficiul medicilor de familie, primăria, oficiul poștal, căminul cultural, biblioteca și biserica din localitate.",
    "metadata": {
      "original_file": "Ialoveni_Online_0054.html"
    }
  },
  {
    "title": "Consilierii din Mileștii Mici se întâlnesc astăzi în ședință. Primara, la solicitarea proiectelor de decizie: „Nu știu dacă am dreptul să le dau cuiva”",
    "content": "Consilierii din Mileștii Mici se întâlnesc astăzi în ședință. Primara, la solicitarea proiectelor de decizie: „Nu știu dacă am dreptul să le dau cuiva”\n\nAstăzi, la ora 16:00, în incinta primăriei Mileștii Mici va avea loc ședința extraordinară a consiliului local. Dispoziția a fost semnată de primara, Rodica Agrici, pe 31 mai iar anunțul a fost făcut doar cu o zi inainte de ședință. Pe ordinea de zi sunt expuse două subiecte ce țin de formarea unui bun imobil prin separare și modificarea planului de cheltuieli. La solicitarea proiectelor de decizie, primara localității ne-a spus că „nu știu dacă am dreptul să le dau cuiva”. După expedierea electronică a unei solicitări de informație, proiectele de decizie au fost trimise, însă au fost ascunse sumele de bani și numerele cadastrale ale bunurilor imobile.\n\nContactată telefonic pentru a obține proiectele de decizie ale ședinței de astăzi, primara localității, Rodica Agrici ne-a luat la întrebări, „de unde suntem?” și „ce fel de material vrem să scriem?”. Aceasta a reacționat mirată la solicitarea noastră „hm, da ce va apucat?, e unicul Mileștii Mici de care voi vreți să faceți materiale, da?”, sugerându-ne să privim online ședința „Nu e nici o problemă. Ascultați. Ședința noastră o să fie online. Eu deciziile consiliului nu știu dacă am dreptul să le dau cuiva. Ele vor fi publicate în Monitorul Oficial, la Cancelaria de Stat. Secretarul Consiliului răspunde de toate deciziile Consiliului local”, menționează Rodica Agrici.\n\nPrimara susține că până acum nimeni nu i-a solicitat astfel de informații și nu au fost făcute articole de presă despre activitatea primăriei. „Noi am fost tot timpul deschiși, am fost tot timpul online. Știți că nu m-am mai întâlnit ca cineva să-mi ceară deciziile consiliului ca să facă materiale. Nu știu cui trebuie asta, da, mă rog…” a ținut să adauge primara, deși anterior Ialovenionline a mai contactat-o pe primară pentru alte articole.\n\nLa solicitarea primarei, am expediat electronic o solicitare de informație, în urma cărei am primit proiectele de decizie, însă au fost ascunse sumele de bani și numerele cadastrale ale bunurilor imobile.\n\nSergiu Bozian – fost şef de direcţie la Centrul Naţional pentru Protecţia Datelor cu Caracter Personal și expert în domeniu, spune într-un material pentru Ialovenionline.md că iradierea unor astfel de informații, precum numărul cadastral al unui teren cât și prețul acestuia, este un abuz.\n\n„Nu, nu au dreptul să radieze aceste informații. Avem o instrucțiune, aprobată în noiembrie 2022 de către Cancelaria de Stat, în care este indicat expres ce informații trebuie să fie hașurate și ce informații nu trebuie să fie hașurate, din deciziile autorităților. În momentul in care depersonalizează – trebuie sa aibă un motiv. Dacă ei nu răspund motivul – înseamnă ca el nu exista”, a spus Sergiu Bozian.\n\nIar Petru Macovei, directorul executiv al Asociației Presei Independente, susține că un funcționar public nu este în drept să decidă cui oferă informația. „Abordarea primarei este stranie, pentru că nu are relevanță și nu este în capacitatea unui ales local să decidă cui să ofere informația și cui să nu ofere. Exista lege iar atunci când vi s-a refuzat furnizarea unor informații de interes public, pentru că este de interesul public major, de proiecte ale consiliului local este o încălcare. Era obligația primarei să ofere prompt aceste documente, mai mult legea spune că, proiectele de decizie ar fi trebuit publicate pe pagina web ca oamenii să cunoască ce decizii urmează să adopte consilierii pe bani publici. Doamna primară ar trebui să înțeleagă un lucru foarte important și anume că, autoritățile nu sunt proprietare ale informațiilor, ei trebuie să fie cei care să ofere accesul la informația de interes publică.\n\nChiar în zilele acestea, în Republica Moldova se lucrează la o nouă lege cu privire la accesul la informația de interes public. Ea a și fost votată în prima lectură, de către Parlament iar în lectura a doua va fi votată până la sfârșitul lunii iunie, care prevede și sancțiuni mai dure pentru cei care refuză accesul la informația de interes public. În cazul de care vorbim, doamna primară a blocat accesul la informație de interes public. Nu este de competența unui funcționar public să decidă cui dau informația și cui nu i o dau. Orice jurnalist și cetățenii simpli au dreptul să solicite aceste informații. Primarei de la Mileștii Mici îi recomand să renunțe la astfel de practici, pentru că sunt ilegale și antidemocratice”, a subliniat Petru Macovei.",
    "metadata": {
      "original_file": "Ialoveni_Online_0238.html"
    }
  },
  {
    "title": "Orașul Ialoveni s-a înfrățit cu municipiul Hunedoara, România",
    "content": "Municipiul Hunedoara din România şi oraşul Ialoveni din Republica Moldova sunt localităţi înfrăţite. În baza hotărârilor aprobate în prealabil de Consiliul Orăşenesc Ialoveni şi Consiliul Local Hunedoara, acordul de înfrăţire a fost semnat la 27 august 2021, în oraşul Ialoveni.\n\nMunicipiul Hunedoara a fost reprezentat de o delegaţie condusă de primarul municipiului, Dan Bobouţanu. Reprezentanţii municipiului Hunedoarei au fost invitaţi să participe şi la ceremoniile ocazionate de Ziua Independenței Republicii Moldova.\n\n„Sunt extrem de bucuros că am reuşit să stabilim o legătură oficială cu un oraş din Moldova, şi sunt şi mai bucuros că acest oraş este Ialoveniul. Îmi doresc ca această legătură să nu se rezume doar la vizite protocolare. Ne dorim schimburi culturale, sprijin administrativ reciproc şi, de ce nu, colaborări economice. Suntem onoraţi de această nouă colaborare instituţională şi ne bucurăm că am fost invitaţi să semnăm acordul de înfrăţire chiar de Ziua Naţională a Republicii Moldova”, a declarat primarul municipiului Hunedoara, Dan Bobouţanu.\n\nHunedoara este un municipiu în județul Hunedoara, Transilvania, care are o populație de 60.525 locuitori și ocupă o suprafață de 97 km². Hunedoara este cel mai mare oraș din România care nu este reședință de județ, capitala fiind orașul Deva. \n\n Prima atestare documentară a localității datează din 1265. \n\n Municipiul Hunedoara beneficiază de un Parc Industrial cu o suprafață de 193.000 mp. \n\n Cea mai importantă atracție turistică este castelul Corvinilor, considerat unul dintre cele mai frumoase castele din lume, fiind situat în „top 10 destinații de basm din Europa”.",
    "metadata": {
      "original_file": "Ialoveni_Online_0392.html"
    }
  },
  {
    "title": "Primăria Costești va achiziționa două mașini de serviciu. Vezi câți bani ar putea fi redirecționați din bugetul satului",
    "content": "Primăria Costești va achiziționa două mașini de serviciu. Vezi câți bani ar putea fi redirecționați din bugetul satului\n\nConsilierii din Costești ar putea aloca 660 de mii de lei sau aproximativ 34 de mii de Euro din bugetul local, pentru procurarea a două automobile de serviciu. Cel puțin așa arată datele proiectului de decizie cu privire la alocarea mijloacelor financiare pentru ședința din 24 ianuarie 2024.\n\n\n\n Amintim că la sfârșitul anului 2023, consilierii au decis ca actuala mașină a primăriei, de tip Șkoda Octavia, cu număr de înmatriculare IL PC 00 să fie scoasă în vânzare pentru că „prea mulți bani se cheltuie pentru reparație”, așa argumenta administrația primăriei.",
    "metadata": {
      "original_file": "Ialoveni_Online_0107.html"
    }
  },
  {
    "title": "Igor Grosu, la discuții cu primarii din Raionul Ialoveni. Reporterei i-a fost restricționat accesul la ședință",
    "content": "Igor Grosu, la discuții cu primarii din Raionul Ialoveni. Reporterei IaloveniOnline i-a fost restricționat accesul la ședință\n\nPreședintele Parlamentului, Igor Grosu, a avut astăzi o întrevedere cu primarii din raionul Ialoveni. Ședința a avut loc la ora 10:00, în sala mare de ședințe a Consiliului Raional Ialoveni. Reportera IaloveniOnline nu a fost lăsată la ședință de către angajații Serviciului Protecție și Pază de Stat, pe motiv că nu ar avea legitimație. Chiar și dacă ar fi avut legitimație, angajatul SPPS a declarat că accesul presei este permis doar pentru imagini protocolare, nu și la discuțiile propriu-zise cu primarii.\n\nO agendă a ședinței lui Igor Grosu cu primarii din raionul Ialoveni sau a vizitei președintelui Parlamentului în teritoriu nu a fost făcută publică. Totuși, o discuție a primarilor cu speakerul Parlamentului constituie un subiect de interes public, de aceea am încercat să intrăm în sala unde avea să aibă loc ședința. Într-adevăr, reportera IaloveniOnline nu a putut prezenta legitimația de jurnalist IaloveniOnline, însă a încercat să prezinte în format electronic legitimația pe care o deține în calitate de reporter de la o altă instituție media, inclusiv buletinul de identitate. Din motiv că nu ar fi prezentat în mod fizic legitimația, accesul reporterei la ședință a fost restricționat de către angajații SPPS.\n\nOricum, a spus angajatul SPPS, chiar și dacă ar fi fost prezentată fizic legitimația, reporterul nu ar fi fost lăsat să asiste la discuțiile președintelui Parlamentului cu primarii, ci doar la partea protocolară.\n\nPotrivit lui Petru Macovei, directorul Asociației Presei Independente, restricționarea accesului la un astfel de eveniment este o împiedicare a activității media.\n\n„În mod normal, ar fi trebuit să vi se permită accesul la o astfel de ședință, pentru că această ședință are loc în timpul orelor de muncă, respectiv este plătită din bani publici. Nu înțeleg de ce nu ați avut acces. Este un exces de zel al angajaților SPPS, dacă nu chiar un abuz. Nu există niciun impediment pentru a permite accesul la o ședință de acest gen, într-o zi de lucru. Da, jurnaliștii trebuie să aibă legitimația, dar dacă v-au spus că oricum nu v-ar fi permis accesul la discuții, atunci e exces de zel. Or, trebuiau să explice care sunt argumentele, care este excepția de la lege care a determinat ca ședința să fie una închisă”, a declarat Petru Macovei.\n\nPrimarul de Bardar, Valeriu Rața, ne-a spus că nu a fost discutat niciun secret la această ședință, arătându-se nedumerit de restricționarea accesului presei.\n\n„În cadrul ședinței, fiecare primar a adresat întrebări, majoritatea ce privește fiecare localitate în parte. Au fost întrebări despre amalgamarea voluntară, am întrebat dacă ea o să fie forțată sau nu, iar președintele Parlamentului nu a putut să ne răspundă dacă va fi sau nu forțată. S-a vorbit despre descentralizare, s-a insistat ca impozitul pe venit al persoanelor fizice să rămâne în localitatea unde au domiciliul, nu la locul de muncă. Noi, localitățile din jurul Chișinăului, am avea foarte mult de câștigat. S-a vorbit despre cimitire, despre obiectele de cult. S-a vorbit despre parcul fotovoltaic de la Cărbuna, care nu poate fi dat în exploatare de mai bine de jumătate de an. Despre problema de la Zîmbreni, unde primarul se judecă de ani buni cu ANI. S-a vorbit despre proiectele de la ONDRL. Unii primari s-au arătat indignați de abordarea Consiliului Raional Ialoveni, mulți au venit cu întrebări ce țin de soarta raionului și a Consiliuliu Raional.\n\nPreședintele Parlamentului și-a notat pe agenda personală problemele pe care le avem, dar o să vedem care vor fi efectele”, ne-a spus primarul de Bardar, Valeriu Rața.\n\nPrimara de Ruseștii Noi, Valentina Meșină, ne-a confirmat că a avut loc o ședință constructivă între primari și președintele Parlamentului, în care ultimul și-a notat probleme expuse. Aceasta spune că apreciază că Igor Grosu a venit în teritoriu și că la discuție au fost invitați primari din toate partidele.\n\n„A fost o discuție amiabilă, cu o fotografie de grup la final. Domnul Grosu a avut doar un cuvânt de introducere, după care primarii au putut lua cuvânt și adresa întrebări. Fiecare primar a pus întrebări care îl dor. Au fost mai puține răspunsuri, mai mult cu notatul în carnețel, probabil ca domnul Grosu să analizeze ulterior situația și să vină cu soluții. Noi așteptăm aceste soluții. Eu, de exemplu, i-am expus problema de la Poienița Veselă, ca clădirile de acolo să fie înregistrate la primărie și să fie achitat impozitul pe imobil. În 30 de ani noi nu am văzut niciun ban. Ei sunt în aer, nu plătesc la nimeni nimic. Eu am scris scrisori și mi s-a răspuns cu trimiteri la diferite legi și modificări de legi. Eu cred că aceste legi trebuie revăzute, pentru îi favorizează pe acești arendași, care se bucură de aerul din pădure și cântatul păsărelelor, se bucură de bunurile statului, dar nu plătesc la nimeni nimic. Eu nu am jurist la primărie și nici surse financiare pentru a lua un jurist bun care să dea de capăt acestei situații. Eu cred că domnul Grosu trebuie să facă măcar ceva. Nu mă interesează ce o să facă, dar e nevoie de o soluție”, spune Valentina Meșină.\n\nÎntre timp, și pe pagina de Facebook a președintelui Parlamentului, a apărut o postare ce anunță discuția avută cu primarii din Ialoveni:",
    "metadata": {
      "original_file": "Ialoveni_Online_0042.html"
    }
  },
  {
    "title": "Consilierii din Costești au alocat mai multe sume de bani, la ultima ședință. 90.000 de lei pentru Ziua Independenței și Ziua Limbii Române",
    "content": "Consilierii din Costești au alocat mai multe sume de bani, la ultima ședință. 90.000 de lei pentru Ziua Independenței și Ziua Limbii Române\n\nConsilierii din satul Costești au aprobat, la ultima ședință a consiliului, alocarea mai multor sume de bani din bugetul localității.\n\nAstfel, pentru reparația unei săli de clasă din cadrul Liceului Teoretic Costești, mai axact pentru procurarea materialelor de construcție, au fost alocați 16 mii de lei, iar pentru procurarea unor „materiale” pentru Ziua Independenței și Ziua Limbii Românie au fost alocați 90 de mii de lei.\n\nDe asemenea, au fost redistribuiți 150 de mii de lei pentru achitarea datoriei la construcția străzii Unirii din localitate. Banii au fost luați de la categoria salubrizare, unde au fost acumulate supravenituri.",
    "metadata": {
      "original_file": "Ialoveni_Online_0412.html"
    }
  },
  {
    "title": "Bugetul orașului Ialoveni se mărește până la 50 milioane lei. Vedeți care alte decizii sunt planificate pentru ședința Consiliului orășenesc din 15.10.2021",
    "content": "Bugetul orașului Ialoveni se mărește până la 50 milioane lei. Vedeți care alte decizii sunt planificate pentru ședința Consiliului orășenesc din 15.10.2021\n\nVineri, 15 octombrie 2021, ora 14:00, în sala de ședințe a primăriei Ialoveni, va avea loc ședința Consiliului orășenesc.\n\nÎn cadrul evenimentului se planifică aprobarea bugetului oraşului Ialoveni pentru anul 2022, în sumă de 50.390.700 lei, cu circa 5 milioane lei mai mult decât în anul curent.\n\nPentru Ordinea de zi sunt propuse 24 subiecte de interes public, pentru care primăria a publicat proiectele de decizii pe pagina web a instituției. În lista documentelor nu se regăsește însă proiectul de decizie nr. 9 “Cu privire la instituirea dreptului la superficie”. Totodată, constatăm că în unele decizii au fost radiate denumirile a mai multor Societăți cu Răspundere Limitată, iar în cazul vânzării unui teren aferent la prețul de 801 lei și schimbării modului de folosință a altor două terenuri, ultimele cifre ale numerelor cadastrale au fost șterse. De asemenea, lipsește Anexa la decizia nr. 4 “Cu privirea la Casarea mijloacelor fixe”.\n\nUna dintre deciziile ședinței vizează sistarea eliberării certificatelor de urbanism pentru proiectarea clădirilor multietajate. Astfel, făcând referire la consultările publice din 20 ianuarie 2021, sondajele curente ale opiniei publice privind situația construcțiilor multietajate din orașul Ialoveni și avizele comisiilor consultative ale Consiliului orășenesc Ialoveni, primăria va propune suspendarea unor reglementări ce țin de clădirile multietajate, din Regulamentul Local de Urbanism, aferent Planului Urbanistic General.\n\nPublicăm mai jos Ordinea de zi a ședinței și proiectele de decizii:\n\nProiectele de decizie ale Consiliului orasenesc Ialoveni din 15.10.2021 by Stiri IaloveniOnLine on Scribd",
    "metadata": {
      "original_file": "Ialoveni_Online_0384.html"
    }
  },
  {
    "title": "Video// Consilierul PSRM a renunțat la solicitarea locurilor gratuite în cimitir",
    "content": "Înainte de începerea ședinței Consiliului orășenesc Ialoveni din 28 mai 2021, în procesul de aprobare a ordinei de zi, consilierul PSRM, Leonid Oncean, s-a ridicat și a solicitat: „Excludeți cererea mea la proiectul 2/36. Rog să scoateți de pe ordinea de zi” . Acesta nu și-a motivat în vreun fel renunțarea la proiect.\n\nSolicitarea de excluderea de pe ordinea de zi a proiectului „ Cu privire la scutirea de plată pentru rezervarea lotului în cimitirul cel nou din or. Ialoveni” a fost votată de toți consilierii prezenți la ședință.\n\n„Această activitate a fost realizată cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova.”",
    "metadata": {
      "original_file": "Ialoveni_Online_0500.html"
    }
  },
  {
    "title": "Cărbuna: Un acord de înfrățire urmează a fi aprobat la ședința Consiliului. Proiectele de decizie nu au fost expediate redacției",
    "content": "Cărbuna: Un acord de înfrățire urmează a fi aprobat la ședința Consiliului. Proiectele de decizie nu au fost expediate redacției IaloveniOnline\n\nConsilierii locali din Cărbuna se întrunesc astăzi în ședință ordinară. Ședința va avea loc la ora 16:00, în incinta Primăriei.\n\nIaloveniOnline a solicitat Primăriei proiectele de decizie, însă până la ora publicării acestei știri, nu am primit un răspuns.\n\nPe ordinea de zi sunt 5 subiecte, printre care desemnarea candidaturilor pentru constituirea organelor electorale, dar și aprobarea înfrățirii cu o localitate, fără a se menționa despre ce localitate și din ce țară este aceasta.\n\nRedacția IaloveniOnline menționează că transparența în procesul decizional constituie unul din elementele de bază ale bunei guvernări și contribuie la funcționarea proceselor democratice. Mai multe primării din raionul Ialoveni evită să publice în mediul online proiectele de decizie ce urmează a fi discutate de factorii de decizie locali, deși majoritatea au fie pagini de Facebook, fie site-uri web.\n\nDe asemenea, subliniem că:\n\n– , „Cetățenii, asociațiile constituite în corespundere cu legea și alte părți interesate au dreptul (…) de a avea acces (…) la proiectele de decizii și la ordinea de zi a ședințelor consiliului local și ale primăriei”.\n\n– : „Proiectele actelor normative ale autorităților administrației publice locale se fac publice, în vederea consultării, cu cel puțin 15 zile lucrătoare înainte de ziua aprobării actului . Adoptarea actelor în regim de urgență se efectuează în conformitate cu Legea nr.239-XVI din 13 noiembrie 2008 privind transparența în procesul decizional.\n\n– , „Cetățenii, asociațiile constituite în corespundere cu legea, alte părți interesate au dreptul: a) să participe, în condițiile prezentei legi, la orice etapă a procesului decizional; b) să solicite şi să obțină informații însoțite de materialele aferente, în condițiile Legii privind accesul la informație”.\n\n– și la materialele aferente acestora prin publicarea obligatorie a lor pe pagina web oficială a autorităţii publice, prin asigurarea accesului la sediul autorității, precum şi prin expediere prin poştă sau prin alte mijloace disponibile, la solicitarea persoanei interesate . Proiectul de decizie şi materialele aferente acestuia se plasează pe pagina web oficială a autorității publice responsabile cel puţin pentru perioada recepționării şi examinării recomandărilor .",
    "metadata": {
      "original_file": "Ialoveni_Online_0150.html"
    }
  },
  {
    "title": "O nouă delimitare de teren din Nucarii Ialoveniului",
    "content": "O nouă delimitare de teren din Nucarii Ialoveniului\n\nagricol, cu suprafața de teren din extravilanul localității, cu nr. cadastral\n\nDecizia a fost aprobată cu voturile a 16 consilieri, 5 s-au abținut de la vot.\n\nLa acest teren cu suprafața de 1, 16 ari pretinde un cetățean din Ialoveni. Teren amplasat prin „Nucari”:",
    "metadata": {
      "original_file": "Ialoveni_Online_0445.html"
    }
  },
  {
    "title": "START VOT pentru proiectele ce urmează a fi finanțate în cadrul Programului raional „Fondul pentru Tineri Ialoveni”",
    "content": "START VOT pentru proiectele ce urmează a fi finanțate în cadrul Programului raional „Fondul pentru Tineri Ialoveni”\n\nÎncepând de astăzi, ialovenenii pot vota proiectele pe care doresc să fie realizate în localitățile din raionul Ialoveni, în cadrul Programului raional „Fondul pentru Tineri Ialoveni”. Votarea poate fi făcută pe fondultinerilor.md , unde fiecare persoană poate să își dea votul pentru cel mult 3 proiecte favorite, din lista proiectelor propuse spre finanțare în cea de-a 29-a rundă de granturi mici.\n\nProcesul de vot a început astăzi, după 3 zile de sesiuni de interviuri online cu cele 55 de echipe de tineri și tinere din 20 de localități ale raionului, care au depus proiecte. În cadrul interviurilor, fiecare echipă și-a prezentat ideea de proiect pentru care solicită suportul financiar și a oferit răspunsuri relevante la întrebările de clarificare.\n\nProcesul de vot online se va încheia pe data de 17 octombrie 2024, ora 21:00.\n\nProgramul raional „Fondul pentru Tineri Ialoveni” este coordonat de Asociaţia Obştească „Eco-Răzeni” în parteneriat cu Consiliul raional Ialoveni şi realizat cu suportul IM Swedish Development Partner și al Fundaţiei Est-Europene, din resursele acordate de Suedia.",
    "metadata": {
      "original_file": "Ialoveni_Online_0015.html"
    }
  },
  {
    "title": "Solicitare de modificare în teren \"pentru construcții agricole și agroindustriale\", la ieșirea din Ialoveni spre Piatra Albă",
    "content": "Solicitare de modificare în teren „pentru construcții agricole și agroindustriale”, la ieșirea din Ialoveni spre Piatra Albă\n\nConform informațiilor din proiectul de decizie, proprietarul terenului agricol , cu o suprafață de 75 ari, cu numărul cadastral 5501106358, proprietate privată a solicită ca în modul de folosință a terenului să fie schimbată în „ „.\n\nTerenul este amplasat în extravilanul orașului, la ieșirea spre Piatra Albă.",
    "metadata": {
      "original_file": "Ialoveni_Online_0296.html"
    }
  },
  {
    "title": "Orașul Ialoveni și municipiul Strășeni s-au înfrățit cu municipiul Moinești din România",
    "content": "Orașul Ialoveni și municipiul Strășeni s-au înfrățit cu municipiul Moinești din România\n\nAcordurile de înfrățire între orașul Ialoveni, municipiul Strășeni și municipiul Moinești din județul Bacău, au fost semnate de către primarii celor trei localități Sergiu Armașu, Valentina Casian și Valentin Vieru, în cadrul unei ședințe festive a Consiliului local Moinești, pe data de 11 septembrie 2022. Documentele prevăd cooperarea pe mai multe domenii, precum atragere de investiții, educație, sănătate și promovarea valorilor culturale.\n\nÎncheierea parteneriatelor s-a realizat în cadrul evenimentelor dedicate Zilelor municipiului Moinești, care au avut loc în perioada 8-11 septembrie. Din partea orașului Ialoveni, la aceste manifestări culturale au participat Constantin Moscovici, Orchestra raională de fanfară Ialoveni, dirijor Grigore Vîrlan, interpreții Aurelia Munteanu și Anatol Chiaburu.\n\nÎn cadrul acelorași evenimente, a fost inițiată o cooperare între Spitalul Raional Ialoveni și Spitalul Municipal de Urgență Moinești. Dinu Șargu, directorul spitalului, și Adrian Cotlău, șeful Secției Consultative, au efectuat o vizită de studiu la Spitalul Municipal de Urgență Moinești. Fiind una dintre cele mai performante unități medicale din România, instituția dispune de heliport, este dotată cu aparataj şi dispozitive medicale de ultimă generație și se ocupă, inclusiv, cu prelevarea de organe pentru transplant.\n\nMunicipiul Moinești este situat în partea de nord-vest a județului Bacău, România, are o suprafață de 5490 ha și 21500 locuitori. Prima atestare documentară a localității este datată cu anul 1437.",
    "metadata": {
      "original_file": "Ialoveni_Online_0279.html"
    }
  },
  {
    "title": "Fuzionarea unor școli din Raionul Ialoveni: Unii PRO, alții CONTRA",
    "content": "Fuzionarea unor școli din Raionul Ialoveni: Unii PRO, alții CONTRA\n\nReorganizarea instituțiilor de învățământ din Costești, Gangura, Ruseștii Noi și Pojăreni trezește reacții din partea autorităților publice locale. Doi primari susțin ideea reorganizării școlilor, alți doi însă se arată împotrivă. Decizia finală ar putea fi luată mâine, 17 mai, în cadrul ședinței Consiliului Raional Ialoveni, care este fondatorul instituțiilor de învățământ din raion . (Despre decizia ce urmează a fi luată de consilieri vom reveni cu informații.)\n\nGimnaziul Costești în prezent are un număr de 106 elevi , cu un deficit bugetar de circa 670 de mii de lei și cu un raport de 7 elevi la un profesor , deși normativele recomandă un raport de 17 elevi la un profesor. Liceul Teoretic „Olimp” are 484 elevi și un deficit bugetar de puțin peste 11 mii de lei.\n\nPrimăria Costești susține inițiativa reorganizării celor două instituții de învățământ din localitate. Încă în luna martie, consilierii au și adoptat o decizie de inițiere a procesului de absorbție a Gimnaziului Costești de către Liceul Teoretic ”Olimp”.\n\nPrimarul de Costești, Ilie Ionaș, spune că reorganizarea celor două instituții a fost și ideea Primăriei. Acesta spune că după reorganizare intenționează să atragă anumite investiții: „Intenționăm ca după fuziunea acestor două instituții să putem să reparăm clădirea gimnaziului, să o modernizăm ca să putem deschide acolo o școală pentru clasele primare. Am discutat cu administrația liceului și la moment în liceu se lucrează în două schimburi. Dacă vom reuși să reparăm clădirea gimnaziului, am putea ușura procesul de studii ca să învețe toți copii de dimineață. Intenționăm să alocăm un milion de lei pentru reparația clădirii, dar mai cercetăm și alte aspecte”.\n\nÎntrebat dacă nu există o reticență cu privire la procesul de reorganizare, în special din partea părinților, primarul spune că nu a auzit careva nemulțumiri: „La mine personal nu a venit nimeni să se plângă, desigur că vor mai exista discuții cu toți cei implicați în acest proces de fuziune”.\n\nDe cealaltă parte, primarul comunei Gangura, Marcel Bobeica, se declară împotriva procesului de reorganizare a celor două gimnazii din satul Gangura și satul Misovca, chiar dacă ambele au un număr redus de copii (Gimnaziul Gangura – 148 elevi, gimnaziul Misovca – 52 elevi), iar deficitul bugetar al ambelor instituții atinge 1,5 milioane lei. De menționat că între cele două instituții de învățământ este o distanță de puțin peste 4 km.\n\nMarcel Bobeica spune că a luptat ani la rând ca această fuziune a gimnaziului din Misovca să nu se întâmple. Acesta declară că a transmis conducerii raionului un proces verbal din luna aprilie, care trebuie să fie parte componentă a deciziei Consiliului raional din 17 mai, cu garanții clare pentru instituțiile de învățământ, angajați și copii.\n\n„Ani de zile am reușit să nu permitem acest lucru, argumentele principale aduse sunt numărul redus de copii și deficitul bugetar mare. Avem drept scop continuarea procesului educațional pentru clasele gimnaziale și deschiderea centrului de creație multietnic pentru toți copii, la fel și garantarea locului muncă pentru toți profesorii. Acest centru multietnic trebuie să funcționeze o perioadă îndelungată.\n\nScopul primordial trebuie să fie oferirea unor condiții și facilități mai bune pentru elevi din satele comunei noastre, ce ține de îmbunătățirea procesului educațional și respectarea dreptului fiecărui copil la educației prin dotări suplimentare și sprijin”, spune Marcel Bobeica, primarul comunei Gangura.\n\nDe menționat că fuziunea celor două instituții a mai fost discutată în 2021 de către foștii consilieri raionali . Aceștia, însă, nu au susținut inițiativa Direcției Educație de fuzionare a celor două gimnazii.\n\nElevii claselor primare din cadrul Școlii primare – Grădinița Ruseștii Vechi (în prezent sunt 25 de elevi) ar urma să fie absorbiți de liceul din Ruseștii Noi. Conform Consiliului Raional, deficitul bugetar al școlii grădinițe a fost de peste 360 de mii de lei în 2021, iar în 2024 este mult mai mare. Totodată, monitorizarea arată că elevii învață simultan – clasa 1 cu clasa 3, și clasa 2 cu clasa 4. În cele două clase sunt doi profesori, iar alți doi profesori activează în instituție prin cumul.\n\nTotuși, primara de Ruseștii Noi spune că nu înțelege sensul acestei reorganizări:\n\n„Pe deoparte este bine că am reușit să ajungem la un numitor comun ca să rămână copii la studii lângă casă, pentru că este un traseu complicat pentru copii claselor primare să ajungă la Liceul din Ruseștii Noi. De cealaltă parte nu văd unde se va produce economia și eficiența, tot cam același personal rămâne.\n\nDin clădirea instituției din Ruseștii Vechi se iau două clase și se dă comodat la liceu, vor fi gestionate de liceu, ca să nu mai fie director. Copii rămân în instituție, economie se va face pentru funcția de director. Unica schimbare e că instituția nu va mai fi gestionată de Consiliul raional și se mai economisește 0,5 pentru funcția de director.\n\nSe schimbă statutul școli grădinițe de la Ruseștii Vechi, dar statul nouă nu ni l-au prezentat. Eu vreau să văd statutul, care el nu există”, precizează primara comunei Ruseștii Noi.\n\nAmintim că r eorganizarea școlii-grădiniță din Ruseștii Noi a mai fost pe ordinea de zi a consilierilor raionali, în anul 2021. Consilierii, însă, au respins această inițiativă.\n\nCele două insituții de învățământ din Pojăreni urmează a fi reorganizate în una singură Școala Primară – Grădinița Pojăreni. Primarul spune că inițiativa a venit din localitate, iar Primăria și consilierii au fost total de acord cu acest lucru.\n\nAnatolie Chicerman este de părere că nu e sens de ținut două instituții pentru un număr mic de copii.\n\n„Sunt puțini copii și trebuie să fie reorganizare. Trebuie să fim pentru, pentru că nu are rost altfel. Eu sunt de acord și părinții la fel. Se va face o economie, până la urmă.\n\nNoi mai avem solicitări la grădiniță, dar acum unde activează grădinița nu sunt locuri, dar avem o clădire care se află în proces de construcție, și cu timpul o să se mute în sediu nou”, ne-a spus primarul de Pojăreni, Anatolie Chicerman.\n\nO analiză prezentată de IDIS Viitorul anul trecut arată că 80% din școlile din țară au un număr de copii mult mai mic decât media națională de 275 de copii per școală. Numărul mare de școli mici determină cheltuieli din ce în ce mai mari pentru sistemul educațional.\n\n„Educația copiilor în școli mici, cu puțini elevi, costă statul de 5-6 ori mai mult. O școală cu un număr mai mare de elevi cheltuie mai puțin”, spunea atunci Veaceslav Ioniță, expert IDIS Viitorul.\n\nDespre problema școlilor mici, prin prisma competențelor educaționale înregistrate de elevi, a vorbit recent și ministrul Educației Dan Perciun. În cadrul emisiunii Cutia Neagră de la TV8, Perciun a declarat că, statistic vorbind, procentul elevilor analfabeți funcționali, care nu ating un nivel minim de competență, este foarte mare anume în școlile mici. Totuși, Ministerul Educației nu se poate implica prin reorganizarea întregii rețele de școli, întrucât Consiliile Raionale sunt fondatorii instituțiilor din localități.\n\nPotrivit lui Dan Perciun, în urma evaluării PISA din 2023, toate țările, inlcusiv Republica Moldova, a înregistrat rezultate mai slabe, din cauza pandemiei și a studiilor făcute online. „Cam jumătate din copii noștri nu ating un nivel minim de competență. În cazul lecturii, asta nu înseamnă că ei nu pot citi. Ei pot citi, dar nu pot răspunde la întrebări pe marginea textului. Asta nici nu înseamnă că nu avem școli foarte bune. Avem școli care sunt mult peste medie, dar, problema mare este că există decalajul și inechitățile pe care le vedem între mediul urban și mediul rural, între școlile mai mari și școlile mai mici. În școlile mici ponderea celor care sunt analfabeți funcționali, adică care nu ating un nivel minim de competență, poate ajunge și la opt, și la nouă din zece elevi. Deci, proporții extrem de mari.\n\nCeea ce putem face noi la Ministerul Educației e să aducem, și este acest proiect al școlilor model, este un proiect pe care noi îl dezvoltăm, este să desemnăm 35 de instituții de învățământ în calitate de poli regionali, unde să oferim posibilitatea pentru elevii din școlile mai slabe, din mediul rural să vină să învețe. Noi le vom oferi posibilitatea să vină să învețe aici, nu înseamnă reorganizarea automată a rețelei, asta depinde de Consiliile raionale, pentru că ei gestionează școlile, nu ministerul, spune ministrul în cadrul unei emisiuni de la postul de televiziune TV8 .\n\nAmintim că reorganizarea prin absorbție a Gimnaziului Costești, Gimnaziul din Miscovca, Gimnaziul din Ruseștii Vechi, și reorganizarea școlii și grădiniței din Pojăreni este pe ordinea de zi a ședinței Consiliului Raional Ialoveni, organizată pe 17 mai, ora 11, în Sala Mare a Consiliului.",
    "metadata": {
      "original_file": "Ialoveni_Online_0082.html"
    }
  },
  {
    "title": "Țipala: Cetățenii sunt invitați la consultarea bugetului local pentru anul 2024",
    "content": "Țipala: Cetățenii sunt invitați la consultarea bugetului local pentru anul 2024\n\nPrimăria comunei Țipala organizează consultări publice pentru bugetul public pentru anul 2024, stabilirea taxelor locale și a cotelor impozitului pe bunurile imobiliare şi cel funciar pentru anul 2024.\n\nConsultările vor avea loc pe 4 decembrie, ora 14:00 în incinta primăriei.\n\nCetățenii sunt îndemnați să expedieze recomandări la proiectele de decizie supuse consultării publice, pe suport de hîrtie până pe data de 04.12.2023 la primăria comunei Ţipala sau până pe data de 03.12.2023 în format electronic pe adresa electronică: .",
    "metadata": {
      "original_file": "Ialoveni_Online_0128.html"
    }
  },
  {
    "title": "Taxele funciare și pe bunurile imobiliare pentru anul 2022 rămân aceleași pentru locuitorii orașului Ialoveni",
    "content": "Taxele funciare și pe bunurile imobiliare pentru anul 2022 rămân aceleași pentru locuitorii orașului Ialoveni\n\nCotele impozitului funciar și pe bunurile imobiliare pentru anul 2022 rămân aceleași ca și anul trecut. La sfârșitul anului 2021, consilierii locali au aprobat o decizie în acest sens, fiind luată decizia de a nu majora sau micșora aceste cote.",
    "metadata": {
      "original_file": "Ialoveni_Online_0344.html"
    }
  },
  {
    "title": "Cigîrleni: Spațiul din clădirea Centrului de Sănătate va fi dat în arendă",
    "content": "Cigîrleni: Spațiul din clădirea Centrului de Sănătate va fi dat în arendă\n\nClădirea Centrului de Sănătate din Cigîrleni va fi dat în arendă pe un termen de cinci ani. Un contract de locațiune va fi semnat între primăria Cigîrleni și cabinetul individual al medicului de familie „Pleșca Elena”, pentru prestarea serviciilor medicale. Decizia a fost aprobată de consilieri la ședința consiliului, din 30 iunie.\n\nPotrivit deciziei consiliului, începând din 1 iulie 2023, suprafața de 128.40 m.p. din bunul imobil cu numărul cadastral 2316205.8812.01 va fi dat în arendă pentru o perioadă de cinci ani, medicului de familie Pleșca Elena. Conform raportului de evaluare, fondatoarea cabinetului individual va achita o plată de 50. 400 de lei anual, pentru suprafața solicitată.\n\nAla Andronic, secretara consiliului Cigîrleni spune că: „Au fost două opțiuni de comodat (gratuit) și de locațiune (arendă), toți consilierii au votat de locațiune, pentru că trebuie să avem și venituri în bugetul local”.\n\nTot ea menționează „până nu demult clădirea era în gestiunea Consiliului raional Ialoveni, abia anul acesta am obținut dreptul de proprietate publică a primăriei”.",
    "metadata": {
      "original_file": "Ialoveni_Online_0201.html"
    }
  },
  {
    "title": "DOC// Utilizarea cuvântului „Ialoveni” în scopuri comerciale - doar cu aprobarea Consiliului orășenesc. Vezi REGULMENTUL",
    "content": "Un REGULAMENT privind modul și condițiile de acordare a permisiunii pentru utilizarea simbolicii locale și denumirii oficiale sau și/sau în marca de produs și/sau de servicii a fost aprobat de Consiliul orășenesc Ialoveni.\n\nAstfel în sensul prezentului regulament, simbolică locală se consideră: stema, imaginea monumentelor de arhitectură, a monumentelor istorice, denumirea oficială „IALOVENI”, precum și denumirea istorică orașului și traducerile lor, folosite separat sau în îmbinare cu alte elemente verbale sau figurative, scrise (imprimate) cu orice caractere (litere) de tipar sau de mână, utilizate în denumirea întreprinderii și/sau în marca de produs și/sau de servicii.\n\na simbolicii locale în denumirea întreprinderii și/sau în marca de produs și/sau de servicii se obține numai prin decizia Consiliului orășenesc Ialoveni\n\nPentru a obține permisiunea de utilizare a simbolicii locale în denumirea întreprinderii și/sau în marca de produs și/sau de servicii, solicitantul înaintează Primăriei orașului Ialoveni o cerere cu un set de documente.\n\nREGULAMENTUL privind modul și condițiile de acordare a permisiunii pentru utilizarea simbolicii locale și denumirii oficiale sau istorice a orașului IALOVENI în denumirea întreprinderii și/sau în marca de produs și/sau de servicii\n\nO primă decizie cu referire la utilizarea cuvântului Ialoveni în denumirea unui SRL a fost luată la aceeași ședință a Consiliului orășenesc Ialoveni.\n\nAstfel prin decizia Cu privire la utilizarea toponimicului „Ialoveni” în denumirea Societății cu Răspundere Limitată”, la demersul unui cetățean cu privire la acordul privind folosirea denumirii orașului „ Ialoveni”, Consiliul orăşenesc Ialoveni, a decis că:\n\n„Se permite cetățeanului să utilizeze, toponimicul “Ialoveni”, în constituirea Societății cu Răspundere Limitată.”\n\n„Transmiterea dreptului de utilizare a acestui toponimic unei alte persoane fizice sau juridice se efectuează doar cu acordul Consiliului orășenesc Ialoveni.”",
    "metadata": {
      "original_file": "Ialoveni_Online_0485.html"
    }
  },
  {
    "title": "Ședința Consiliului Dănceni: Scoaterea la licitație a unui teren agricol – pe ordinea de zi",
    "content": "Ședința Consiliului Dănceni: Scoaterea la licitație a unui teren agricol – pe ordinea de zi\n\nConsilierii locali ai satului Dănceni sunt convocați în ședință ordinară, joi, 27 iulie, ora 15:00. O dispoziție în acest sens a fost semnată de primara localității, Victoria Butuc-Guranda. Pe ordinea de zi sunt 14 subiecte.\n\nPrintre subiecte se numără corectarea erorilor, transmiterea în gestiune a unui lot de carte cu titlu gratuit, scoaterea la licitație a unui teren agricol, schimbarea modului de folosință a unor terenuri și desemnarea candidaturilor pentru constituirea organelor electorale.\n\nPotrivit proiectelor de decizie se propune spre expunere la licitație cu strigare publică de vânzare-cumpărare bunul imobil proprietate publică a satului Dănceni, din domeniul privat, sectorul 108 cu nr. cadastral – 55161080711, suprafața – 0,3594 ha, teren extravilan, destinație agricolă, cu prețul inițial – 26 405 lei.",
    "metadata": {
      "original_file": "Ialoveni_Online_0190.html"
    }
  },
  {
    "title": "DOC// Comuna Zîmbreni vrea să iasă din componența raionului Ialoveni",
    "content": "Consiliul comunal Zîmbreni a aprobat, la ultima sa ședință, o decizie prin care și-a exprimat indignarea față de atitudinea Consiliului raional Ialoveni, manifestată prin modul în care au fost alocați banii din bugetul raional la ultima ședință a Consiliului raional din 24 februarie. Primarul comunei Zîmbreni spune că localității nu i-a revenit niciun leu, deși atât Centrul Medicilor de Familie, cât și liceul din Zîmbreni, se află într-o stare proastă și au nevoie de investiții. Drept răspuns, președintele raionului spune că Consiliul raional a alocat bani doar acolo unde sunt proiecte, ca și contribuție.\n\nÎn contextul nemulțumirii de „atitudinea conducerii raionului Ialoveni și a Consiliului raional față de adresările Primăriei comunei Zîmbreni”, consilierii din Zîmbreni au pus în sarcina primăriei să inițieze procedura de ieșire din componența raionului Ialoveni și trecerea primăriei comunei Zîmbreni în jurisdicția Primăriei municipiului Chișinău.\n\n„Eu sunt primar de când s-a format raionul, dar așa atitudine nepăsătoare nu am avut. Consilierii au votat unanim această decizie. Din fondul de rezervă, consilierii raionali au împărțit vreo treizeci și ceva de milioane, iar comunei Zîmbreni i-au revenit zero lei. Noi avem casa de cultură care este în reparație. Avem Liceul Zîmbreni, care este amplasat în 6 clădiri, l-am reparat cu puterile proprii. Ei au înaintat la Fondul pentru Eficiență Energetică niște instituții medicale. Dar oficiul medicilor de familie din Zîmbreni al cui e? E la balanța Consiliului Raional. De ce nu s-a avut în vedere și oficiul medicilor de familie, de liceul din Zîmbreni, la care tot trebuie schimbate ferestrele? Au dat pe ochi frumoși, și numai care sunt de la PAS. Au mai dat la vreo câteva localități, de ochii lumii”, ne-a spus primarul comunei Zîmbreni, Daniel Țonu.\n\nReferitor la inițierea procedurii de ieșire din componența raionului Ialoveni, primarul spune că modificarea se face prin Hotărâre de Guvern.\n\nSolicitat pentru o reacție, președintele raionului Ialoveni, Mihail Silistraru, spune că Consiliul raional nu este obligat să aloce bani primăriilor, iar în ședința din 24 februarie au fost alocați bani pentru proiecte, în calitate de contribuție. „S-au dat bani doar unde sunt proiecte. Noi am avut solicitări în sumă de 50 de milioane. Ne trebuie ani de zile să alocăm așa bani”.\n\nÎn privința intenției comunei Zîmbreni de a ieși din componența raionului Ialoveni, Mihail Silistraru spune că nu a fost informat cu privire la această decizie a consiliului. „Dacă au luat o decizie, să fie sănătoși. Să îi primească Chișinăul și să lucreze mai departe. Este dreptul lor. Dar este imposibil, cred, ei nici nu se mărginesc cu Chișinăul”.\n\nTotuși, Mihail Silistraru se arată deschis și spune că este dispus să vorbească cu primarul din Zîmbreni la aceste subiecte.",
    "metadata": {
      "original_file": "Ialoveni_Online_0313.html"
    }
  },
  {
    "title": "Se convoacă ședința Consiliului Raional Ialoveni. Vezi ce subiecte sunt pe ordinea de zi",
    "content": "Se convoacă ședința Consiliului Raional Ialoveni. Vezi ce subiecte sunt pe ordinea de zi\n\nPe 25 mai, ora 11:00 în sala mare de ședințe a Consiliului raional Ialoveni va avea loc ședința ordinară a consiliului. O decizie în acest sens a fost semnată de președintele raionului, Mihail Silistraru și numără 15 subiecte spre discuție.\n\nTerenul pe care se află clădirea Consiliului Raional Ialoveni urmează să treacă în proprietatea publică a Consiliului, fiind oferit cu titlu gratuit de către primăria orașului Ialoveni. Tot în proprietatea publică a Consiliului Raional Ialoveni ar urma să treacă și drumul local L508 din proprietate publică a statului. Iar hotarele localitățiii Văsieni urmează să fie actualizate.\n\nÎn cadrul ședinței se vor aloca resurse financiare, se vor aproba modificări în unele decizii ale consiliului, se vor casa mijloace fixe și se va informa despre constatările și recomandărilor conținute în Raportul de audit al Curții de Conturi a Republicii Moldova.\n\nPe plan educațional, consilierii vor discuta despre odihna copiilor în taberele de vară în sezonul estival 2023, prognoza numărului de clase și a numărului de elevi care vor fi încadrați în sistemul de învățământ al anului de studii 2023-2024 și semnarea Acordului de parteneriat între Consiliul Raional Ialoveni și Asociația Obștească „Eco-Răzeni” privind implementarea Programului raional „Fondul pentru Tineri Ialoveni”.\n\nPână în acest moment proiectele de decizie nu se regăsesc pe pagina web a Consiliului, așa cum prevede dispoziția.",
    "metadata": {
      "original_file": "Ialoveni_Online_0256.html"
    }
  },
  {
    "title": "Horodca: Autoritățile locale desfășoară audieri publice înainte de ședința consiliului local",
    "content": "Pe 14 iulie, ora 10:00, primăria satului Horodca invită cetățenii la audieri publice. Potrivit invitației, sunt propuse 9 subiecte, care vor fi expuse și pe ordinea de zi a ședinței consiliului local ce va avea loc pe 15 iulie, ora 15:00, în incinta primăriei.\n\nSubiectele propuse spre consultări vizează pregătirea instituțiilor pentru sezonul rece, acordarea ajutorului material, aprobarea planului de activitate a Consiliului pe trimestrul IV, deschiderea unui cont bancar și darea de seamă a Comisiei Asistență Socială a Consiliului local Protecției Drepturilor Copilului aflat în dificultate pe șase luni.\n\nPotrivit proiectelor de decizie, două persoane din localitate vor beneficia de ajutor material, ca urmare a cererilor depuse, pe motive de sănătate. Sumele de bani care vor fi acordate drept ajutor material sunt radiate din proiectele de decizie.",
    "metadata": {
      "original_file": "Ialoveni_Online_0169.html"
    }
  },
  {
    "title": "Consiliul sătesc Văsieni se întrunește în ședință, cu accesul cetățenilor interzis",
    "content": "Consiliul sătesc Văsieni se întrunește în ședință, cu accesul cetățenilor interzis\n\nConvocarea Consiliului sătesc Văsieni a fost anunțată prin publicarea pe pagina de Facebook a dispoziției primarului în acest sens, însă proiectele de decizii nu au fost făcute publice. Aceasta se întâmplă în condițiile actuale de pandemie, când pentru majoritatea cetățenilor, instrumentele online reprezintă singura posibilitate de a fi la curent cu procesul decizional și gestionarea banilor publici. În același anunț se mai spune că, “în contextul situației epidemiologice, ședința se va petrece decât cu Consilierii, accesul altor persoane fiind interzis!”.\n\nÎntrunirea va avea loc la 3 iunie, în sala de ședințe a primăriei, cu începere de la ora 16:00. Pe ordinea de zi a acesteia sunt introduse patru subiecte: cu privire la situația epidemiologică din sat, cu privire la situația criminogenă, cu privire la pregătirea de alegerile anticipate din 11 iunie și cu privire la planul de activitate al Consiliului în trimestrul III al anului curent.\n\nPotrivit constatărilor făcute de Comisia raională extraordinară de sănătate publică Ialoveni în ședința din 21 mai , satul Văsieni se află sub cod galben de alertă epidemiologică, alături de alte cinci localități ale raionului.\n\nÎn consecință, Primăria promite în postarea pe rețeaua de socializare că va “încerca a transmite ședința on-line, cât pe pagina Primăriei Văsieni, atît pe pagina primarului”.",
    "metadata": {
      "original_file": "Ialoveni_Online_0493.html"
    }
  },
  {
    "title": "Ședința Consiliului Zîmbreni: Consilierii ar putea vota o nouă înfrățire cu o localitate din România",
    "content": "Ședința Consiliului Zîmbreni: Consilierii ar putea vota o nouă înfrățire cu o localitate din România\n\nUn acord de înfrățire între localitatea Ipotești, județul Suceava, România și primăria comunei Zîmbreni ar putea fi votat de consilierii comunei, la ședința Consiliului din 27 iulie. Ședința se va desfășura în incinta primăriei, începând cu ora 9:00.\n\nPe ordinea de zi sunt șase subiecte, printre care: modificarea bugetului, corectarea erorilor, scoaterea la licitație și înaintarea candidaților în Consiliul Electoral al circumscripției Zîmbreni.\n\nAm solicitat proiectele de decizie, însă pînă în acest moment nu au fost expediate.",
    "metadata": {
      "original_file": "Ialoveni_Online_0186.html"
    }
  },
  {
    "title": "Indemnizația primită de consilierii din Puhoi a fost dublată",
    "content": "Consiliul sătesc Puhoi a decis majorarea indemnizației pe care o primește fiecare consilier pentru fiecare participare la ședințele consiliului. Decizia a fost luată în cadrul ședinței din 22 februarie 2022.\n\nAstfel, conform deciziei, cuantumul indemnizației a fost dublat. Dacă până acum, pentru o participare la ședință, consilierii erau remunerați cu 100 de lei, în urma acestei decizii, consilierii vor primi câte 200 de lei.\n\nDe menționat că, indemnizația de 100 de lei este cea mai mică primită de consilierii din câteva localități din raionul Ialoveni, precum Horodca, Gangura, Ruseștii Noi (cu excepția consilierilor din Malcoci și Cărbuna, care s-au refuzat de indemnizații).\n\nVEZI AICI care sunt indemnizațiile pe care le iau consilierii din diferite localități ale raionului Ialoveni pentru participarea la ședințe.",
    "metadata": {
      "original_file": "Ialoveni_Online_0305.html"
    }
  },
  {
    "title": "DOC. Trei terenuri din Gangura vor fi scoase repetat la licitație",
    "content": "DOC. Trei terenuri din Gangura vor fi scoase repetat la licitație\n\nTrei terenuri agricole din extravilanul comunei Gangura vor fi scoase repetat la licitație publică. Asta după ce o licitație în care tot aceleași terenuri au fost expuse, a fost declarată nulă, prin decizia Consiliului local.\n\nChiar dacă niciunul din cele trei terenuri nu a trezit interesul vreunei persoane fizice sau juridice, Primăria spune că va mai încerca să ofere în arendă aceste terenuri.\n\n„Vom mai încerca. Noi nu le vindem, ci le arendăm. Avem interesul să obținem venituri suplimentare la bugetul Primăriei. Numai anul trecut am obținut venit de aproape 1 milion de lei din arenda terenurilor”, ne spune primarul comunei Gangura, Marcel Bobeica”.\n\nÎntrebat de ce aceste trei terenuri nu prezintă interes, primarul spune că acestea necesită investiții mari.\n\nConsiliul comunal Gangura a aprobat la ultima ședință din 22 mai, o nouă decizie de expunere la licitație a celor trei terenuri. Primăria urmează să vină cu detalii privind ziua și ora la care va avea loc licitația.",
    "metadata": {
      "original_file": "Ialoveni_Online_0240.html"
    }
  },
  {
    "title": "Două automobile de peste 28 de mii de euro au fost procurate în acest an de Primăria Costești",
    "content": "Două automobile de peste 28 de mii de euro au fost procurate în acest an de Primăria Costești\n\nPrimăria Costești a procurat în acest an două automobile în valoare de aproape 540 de mii de lei, echivalentul a peste 28 de mii de euro, pentru necesități de serviciu, în special pentru viceprimari. Cel puțin așa ne comunică administrația locală, într-un răspuns la o solicitare de informație, prin platforma Vreauinfo.md . Primăria deține și o a treia mașină de tip Skoda Octavia, moștenită de la precedenta conducere. Deși a existat o decizie a Consiliului prin care se dorea scoaterea la licitație a mașinii vechi, acum Primăria s-a răzgândit și a precizat că „urmează a fi transmisă în folosință Întreprinderii Gospodăria Comunal – Locativă Costești”.\n\nMașinile procurate în acest an sunt de tip Dacia Sandero, produse în anul 2022, iar costul unei mașini este puțin peste 269 de mii de lei, echivalentul a 14 mii de euro. Mașinile sunt înmatriculate cu numerele AEX 714 și AEX 746, cu un consum urban de 6,1 și extra urban 4,5 / complet 5 litri la 100 de km.\n\nAcest model, din același an, pe piață auto este estimat între 14 și 17 mii de euro.\n\nLa ședința consiliului din 12 decembrie 2023 consilierii au votat repartizarea limitei de combustibil pentru anul 2024. Astfel, pentru viceprimari (cei care se vor folosi de mașinile procurate) s-a stabilit 500 de litri lunar, pentru primar 400, pentru Garda Populară 100, etc. \n\n\n\nAmintim că și fosta conducere a localității a decis în martie 2022 procurarea unui nou automobil în valoare de 350.000 lei (echivalentul a 18 mii de euro), însă mașina așa și nu a mai fost cumpărată.",
    "metadata": {
      "original_file": "Ialoveni_Online_0094.html"
    }
  },
  {
    "title": "DOC// Consilierii raionali, convocați în ședință extraordinară înainte de Crăciun",
    "content": "DOC// Consilierii raionali, convocați în ședință extraordinară înainte de Crăciun\n\nMihail Silistraru, președintele raionului Ialoveni, a emis o dispoziție privind convocarea consilierilor raionali în ședință extraordinară, pentru data de 24 decembrie 2021 cu începere de la orele 11.00, în Sala Mare din incinta Consiliului raional Ialoveni.\n\nPe ordinea de zi se numără alocarea banilor pentru acordarea indemnizațiilor unice angajaților infectați cu COVID-19 în timpul executării atribuțiilor de serviciu (1,4 milioane lei), aprobarea Acordului de parteneriat între Consiliul raional Ialoveni și Asociația Obștească ,,Eco-Răzeni”privind implementarea Programului ,,Fondul pentru tinerii antreprenori din raionul Ialoveni” în perioada 2022 – 2023, aprobarea dării în locațiune a unor încăperi din clădirea Spitalului Raional Ialoveni și altele.\n\n1.Cu privire la modificarea bugetului raional pentru anul 2021 aprobat prin Decizia Consiliului raional nr.7/1 din 24 decembrie 2020\n\n2.Cu privire la aprobarea Acordului de parteneriat între Consiliul Raional Ialoveni și Asociația Obștească ,,Eco-Răzeni” privind implementarea Programului ,,Fondul pentru tinerii antreprenori din Ialoveni în perioada 2022-2023\n\n3.Cu privire la aprobarea dării în locațiune a spaţiilor libere din încăperile IMSP Spitalul raional Ialoveni\n\n5.Cu privire la conferirea însemnelor comemorative veteranilor de război, participanți la acţiunile de luptă pentru apărarea integrităţii teritoriale şi independenţei Republicii Moldova",
    "metadata": {
      "original_file": "Ialoveni_Online_0352.html"
    }
  },
  {
    "title": "Primarul de Costești sfidează legea și refuză accesul la informații de interes public: „Nu vă dau nicio decizie! Ne-am înțeles?”",
    "content": "Primarul de Costești sfidează legea și refuză accesul la informații de interes public: „Nu vă dau nicio decizie! Ne-am înțeles?”\n\nACTUALIZARE: Nouă ONG-uri din domeniul mass-media condamnă acțiunile primarului de Costești de îngrădire abuzivă a accesului jurnaliștilor IaloveniOnline la informații de interes public\n\nȘtire inițială: Primarul satului Costești, Vasile Borta, refuză să ofere presei proiectele de decizie de pe ordinea de zi a ședinței consiliului din 30 iunie. Chiar dacă legea obligă primăriile să publice pe paginile lor oficiale de pe internet informații despre ședințele și proiectele de decizii care urmează să fie adoptate, Primăria Costești ignoră ostentativ această responsabilitate legală.\n\nMâine, 30 iunie, la ora 9.00, urmează să se convoace în ședință consiliul local din Costești. Singura informație pe care am găsit-o despre această ședință este dispoziția primarului, publicată în Registrul Actelor Locale. Pe niciuna dintre platformele online ale primăriei nu am găsit niciun proiect de decizie și nici ordinea de zi a ședinței de mâine. Eforturile noastre de săptămâna aceasta, de a obține cele 16 proiecte ce vor fi discutate la ședință au eșuat, după ce atât secretarul consiliului, cât și primarul, au refuzat categoric să ni le ofere.\n\nPrimăria Costești are în gestiune o pagină web și o pagină de Facebook. Cu toate acestea, pe niciuna din paginile web, nu am găsit vreun proiect de decizie, iar ultimele decizii publicate pe costesti.md datează din 26 februarie:\n\nLa 26 iunie, am telefonat secretara Consiliului Costești, Lilia Crețu, pentru a obține proiectele de decizie ale ședinței din 30 iunie. „ Telefonic nu vă pot oferi nimic, faceți solicitare oficială ”, a fost răspunsul funcționarei. În aceeași zi, am expediat pe adresa de email a Primăriei Costești o cerere, în temeiul Legii privind accesul la informație, în care am solicitat proiectele de decizie ce urmează a fi dezbătute la ședința din 30 iunie 2023.\n\nPeste două zile de la depunerea solicitării, am revenit cu un apel telefonic. „ Primarul a indicat să nu vă expediem proiectele. O să vedeți deciziile în registrul actelor locale ”, a fost răspunsul scurt al secretarei.\n\nAm încercat să-i explicăm funcționarei că proiectele de decizii conțin informații de interes public și că cetățenii au dreptul să le cunoască înainte de a fi publicate. „ Înțeleg ce ziceți, dar îmi pare rău, asta este. Trebuia să veniți cu cerere normală, cu număr de intrare, ce mi-ați trimis pe email nu este cerere” , ne-a spus secretara.\n\nPrimarul de Costești, Vasile Borta, a avut o reacție și mai categorică. Contactat de reporterul IaloveniOnline, acesta a refuzat să ne ofere vreo explicație:\n\nPrimar: „Dar care e.. ne obligați să vă dăm? Nu am înțeles… care e.. ne obligați să vă dăm hotărârile, proiectele de decizie, hotărârile …”\n\nJurnalistă: „Legea cu privire la accesul la informație prevede că proiectele de decizie… (primarul întrerupe jurnalistul) ”\n\nPrimar: „Doamnă, nu vă dau nicio dispoziție, nicio decizie. Ne-am înțeles? ”\n\nPrimar: „Eu am spus așa! Eu nu știu ce urmăriți Dvs.”\n\nJurnalistă: „Urmărim informarea locuitorilor, domnule. Informarea locuitorilor privind proiectele de decizie care urmează a fi votate”.\n\nPrimar: „M-ați înțeles? Eu am zis să nu vă dea nimic. Și cu asta s-a terminat discuția”. (Primarul a închis apelul).\n\nRefuzul primarului de a ne oferi proiectele de decizie este o încălcare a Legii, spune directorul Asociației Presei Independente, Petru Macovei.\n\n„ Este absolut descalificant pentru primarul în cauză să refuze accesul la informație. Nu are niciun temei legal să facă asta. Poate că el nu trebuie să fie primar, dacă are așa o atitudine față de Lege. Omul încalcă foarte clar Legea privind accesul la informație” , ne-a spus Petru Macovei.\n\nDe asemenea, directorul API recomandă redacției IaloveniOnline să scrie o reclamație la Cancelaria de Stat și o plângere la Poliție.\n\n„ Am avut o situație în care poliția a sancționat o angajată a Ministerului Educației , în baza unei plângeri adresate de către o jurnalistă, pentru că angajata ministerului a refuzat să ofere acces la informație ”, ne spune Petru Macovei.\n\nVă amintim că acesta nu este primul caz când echipei IaloveniOnline i se refuză accesul la informații de interes public de către primării din raion. Anterior, și primara de Mileștii Mici a refuzat să ne ofere proiectele de decizie ce urmau a fi votate la ședința Consiliului.\n\nAtunci, Petru Macovei explica: „ Legea spune că, proiectele de decizie ar fi trebuit publicate pe pagina web ca oamenii să cunoască ce decizii urmează să adopte consilierii pe bani publici. Doamna primară ar trebui să înțeleagă un lucru foarte important și anume că, autoritățile nu sunt proprietare ale informațiilor, ei trebuie să fie cei care să ofere accesul la informația de interes publică (…) Orice jurnalist și cetățenii simpli au dreptul să solicite aceste informații”.\n\nJurista Centrului pentru Jurnalism Independent, Cristina Durnea , afirmă că astfel de cazuri reprezintă o sfidare crasă a prevederilor legale ce dictează rigori de transparență în procesul decizional și reprezintă unul dintre motivele stagnării creșterii responsabilității, încrederii și performanței în sectorul public.\n\n„ Regretabila abordare a primarului în raport cu solicitarea firească, legală și întemeiată de a avea acces la proiectele de decizii a administrației publice locale reflectă o percepție eronată a alesului local asupra obligațiilor sale legale ce decurg din exercițiul funcțiunii”, ne spune Cristina Durnea.\n\nPrin acțiunile lor, aleșii locali care refuză să ofere acces la informațiile de interes public (inclusiv la proiectele de decizii care urmează a fi dezbătute în ședință) încalcă cel puțin patru articole din diverse legi, sugerează Cristina Durnea.\n\n, „Cetățenii, asociațiile constituite în corespundere cu legea și alte părți interesate au dreptul (…) de a avea acces (…) la proiectele de decizii și la ordinea de zi a ședințelor consiliului local și ale primăriei”.\n\n: „Proiectele actelor normative ale autorităților administrației publice locale se fac publice, în vederea consultării, cu cel puțin 15 zile lucrătoare înainte de ziua aprobării actului . Adoptarea actelor în regim de urgență se efectuează în conformitate cu Legea nr.239-XVI din 13 noiembrie 2008 privind transparența în procesul decizional.\n\n, „Cetățenii, asociațiile constituite în corespundere cu legea, alte părți interesate au dreptul: a) să participe, în condițiile prezentei legi, la orice etapă a procesului decizional; b) să solicite şi să obțină informații însoțite de materialele aferente, în condițiile Legii privind accesul la informație”.\n\nși la materialele aferente acestora prin publicarea obligatorie a lor pe pagina web oficială a autorităţii publice, prin asigurarea accesului la sediul autorității, precum şi prin expediere prin poştă sau prin alte mijloace disponibile, la solicitarea persoanei interesate . Proiectul de decizie şi materialele aferente acestuia se plasează pe pagina web oficială a autorității publice responsabile cel puţin pentru perioada recepționării şi examinării recomandărilor .",
    "metadata": {
      "original_file": "Ialoveni_Online_0217.html"
    }
  },
  {
    "title": "FOTO// Primăria Ialoveni organizează consultări publice privind reconstrucția Parcului Sfatul Țării",
    "content": "Primăria orașului Ialoveni invită cetățenii să participe la audierile publice privind proiectul de reconstrucție a Parcului Sfatul Țării. Evenimentul va avea loc pe 10 februarie 2025, ora 17:00 , în sala de ședințe a Primăriei, situată pe strada Alexandru cel Bun, nr. 45.\n\nParticipanții sunt încurajați să contribuie cu sugestii și opinii referitoare la acest proiect important pentru comunitate. Propunerile pot fi transmise și prin intermediul următoarelor canale:\n\nPrin implicarea cetățenilor, administrația locală își propune să ia decizii care să reflecte nevoile și dorințele comunității.",
    "metadata": {
      "original_file": "Ialoveni_Online_0000.html"
    }
  },
  {
    "title": "100 de elevi din raionul Ialoveni vor merge la o tabără de odihnă din România, în urma Acordului de înfrățire cu județul Dâmbovița",
    "content": "100 de elevi din raionul Ialoveni vor merge la o tabără de odihnă din România, în urma Acordului de înfrățire cu județul Dâmbovița\n\n100 de elevi din raionul Ialoveni vor merge în această vară la tabăra de odihnă Căprioara, comuna Moroieni, județul Dâmbovița, România. Proiectul are loc datorită și în urma Acordului de înfrățire semnat de Consiliul Județean Dâmbovița și Consiliul Raional Ialoveni, la data de 15 mai 2015.\n\nProiectul este implementat de mai mulți ani, însă anul trecut, din cauza pandemiei, elevii din Republica Moldova nu au putut merge la odihnă în România. În acest an, Consiliul Raional Ialoveni a și semnat deja o decizie privind implementarea proiectului.\n\nPotrivit vicepreședintelui raionului Ialoveni, Tonu Galina, în această vară au fost alocate 100 de locuri pentru elevii din raion. Autoritatea raională a transmis informația școlilor din fiecare localitate, iar fiecare școala selectează, în baza unui regulament cu unele criterii definite, elevii care sunt înaintați spre plecare.\n\n„Anul acesta, o delegație a fost la noi și am decis să implementăm proiectul. Copiii noștri vor merge în Dâmbovița și se vor odihni 7 zile. Vor fi două tururi consecutive, în luna august. Noi suportăm doar cheltuieli de transport, în jur de 75 de mii de lei. Un autobuz va merge și va duce primul tur de elevi, iar când va merge să îi aducă acasă, va duce celălalt tur. Restul cheltuielilor legate de cazare, mâncare – sunt suportate de partea română”, ne-a explicat Galina Tonu.\n\nDe menționat că lista finală a elevilor ce vor merge la tabăra de odihnă din România urmează a fi aprobată de Consiliul Raional, în baza propunerilor venite din partea școlilor din raion.",
    "metadata": {
      "original_file": "Ialoveni_Online_0450.html"
    }
  },
  {
    "title": "Consilierii raionali urmează să repartizeze tablete și laptop-uri instituțiilor de învățământ din raion",
    "content": "Consilierii raionali urmează să repartizeze tablete și laptop-uri instituțiilor de învățământ din raion\n\nPe 22 septembrie, ora 13:00 în sala mare de ședințe a Consiliului raional Ialoveni va avea loc ședința ordinară a consiliului. O decizie în acest sens a fost semnată de președintele raionului, Mihail Silistraru și numără 20 de subiecte spre discuție.\n\nÎn cadrul ședinței, consilierii își vor aproba indemnizațiile unice pentru finalitatea mandatului și se va lua act de informația prezentată de președintele raionului, Mihail Silistraru, despre activitatea Consiliului raional și serviciilor publice raionale în perioada 2019-2023. În acest sens, din bugetul raional se preconizează a fi alocați 379 047,6 lei pentru acordarea indemnizațiilor unice, egale cu salariul mediu lunar pe economia națională în anul 2022, pentru 36 de aleși locali de rang raional.\n\nPe plan educațional, consilierii ar putea decide transmiterea cu titlul gratuit dispozitive digitale (tablete) pentru facilitarea accesului la studii a copiilor din familiile refugiate din Ucraina, în valoare totală de 93 166,00 lei , și ghiozdane cu rechizite școlare în valoare totală de 4964,88 lei către unele instituții de învățământ din raion.\n\nDe asemenea, cu titlul gratuit tehnică de calcul (laptopuri) în suma de 1312967,80 lei către instituțiile de învățământ din raion.\n\nDin Fondul de Rezervă al Consiliului raional, spre aprobare se propune suma de 467,3 mii lei pentru: \n\n 110,0 mii lei, IMSP Spitalul raional Ialoveni cu titlu de contribuție, pentru executarea lucrărilor de renovare a trotuarului din preajma instituției. \n\n 189,3 mii lei Gimnaziului Cigârleni pentru lucrări de reparație a acoperișului instituției. \n\n 55,0 mii lei, Primăriei Ialoveni cu titlu de contribuție la implementarea proiectui”Acces pietonal sigur către Grădinița de copii nr.1 Andrieș” din cadrul Programului DAR1+3. \n\n 100,0 mii lei, Primăriei Țîpala cu titlu de contribuție la reparația acoperișului primăriei, deteriorate pe urma calamităților naturale.\n\nIar din Componența Bugetului raional se propune spre alocare suma de 49,3 mii lei, pentru: \n\n 3,1 mii lei, Liceului teoretic Ruseștii Noi pentru achitarea serviciilor transport/cadre didactice. \n\n 1,2 mii lei, Liceului teoretic ”Aurel David” Bardar pentru achitarea serviciilor transport/cadre didactice. \n\n 27,0 mii lei, Gimnaziului Hansca, inclusive 10,0 mii lei pentru achitarea serviciilor transport/cadre didactice, și 17,0 mii lei -pentru alimentarea elevilor. \n\n 18,0 mii lei, Gimnaziului Gangura pentru realizarea proiectului aplicat în colaboare cu APL Gangura, AO a Părinților și Pedagogilor, în cadrul GAL ”Drumul Vechi Moldovenesc”.\n\nDin Sursele Planificate la odihna de vară, învățământ extrașcolar și economia de la rambursarea imprumutului recreditat, urmează a fi redirecționate spre: \n\n 216,5 mii lei, Liceului teoretic ”Andrei Vartic”, inclusiv 71,2 mii lei pentru acoperirea cheltuielilor de personal(NV), și 145,3 mii lei – pentru achitarea sumei restante a consumului de gaze a Casei raionale de Cultură. \n\n 316,2 mii lei, Gimnaziului Misovca pentru acoperirea cheltuielilor de personal (NV). \n\n 67,2 mii lei, Liceului teoretic ”Horești” pentru servicii de catering. \n\n 152,6 mii lei, Direcției generale asistenta sociala si protecție a familiei pentru cheltuieli de personal.\n\nMai multe detalii în proiectele de decizie de mai jos.",
    "metadata": {
      "original_file": "Ialoveni_Online_0145.html"
    }
  },
  {
    "title": "„Satul european”: 20 de localități din raionul Ialoveni vor obține finanțare pentru implementarea proiectelor",
    "content": "„Satul european”: 20 de localități din raionul Ialoveni vor obține finanțare pentru implementarea proiectelor\n\nMai mulți primari din localitățile raionului Ialoveni au comunicat aseară sau azi dimineață despre faptul că proiectele depuse în cadrul Programului „Satul European” au fost alese printre cele ce vor fi finanțate de către stat. În total, primăriile din raionul Ialoveni au depus 33 de proiecte (cele mai multe proiecte, după raionul Strășeni, care a depus 40 de proiecte), însă doar 20 urmează a fi aprobate pentru finanțare.\n\nLista proiectelor prioritare de dezvoltare locală pentru finanțare din mijloacele Fondului Național pentru Dezvoltare regional și locală în perioada 2022-2023, în raionul Ialoveni:\n• Văratic: Rețele de canalizare cu stații de epurare din satul Văratic\n• Ialoveni: Servicii de sanitație de calitate și un mediu nepoluat mai aproape de Ialoveni\n• Puhoi: Reconstrucția clădirii cu numărul cadastral 5526203420,01 pentru amplasarea unui Centru zonal de asistență medicală urgentă prespitalicească la nivelul I și a Centrului medical de zi de reabilitare la nivelul II.\n• Ruseștii Noi: Lucrări de renovare și dotare a Casei de cultură",
    "metadata": {
      "original_file": "Ialoveni_Online_0283.html"
    }
  },
  {
    "title": "Ce indemnizație are un cosilier local din localitățile raionului Ialoveni pentru fiecare ședință? Unele primării au evitat să răspundă",
    "content": "Ce indemnizație are un cosilier local din localitățile raionului Ialoveni pentru fiecare ședință? Unele primării au evitat să răspundă\n\nDoar 15 din 25 de primării din raionul Ialoveni au răspuns la solicitarea de informație expediată electronic de Ialovenionline, cu privire la taxa de participare a consilierilor la ședințele consiliului local. Astfel, consilierii ridică o indemnizație între 100 și 500 de lei pentru o singură ședință, în timp ce alții au refuzat această taxa în folosul comunității.\n\nÎn baza informațiilor acumulate, cele mai mari indemnizații de consilier o au aleșii locali din orașul Ialoveni și localitatea Țîpala (consilierii din Țîpala și-au dublat indemnizațiile în decembrie 2020). Consilierii din Malcoci și Cărbuna au refuzat de la începutul mandatului să beneficieze de o astfel de indemnizație și au ales să facă voluntariat.\n\nPrimăriile din Sociteni și Suruceni încă nu au aprobat taxa pentru anul 2022 și urmează să o facă la prima ședință a anului curent. \n\n Primăria Văsieni a trimis un mesaj precum că ne va răspunde la întrebarea noastră, însă nu a mai revenit cu un răspuns. \n\n\n\nMai jos vedeți indemnizațiile pe care le ridică fiecare consilier local per ședință. \n\n Ialoveni 500 de lei \n\n Țîpala 500 de lei \n\n Ulmu 400 de lei \n\n Costești 300 de lei \n\n Zîmbreni 300 de lei \n\n Molești 250 de lei \n\n Bardar 200 de lei \n\n Mileștii Mici 200 de lei \n\n Horodca 100 de lei \n\n Gangura 100 de lei\n\nPrimăriile din: Cigîrleni, Dănceni, Hansca, Horești, Nimoreni, Pojăreni, Răzeni, Puhoi, Ruseștii Noi, Văratic nu au răspuns solicitării noastre.\n\nConform Legii nr. 982/2000 privind accesul la informație, documentele urmau a fi puse la dispoziţia solicitantului din momentul în care au fost disponibile pentru a fi furnizate, dar nu mai tîrziu de 15 zile lucrătoare de la data înregistrării cererii de acces la informaţie.\n\nConform legislației privind statutul alesului local, consilieii care au participat la ședința consiliului i se restituie cheltuielile aferente şi i se acordă o indemnizaţie pentru fiecare zi de participare la şedinţa consiliului în mărimea stabilită de către consiliul respectiv. De asemenea, la expirarea mandatului, alesului local care a activat cel puţin doi ani în această calitate i se acordă o indemnizaţie unică, egală cu salariul mediu lunar pe economia naţională pentru anul precedent. \n\n Şedinţele consiliului local sînt publice și orice persoană interesată poate asista la şedinţele acestuia.\n\nConsiliile locale se întâlnesc în ședințe ordinare o dată la trei luni iar în ședințe extraordinare ori de câte ori este necesar. \n\n Componența Consiliilor poate fi văzută aici .",
    "metadata": {
      "original_file": "Ialoveni_Online_0329.html"
    }
  },
  {
    "title": "Decizie: Consilierii din Bardar au aprobat o taxă pentru evacuarea deșeurilor de la agenții economici",
    "content": "Decizie: Consilierii din Bardar au aprobat o taxă pentru evacuarea deșeurilor de la agenții economici\n\nConsilierii din satul Bardar au aprobat o taxă pentru evacuarea deșeurilor de la agenții economici. Potrivit directorului Conprimserv-Bardar, o astfel de taxă până acum nu a existat.\n\nAstfel, întreprinderea municipal va colecta o taxă de 100 de lei per m3 de deșeuri. Agenții economici care vor avea un volum mai mic de 1 m3 lunar, vor achita o taxă de 100 de lei.",
    "metadata": {
      "original_file": "Ialoveni_Online_0407.html"
    }
  },
  {
    "title": "Consilierii din Țipala ar putea respinge demersul liceului de a premia elevii participanți la concursurile raionale",
    "content": "Consilierii din Țipala ar putea respinge demersul liceului de a premia elevii participanți la concursurile raionale\n\nConsilierii din comuna Țipala vor examina în cadrul ședinței consiliului local demersul Liceului Teoretic Țipala privind identificarea resurselor financiare, pentru premierea elevilor participanți la concursurile raionale. Decizia urmează a fi aprobată la ședința consiliului, care este planificată pe 4 iulie, ora 17:00, în incinta primăriei.\n\nPotrivit proiectului de decizie , publicat pe pagina oficială a primăriei, consilierii ar putea respinge demersul, din lipsă de bani.\n\nPe ordinea de zi a ședinței mai sunt și alte subiecte precum finanțarea proiectelor de dezvoltare a comunei: teren de joacă pentr satul Bălțați, Teren de joacă pentru satul Budăi, cofinanțarea proiectului de seniori din satul Țipala, cât și modificarea bugetului pentru anul 2024.\n\nAmintim că ședințele consiliului sunt publice și orice cetățean poate asista la ședințe.",
    "metadata": {
      "original_file": "Ialoveni_Online_0057.html"
    }
  },
  {
    "title": "Consilierii din Ialoveni și-au stabilit „salariul” pentru munca depusă în Consiliul orășenesc",
    "content": "Consilierii din Ialoveni și-au stabilit „salariul” pentru munca depusă în Consiliul orășenesc\n\n600 de lei. Este indemnizația pe care consilierii din Ialoveni și-au stabilit-o pentru participarea la fiecare ședință a consiliului orășenesc. Decizia a fost aprobată de cei 20 de consilieri prezenți la ședința din 14 decembrie 2023.\n\nIndemnizația votată de noii consilieri este cu 100 de lei mai mare decât indemnizația pe care și-au stabilit-o consilierii din mandatul precedent. De menționat că, din această sumă se reține impozitul pe venit (12%).\n\nDezbaterea proiectului a stârnit amuzamentul consilierilor, care au glumit în jurul acestui subiect.\n\n-„În comisii a fost propusă și s-a ajuns la un numitor comun, suma de 600 de lei. Dacă sunt propuneri, poftim”, a spus președintele ședinței.\n\n-„Toți au, dar tac!”, a spus, mai în glumă, mai în serios, un consilier.\n\nUn alt consilier a propus menținerea sumei de 500 de lei, însă, la final a votat împreună cu colegii săi pentru suma de 600 de lei.",
    "metadata": {
      "original_file": "Ialoveni_Online_0112.html"
    }
  },
  {
    "title": "Două terenuri de la intrarea în Horești, scoase la licitație la un preț inițial de peste 400 de mii de lei",
    "content": "Două terenuri de la intrarea în Horești, scoase la licitație la un preț inițial de peste 400 de mii de lei\n\nDouă terenuri cu o suprafață de 50 și respectiv 20 de ari vor fi scoase la licitație de Primăria Horești.\n\nCele două terenuri au destinație agricolă și se află la intrarea în localitate, în apropiere de traseul național M3, iar licitația va porni de la 420 de mii de lei pentru ambele terenuri.\n\nLicitația publică cu strigare va avea loc la 28 septembrie, ora 10:00, în incinta Primăriei Horești. Cererile de participare pot fi depuse până la 27 septembrie, la primărie. Taxa de participare este de 600 de lei pentru persoane fizice și 1200 de lei pentru persoane juridice.",
    "metadata": {
      "original_file": "Ialoveni_Online_0391.html"
    }
  },
  {
    "title": "Satul Costești va avea o stemă și un drapel",
    "content": "Satul Costești va avea o stemă și un drapel. Un draft al stemei și al drapelului au fost prezentate la sfârșitul ședinței consiliului din 15 iulie. Autorul lucrărilor este consilierul PAS Mircea Sula, iar pictorul – Alexei Luca.\n\nConform Primăriei Costești, urmează să fie perfecționat tot setul de acte și trimis la Comisia Națională de Heraldică. După acceptarea de către Comisia de Heraldică, stema și drapelul vor fi votate de consiliu local, emis decret prezidențial și publicat în Monitorul Oficial și în Armorialul General al Republicii Moldova.\n\nDescriere stemă : În scut cu contur sur de oțel, o cetate cu două turnuri, fiecare reprezentând câte o localitate componentă a satului Costești: Localitatea 1 Costești și Localitatea 2 Gîrlea. În fața porții cetății, doi lei de aur în poziție de gardă simbolizează autoritatea și capacitatea de apărare a localităților respective și reprezintă autoritatea fostei volosti Costești. Deasupra cetății se află două albine, reprezentând hărnicia locuitorilor satului Costești.\n\nÎn talpa cetății se află un râu cu doi pești, simbolizând bogăția acvatică și legătura cu resursele de apă, în mod special cu râul Botna. Scutul este timbrat de coroana regală a lui Ștefan cel Mare, decorată cu bijuterii, simbolizând autoritatea și suveranitatea istorică.\n\nPe fiecare parte a scutului este reprezentată o viță de vie cu struguri în culori naturale, simbolizând fertilitatea, prosperitatea agricolă și una din îndeletnicirile de bază ale locuitorilor. Spicele de grâu, amplasate în partea inferioară a scutului, semnifică bogăția agricolă și abundența recoltelor.\n\nDeviza, pe o eșarfă aurită: „Nihil sine Deo” (Nimic fără Dumnezeu), indică credința și devotamentul religios.\n\nDescriere Drapel : Drapelul reprezintă o pânză albă rectangulară (2:3), împărțită în cinci brâie de culori albastru-alb-verde-alb-galben (1:0,5:1:0,5:1) pe un fundal integral alb. Albul reprezintă puritatea și pacea, integritatea și unitatea.\n\nPrima bandă albă: Reprezintă puritatea și pacea, fiind un simbol al integrității și unității.\n\nA doua bandă albă: Similară cu prima, subliniază din nou valorile de puritate și pace.",
    "metadata": {
      "original_file": "Ialoveni_Online_0041.html"
    }
  },
  {
    "title": "VIDEO// Înregistrarea LIVE a ședinței Consiliului raional Ialoveni din 5 august 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0411.html"
    }
  },
  {
    "title": "Strada pietonală în Ialoveni: Autoritățile s-au răzgândit",
    "content": "Începând cu 27 octombrie 2023, strada Alexandru cel Bun din orașul Ialoveni, între cele două sensuri giratorii, ar fi trebuit să fie stradă pietonală în fiecare zi de duminică sau de sărbătoare nelucrătoare, între orele 08:00-22:00. Cel puțin asta au decis consilierii încă din luna august. Totuși, decizia nu a fost pusă în aplicare. Mai mult, autoritățile s-au răzgândit și au mai diminuat din zilele în care principala strada din Ialoveni să poată fi pietonală.\n\nDecizia de a oferi statut de stradă pietonală, în anumite zile, a fost votată de consilierii locali la ședința din 25 august 2023. Această însă nu a fost pusă în aplicare.\n\nPrin intermediul platformei Vreauinfo.md, IaloveniOnline a solicitat Primăriei Ialoveni să ne spună din ce motive această decizie nu este executată. Primăria a răspuns cererii de informație, menționând că intenția este demult, și că „zonele pietonale trebuie sa fie semnalizate ca atare, iar organizarea şi dirijarea traficului rutier se efectuează prin intermediul mijloacelor de semnalizare , însă nu a oferit un răspuns clar la întrebarea noastră.\n\nIalovenionline a întrebat și părere oamenilor într-un vox cu referire la statutul de strada pietonală după decizia în care ar fi trebuit să fie pietonală în fiecare zi de duminică sau de sărbătoare nelucrătoare, între orele 08:00-22:00. \n\n\n\nSubiectul a fost readus în discuție la ședința consiliului din 18 ianuarie 2024. Actuala componență a consiliului a modificat decizia precedentului consiliu, fiind exclusă sintagma „ziua de duminică și zilele de sărbătoare nelucrătoare conform art. 11 din Codul Muncii al R. Moldova, aceasta fiind substituita cu sintagma „zile de sărbătoare planificate de Primăria Ialoveni . Altfel spus, stradă pietonală va fi rămâne pietonală la fel cum a fost și până acum.",
    "metadata": {
      "original_file": "Ialoveni_Online_0104.html"
    }
  },
  {
    "title": "La Costești va avea loc ședința Consiliului sătesc, fără ca să fie informată comunitatea despre proiectele de decizii",
    "content": "La Costești va avea loc ședința Consiliului sătesc, fără ca să fie informată comunitatea despre proiectele de decizii\n\nConsiliul sătesc Costești a fost convocat în ședință pentru data de 29 septembrie 2021 printr-o Dispoziție semnată de primarul localității, Vasile Bortă, pe data 22 septembrie. Documentul a fost încărcat pe Registrul de stat al actelor locale pe data de 24 septembrie, însă până astăzi pe pagina de Facebook și site-ul primăriei www.costesti.md nu a fost făcută publică nici o informație.\n\nCâteva ore în urmă, pe ambele pagini a fost postată retroactiv Ordinea de zi a ședinței, însă fără a aduce la cunoștință comunității proiectele de decizii care urmează mâine să fie discutate și votate.\n\nOrdinea de zi cuprinde 18 întrebări de interes public, printre care alocarea și distribuirea mijloacelor financiare din bugetul satului, încheierea unor contracte de prestări servicii, aprobarea rezultatelor unei licitații și a unei plăți, despre care nu s-a oferit nici un detaliu.\n\nEvenimentul va avea loc mâine, 29 septembrie 2021, cu începere de la ora 9.00, în sala de ședințe a Casei de Cultură. Primăria informează că ședința va fi filmată și plasată pe canalul său de Youtube.",
    "metadata": {
      "original_file": "Ialoveni_Online_0387.html"
    }
  },
  {
    "title": "Utilaje și echipamente în valoare de circa 8 mln. lei, pentru primăriile Costești, Hansca, Zîmbreni și Molești",
    "content": "Utilaje și echipamente în valoare de circa 8 mln. lei, pentru primăriile Costești, Hansca, Zîmbreni și Molești\n\nPrimăriile localităților Costești, Hansca, Zîmbreni și Molești au semnat cu Programul Comunitatea Mea, un acord de parteneriat și cooperare intercomunitară, care prevede crearea unei gospodării comunal-locative eficiente și performante. Cu suportul USAID Moldova, gospodăria va fi dotată cu echipament – greder, camion, tocător de lemne, camion de remorcare, etc. – pentru putea presta eficient lucrări de reparații și întreținere a drumurilor locale, și de îngrijire a spațiilor verzi, în cele patru localități.\n\nPotrivit primarului din Costești, Vasile Bortă, utilajele vor fi la Primăria Costești, întrucât Primăria Costești este aplicantul proiectului, iar celelalte Primării sunt parteneri. „Statutul gospodăriei o să îl creăm cu toate primăriile, dar utilajele prevăzute vor fi la Primăria Costești. Deocamdată ne-au acceptat proiectul, vedem cât de repede vor avea loc procedurile, sperăm cât mai curând să avem utilajele”, ne-a spus Vasile Borta.\n\nPrin respectivul acord, Primăriile asociate se angajează să colaboreze pentru a îmbunătăți prestarea serviciilor publice comunal-locative, ce țin de gestionarea drumurilor locale și prestarea serviciilor de îngrijire a spațiilor verzi.\n\nAcordul, în valoare totală de aproximativ 8 milioane de lei, a fost semnat de către primarii localităților și directorul Programului Comunitatea Mea, Daniel Șerban.\n\nComunitatea Mea este un program al Agenției Statelor Unite pentru Dezvoltare Internațională (USAID), care are scopul de a susține autoritățile publice locale pentru a asigura o guvernare mai eficientă, transparentă și responsabilă față de cetățeni. Programul vizează în mod prioritar autoritățile publice locale de nivelul întâi, dar și grupurile civice, cetățenii și mediul de afaceri local.",
    "metadata": {
      "original_file": "Ialoveni_Online_0368.html"
    }
  },
  {
    "title": "DOC// Regulament de întreținere a câinilor și pisicilor, aprobat în Nimoreni. De ce a fost necesar",
    "content": "DOC// Regulament de întreținere a câinilor și pisicilor, aprobat în Nimoreni. De ce a fost necesar\n\nConsilul sătesc Nimoreni a aprobat recent un Regulament de întreținere a câinilor, pisicilor și altor animale pe teritoriul localității. Necesitatea regulamentului a venit dintr-o problemă cu care se confruntau localnicii, spune primarul Andrei Covali.\n\nRegulamentul prevede că în curțile particulare pot fi ținuți 1 sau 2 câini legați sau lăsați liberi – numai dacă curtea este îngrădită bine și animalul nu poate ieși, câinii de pază pe terenurile întreprinderilor, instituțiilor, organizațiilor se vor ține numai legați, iar transportarea câinilor va avea loc numai cu deținerea carnetului de sănătate a animalului, asigurând securitatea cetățenilor. Câinii de talie mare vor avea, obligatoriu, botnițe și vor fi ținuți în lesă din scurt.\n\nDe asemenea, regulamentul impune o distanță minimă de 500 de m de la prima casă de locuit, în cazul în care sunt deținute mai mult de 10 capete de câini și pisici.\n\nDeținătorii de câini și pisici se obligă să nu maltrateze animalele, să nu creeze disconfort și să respecte drepturile vecinilor, în partea ce ține de liniște, curățenie, securitate, să nu abandoneze animalele sau puii lor și să nu le lase libere, să prezinte anual câinii cu vârsta de peste 3 ani la Direcția raională pentru Siguranța Alimentelor Ialoveni pentru imunizare profilactică și vaccinare contra rabiei, să anunțe Direcția raională privind fiecare caz de îmbolnăvire sau pierire a vreunui animal, să plătească despăgubiri persoanelor care au fost mușcate de animalul pe care îl deține, să plimbe câinii numai în lesă, indiferent de rasă sau talie, iar câinii de talie medie sau mare – cu lesă și botniță, să asigure evacuarea deșeurilor provenite de la animalul pe care îl plimbă, să afișeze la intrarea în imobil sau ușa de acces a plăcuței „Câine periculos” sau „Atenție, câine rău”, dacă deține unul.\n\nDe asemenea, se interzice scăldatul animalelor în lacuri, râuri, vânzarea neautorizată a animalelor, petrecerea sau organizarea luptelor între animale sau antrenarea animalelor în acest scop, creșterea și reproducerea câinilor și pisicilor în perimetrul localității la o distanță mai mică de 100 m de prima casă de locuit.\n\nPersoanele care nu vor respecta acest regulament riscă amenzi, în conformitate cu Codul Contravențional.\n\nDe ce este nevoie de un astfel de regulament?\n\nPotrivit primarului localității, Regulamentul a fost unul extrem de necesar pentru cetățenii din Nimoreni. Localnicii s-au confruntat, în ultima perioadă, cu un vecin care creștea câini de rasă, pe care îi antrena pentru lupte.\n\n„De câțiva ani, in zona „la ferma”, adică pe teritoriu ce ne aparține ca proprietate, un cetățean a cumpărat un serai și a început să facă afaceri: să crească vaci, porci, iepuri, inclusiv câini de rasă, Alabai, de dimensiuni mari. Într-o perioadă a hotărât să facă și întreceri sau lupte între câini, ceea ce este interzis. Vecinii, fiind deranjați de strigăte, urlete de câini, de miros, pentru că e o distanță de circa 50 m de casele de locuit. Într-o zi de marți, a fost o întrecere, noi am fost sesizați de cetățeni și, la rândul nostru am sesizat poliția și ANSA. La fața locului, poliția a depistat întradevăr un țarc, un cântar, vreo 25 de câini, mașini și oameni veniți acolo”.\n\nReieșind din această problemă, autoritățile locale au propus elaborarea unui argument ce ține de creșterea câinilor și pisicilor, iar cei care vor să facă afaceri – să respecte anumite reguli\n\nPrimarul spune că persoana care deține acel teren și care a organizat lupta între câini a fost sancționat, i s-a interzis să mai crească câini și i s-a adus la cunoștință Regulamentul pe care este obligat să îl respecte.",
    "metadata": {
      "original_file": "Ialoveni_Online_0446.html"
    }
  },
  {
    "title": "Mai multe bunuri înregistrate în 2023 la Centrul de refugiați din Costești au fost casate",
    "content": "Mai multe bunuri înregistrate în 2023 la Centrul de refugiați din Costești au fost casate\n\nOdată cu sistarea Centrului de refugiați din Costești, Primăria casează mai multe bunuri care erau în gestiunea centrului. O decizie în acest sens a fost votată de consilierii locali, la ședința consiliului din 17 septembrie.\n\nDin lista bunurilor casate se numără: un aparat de spălat cu presiune Karcher, covoare, fotolii, jaluzele, scaune.\n\nAlte bunuri mai vechi, înregistrate în 2015-2017 sunt casate de la Casa de Cultură Costești – jaluzele, rafturi, telefon sau cort exterior.",
    "metadata": {
      "original_file": "Ialoveni_Online_0016.html"
    }
  },
  {
    "title": "Un consilier PSRM solicită o rezervare gratuită a 2 locuri în Cimitirul cel nou",
    "content": "Un consilier PSRM solicită o rezervare gratuită a 2 locuri în Cimitirul cel nou\n\nUn consilier PSRM, Leonid Oncean, a solicitat rezervarea gratuită a două locuri în Cimitirul cel nou din orașul Ialoveni. Locurile solicitate sunt amplasate în sectorul 4, rândul 5, sector amplasat în fața bisericii și pe care anterior Consiliul orășenesc Ialoveni a pus moratoriu la rezervare locuri de înmormântare.\n\nLeonid Oncean a fost unul din consilierii care, în anul 2018, când a fost aprobat noul Plan URBANISTIC, a promovat intens interesele companiei care construiește blocurile pe terenurile de lângă Parcul „Sfatul Țării”.\n\nProiectul de decizie îl vedeți aici:\n\nDecizia de aprobare sau respingere a solicitării consilierului PSRM, va fi luată la ședința Consiliului orășenesc Ialoveni de vineri, 28 mai, care începe la ora 14:00, la Casa raională de cultură.",
    "metadata": {
      "original_file": "Ialoveni_Online_0503.html"
    }
  },
  {
    "title": "Ruseștii Noi: Consilierii vor repartiza beton pentru câteva străzi din localitate, la următoarea ședință a Consiliului",
    "content": "Ruseștii Noi: Consilierii vor repartiza beton pentru câteva străzi din localitate, la următoarea ședință a Consiliului\n\nPrimarul comunei Ruseștii Noi a semnat o dispoziție de convocare a ședinței ordinare a consiliului local. Pe ordinea de zi sunt 9 subiecte. Ședința este publică și va avea loc mâine, 12 septembrie, ora 16:00, în incinta Primăriei Ruseștii Noi.\n\nPrintre subiectele ce vor fi discutate se numără: desemnarea candidaturilor pentru organele electorale, repartizarea betonului pentru a câteva străzi din localitate, din cele 10 selectate anterior, conferirea titlului de „Cetățean de Onoare al comunei Ruseștii Noi” primarului comunei Domnești, județul Ilfov, dar și scutirea de plată a serviciilor de aprovizionare cu apă a Primăriei Ruseștii Noi, Muzeului și a Casei de Cultură, cu trecerea acestor sume la pierderi.",
    "metadata": {
      "original_file": "Ialoveni_Online_0153.html"
    }
  },
  {
    "title": "Solicitare de modificare \"în teren pentru construcții agricole și agroindustriale\" la marginea sectorului Livada",
    "content": "Solicitare de modificare „în teren pentru construcții agricole și agroindustriale” la marginea sectorului Livada\n\nUn proprietar de teren, amplasat la marginea sectorului Livada, la hotar cu municipiul Chișinău solicită ca terenului pe care îl deține să-i fie atribuit modul de folosință „\n\nTerenul, cu numărul cadastral 5501101045, are o suprafață de 30 are și actual, modul de folosință este „ „.\n\nUn proprietar de teren, amplasat la marginea sectorului Livada, la hotar cu municipiul Chișinău solicită ca terenului pe care îl deține să-i fie atribuit modul de folosință „",
    "metadata": {
      "original_file": "Ialoveni_Online_0295.html"
    }
  },
  {
    "title": "VIDEO ședința extraordinară a Consiliului orășenesc Ialoveni din 28 decembrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0348.html"
    }
  },
  {
    "title": "Alte patru primării anunță consultări cu cetățenii privind bugetul și taxele din 2024. Vezi care sunt ele",
    "content": "Alte patru primării anunță consultări cu cetățenii privind bugetul și taxele din 2024. Vezi care sunt ele\n\nPrimăriile localităților din Bardar, Suruceni, Ruseștii Noi și Nimoreni anunță consultări publice cu cetățenii privind bugetul public local, pentru anul 2024, stabilirea și aprobarea taxelor locale. Cetățenii sunt invitați să participe la întâlnire sau să transmită opiniile pe adresa de email a instituției.\n\nPrimăria satului Bardar anunță consultările pe 4 decembrie, ora 16:00, în incinta primăriei. Pentru anul 2024, primăria indică în proiectul de decizie un buget în valoare de 20,3 milioane lei.\n\nIar pe 5 decembrie, cetățenii din Ruseștii Noi sunt așteptați la ora 14:00, în sala de ședințe a primăriei, la audieri publice. Cetățenii sunt invitați să participe cu sugestii și propuneri pentru proiectul de decizie privind bugetul de 13, 5 milioane de lei și taxele locale.\n\n\n\n Și Primăria din Suruceni organizează consultări publice pe 10 decembrie, ce se vor desfășura la ora 10:00, în sala Casei de Cultură. Un alt subiect anunțat pentru dezbatere, la această consultare sunt drumurile ce urmează a fi reparate în următorul an.\n\nCetățenii din Nimoreni sunt invitați de către primărie la audieri publice pe 10 decembrie, ora 11:00, în incinta sălii festive a gimnaziului „Gurie Grosu”. Primăria indică un buget de 7, 5 milioane de lei. Administrația prezintă o scurtă descriere de unde vin banii în bugetul public local.",
    "metadata": {
      "original_file": "Ialoveni_Online_0124.html"
    }
  },
  {
    "title": "FOTO. Cine sunt personalitățile anului 2023 în Raionul Ialoveni",
    "content": "FOTO. Cine sunt personalitățile anului 2023 în Raionul Ialoveni\n\n12 persoane care au contribuit la dezvoltarea socio-economică a raionului Ialoveni au fost desemnate personalitățile anului 2023 de către Consiliul Raional Ialoveni. Festivitatea de desemnare a avut loc ieri, 20 iunie, la Centrul de Business.\n\nÎn cadrul evenimentului, doamna Natalia Eremia, președinta raionului Ialoveni, a a decernat trofeele cu titlu onorific „Personalitatea Anului 2023”, în semn de înaltă apreciere pentru meritele deosebite și rezultatele remarcabile obținute în domeniile pe care le profesează.\n\n1. Personalitatea anului 2023 în domeniul educației – Învățătoarea Elena Teslev, director adjunct, Școala Primară „Ion Creangă”, Ialoveni , în semn de recunoaștere pentru dedicarea și excelența demonstrată în cadrul procesului educațional.\n\n2. Personalitatea anului 2023 în domeniul culturii – Maestrul Grigore Vîrlan, director artistic, Casa raională de cultură „Andrei Ungureanu” , Ialoveni, pentru meritele deosebite în promovarea și conservarea culturii muzicale.\n\n3. P ersonalitatea anului 2023 în domeniul tineretului – Sergiu Gurău, director executiv, Asociația obștească „Eco-Răzeni” , pentru angajamentul și contribuțiile semnificative în sprijinul tinerilor.\n\n4. Cel mai bun antreprenor al anului 2023 în sfera de producere – Societatea Comercială „Sandriliona” SRL din Ialoveni , pentru realizările notabile în domeniul producției.\n\n5. Cel mai bun antreprenor al anului 2023 în sfera prestări servicii – Societatea Comerială „Poiana Codrilor”, SRL – Agropensiunea Vinăria „Poiana” din satul Ulmu, director – domnul Oleg Baban , pentru excelența în furnizarea serviciilor și profesionalismul manifestat în satisfacerea nevoilor comunității.\n\n6. Cel mai bun antreprenor al anului 2023 în domeniul agriculturii – „MELARUX-GRUP” SRL din comuna Gangura, conducător – Nicolae Guțanu , pentru meritele deosebite în domeniul agriculturii.\n\n7. Personalitatea anului 2023 în domeniul ocrotirii sănătății – Anton Coval, șef al Centrului de Sănătate Horești , în semn de recunoaștere a rezultatelor deosebite în domeniul ocrotirii sănătății.\n\n8. Personalitatea anului 2023 în domeniul asistenței sociale – Natalia Ciocoi din comuna Răzeni, asistent parental profesionist în Serviciul social „Asistență parentală profesionistă” , din cadrul Direcției generale de asistență socială a Agenției Teritoriale de Asistență Socială Centru, pentru angajamentul și dedicarea în sprijinul celor vulnerabili.\n\n9. Personalitatea anului 2023 în domeniul sportului – Valeriu Oloieru, Director al Școlii Sportive pentru Copii și Tineret Ialoveni , pentru realizările remarcabile în domeniul promovării modului activ și sănătos de viață în mediul tinerei generații.\n\n10. Personalitatea anului 2023 în domeniul administrației publice – Ecaterina Cononov, Secretarul Consiliului local din satul Horodca , pentru pentru meritele deosebite și activitate îndelungată în serviciul public.\n\n11. Personalitatea anului 2023 în domeniul asigurării ordinii publice și a ordinii de drept – comisarul Vadim Gada, Șeful Secției Securitate Publică a Inspectoratului de Poliție Ialoveni , pentru devotamentul și profesionalismul în menținerea ordinii publice.\n\n12. Personalitatea anului 2023 în domeniul asigurării securității cetățenilor – Alexandru POPOV, plutonier adjutant, șef de gardă al Unității de Salvatori și Pompieri , din cadrul Secției Situații Excepționale a raionului Ialoveni , pentru angajamentul și excelența în protejarea și asigurarea siguranței cetățenilor aflați în situații de risc.",
    "metadata": {
      "original_file": "Ialoveni_Online_0061.html"
    }
  },
  {
    "title": "Ialoveniul urmează să se mai înfrățească cu încă două localități din România. Vezi care sunt acestea:",
    "content": "Ialoveniul urmează să se mai înfrățească cu încă două localități din România. Vezi care sunt acestea:\n\nDouă decizii cu privire la acorduri de înfrățire dintre orașul Ialoveni și și din România, au fost aprobate la ședința Consiliului orășenesc Ialoveni din 28 mai 2021.\n\nÎn scopul consolidării şi dezvoltării pe baze reciproc avantajoase a relaţiilor economice, culturale, tehnico-ştiinţifice, de antreprenoriat şi comerciale dintre oraşul şi comuna , județul Galați, România și oraşul şi municipiul , județul Hunedoara, România și în temeiul scrisorilor de intenţii reciproce, prezentate de către părţi, Consiliul orășenesc Ialoveni a aprobat acordurile de înfrăţire și cooperare.\n\nSergiu Armaşu, primarul oraşului Ialoveni a fost împuternicit să semneze pentru şi în numele oraşului Ialoveni acordurile de înfrăţire.\n\nDeciziile „ Cu privire la aprobarea acordului de înfrăţire și cooperare” au fost votate cu PRO de 19 consilieri, iar 2 s-au abținut de la vot.\n\nAcordurile de înfrățire urmează să fie discutate, pregătite și semnate de către edilii localităților în cadrul unor evenimente cu caracter solemn.\n\nO hotărâre de inițiere a procedurilor de înfrățire cu localitatea Ialoveni din Republica Moldova a fost aprobată la 30 iunie 2021 și de către Consiliul local din Hunedoara.",
    "metadata": {
      "original_file": "Ialoveni_Online_0431.html"
    }
  },
  {
    "title": "UPDATE: Consiliul raional și-a modificat decizia privind deschiderea noilor clase de a X-a",
    "content": "ACTUALIZARE, 10 august 2023: Consilierii raionali și-au modificat decizia din mai 2023, prin care au stabilit un minim de 18 candidați din primul tur al admiterii, pentru deschiderea unei clase a X-a de liceu. La ședința de astăzi, 10 august, consilierii au votat revenirea la cifra de 15 candidați necesari din primul tur, pentru deschiderea unei clase de liceu. Astfel, cele opt licee din raion menționate mai jos vor putea petrece turul doi al admiterii și vor putea deschide noi clase de liceu.\n\n„Noi am votat la 25 mai 18 elevi, anii precedenți tot 15 a fost, noi in fiecare an avem problema cu numărul de elevi. Am votat atunci cum am votat, acuma, intrând în esență, eu cred că este oportun să susținem acest proiect (revenirea la numărul de 15 candidați pentru deschiderea unei clase de liceu). Asta înseamnă 7 instituții, 7 clase cu 15 elevi, vă dați seama, asta înseamnă circa 100 de elevi din localitățile raionului, Dacă noi astăzi nu votăm, nu va fi clară soarta lor”, a spus în cadrul ședinței consilierul Ștefan Bivol.\n\nȘtire inițială: Opt licee, din cele 15 existente raionul Ialoveni, nu vor deschide noi clase de liceu (clasa a X-a), din cauza numărului insuficient de elevi care au depus dosarele pentru înscriere la liceu. Conform deciziei Consiliului Raional Ialoveni, numărul minim de candidați pentru deschiderea claselor liceale a fost majorat de la 15 la 18. Astfel, 8 instituții nu au adunat acest număr de dosare depuse în primul tur al admiterii.\n\nCele opt instituții de învățământ sunt:\n• Liceul Teoretic Horești (18 dosare, însă 3 dintre acestea nu întruneau cerințele regulamentului de admitere)\n\nElevii care au depus deja dosarele în respectivele instituții vor fi direcționați către liceele din apropiere, se spune într-o circulară emisă de Direcția Educație a Consiliului Raional Ialoveni.\n\nPe rețelele de socializare a fost publicată o adresare către Ministrul Educației, Dan Perciun, pentru permiterea deschiderii noilor clase liceale în cele opt instituții, și păstrarea numărului minim de 15 elevi, conform cerințelor din anii precedenți, și nu 18 elevi, conform deciziei Consiliului Raional Ialoveni din mai 2023.\n\n„Elevii din instituțiile menționate au înregistrat rezultate remarcabile la olimpiadele raionale și republicane, la concursurile naționale și internaționale, ceea ce prezintă o dovadă că calitatea învățământului în aceste instituții este la nivel înalt! Motivele financiare și familiare a unor elevi nu vor permite deplasarea către alte instituții, ceea ce va îngrădi accesul la învățământ! De asemenea îndemnam consilierii raionali și primarii din localități să se implice în soluționarea problemei, să nu fie indiferenți, deoarece cetățenii le-au oferit încredere”, se spune în adresare.\n\nSolicitat pentru o reacție, șeful Direcției Generale Educație Ialoveni, Ion Scutaru, spune că toți managerii de instituții au fost consultați la acest subiect și că nimeni nu a fost împotriva majorării numărului minim de candidați necesar pentru a deschide noi clase liceale: „Din luna mai discutam cu toți managerii de licee, le spunem: nu duceți copii în eroare. Dacă considerați ca nu întruniți numărul de 18 candidați, nu dați speranțe oarbe copiilor. Din luna mai se face planificarea. De exemplu în clasa a 9-a avem 40 de copii. În discuții cu ei, vedem câți vor rămâne la liceu. Dacă vedem că nu vor fi cel puțin 18, atunci le spunem: Stimați elevi, nu vor fi clase de a X-a, vă direcționăm către alte instituții. Toată lumea a fost înștiințată, și ei chiar apreciau, că o să fie ordine. Le-am spus tuturor: nu porniți admiterea dacă știți că nu aveți candidați”.\n\nÎntrebat de ce numărul minim de candidați pentru deschiderea unei clase a fost majorat de la 15 la 18, Ion Scutaru explică: „Este foarte simplu. În primul rând se depuneau multe dosare cu media mică, de 5-6. Dintr-o analiză, o medie făcută pe ultimii ani, s-a stabilit că anume cei cu media mică la admitere nu ajungeau să dea BAC-ul”.\n\nPentru comparație, anul trecut, doar două licee nu au avut numărul necesar de candidați pentru a deschide noi clase de liceu. Este vorba despre liceul din Horești și cel din Văsieni, ne spune Natalia Frunze, șef-adjunct al Direcției Educație Ialoveni.\n\n„A fost majorat numărul minim necesar pentru deschiderea claselor a X-a pentru creșterea calității, pentru a da posibilitate elevilor să aleagă, profil real sau umanist, în liceele care pot deschide două clase de liceu, una pentru umanist și alta pentru real. În cazul deschiderii unei singure clase, atunci elevul nu are din ce alege, el merge la profilul care este deja, dar poate el vrea la real. Pe lângă aceste opt licee care nu vor deschide clase de a X-a în acest an, avem un singur liceu, Liceul Teoretic „Ion Suruceanu” care a adunat un număr de 21 de cereri și vor fi toți candidații într-o singură clasă, cu un singur profil. Restul liceelor sunt cu două clase, cu două profile. Dar vedem pe parcurs, la 9 august va fi finalizată etapa a doua de admitere și atunci vom putea vedea cu siguranță câte clase vom avea în fiecare liceu”, spune Natalia Frunze.",
    "metadata": {
      "original_file": "Ialoveni_Online_0173.html"
    }
  },
  {
    "title": "Decizie: Grădinițele din raionul Ialoveni revin la activitatea lor obișnuită",
    "content": "Decizie: Grădinițele din raionul Ialoveni revin la activitatea lor obișnuită\n\nGrădinițele din raion revin la activitatea normală. Comisia Teritorială Extraordinară pentru Sănătate Publică a aprobat măsuri de relaxare, în contextul pandemiei, în cadrul unei noi ședințe, care a avut loc la 1 iunie.\n\nAstfel, Comisia a permis activitatea grădinițelor cu frecvenţa zilnică a tuturor copiilor înmatriculați în instituție, dar cu respectarea strictă a normelor de sănătate publică privind prevenirea și răspândirea COVID-19.",
    "metadata": {
      "original_file": "Ialoveni_Online_0489.html"
    }
  },
  {
    "title": "Probleme la reabilitarea Coridorului 16. Locuitorii din Zîmbreni nemulțumiți, primarul declară că proiectul a fost făcut anapoda",
    "content": "Probleme la reabilitarea Coridorului 16. Locuitorii din Zîmbreni nemulțumiți, primarul declară că proiectul a fost făcut anapoda\n\nConsilierii locali din satul Zîmbreni au aprobat, la ultima ședință a Consiliului, o decizie cu privire la neconformitățile depistate în procesul de executare a lucrărilor de reabilitare a drumului central din satul Zîmbreni, lucrări efectuate în cadrul proiectului de reabilitare a Coridorului 16, ce traversează localitățile Pojăreni, Costești, Zîmbreni, Horești și Țipala. Asta după ce lucrările de reabilitare a drumului au scos la iveală mai multe probleme ce nu au fost luate în considerare la etapa de proiectare, spune primarul satului Zîmbreni. Acum, mai ales după ploile din ultima perioadă, problemele sunt grave, iar găsirea unor soluții este stringentă.\n\nPrimăria spune că în unele sectoare, lipsesc cu desăvârșire unele intrări în curțile oamenilor, lipsesc podețuri și șanțuri de evacuare a apelor pluviale, unele șanțuri nu sunt betonate, ceea ce slăbește din rezistența lor, iar altele necesită a fi adâncite, întrucât inundă casele private.\n\n„Două case (unde au fost efectuate săpături de adâncire a șanțului) sunt in pericol să se prăvale. Nu mai știm unde sa ne adresam. Maine- poimâine poate să mai plouă și să se prăvale casele, nu am primit nici un răspuns de la autorități.\n\nÎn centrul satului, pe o porțiune de peste 100 de metri, nu erau plănuite bordurile, reparația trotuarelor și intrările în curți. S-au făcut două poduri, unul în dreapta primăriei, altul în stânga primăriei. Acum când a plouat, la unul, unde a venit o căldare de apă – s-au pus două țevi, dar la celălalt – nu există nici o întărire a pereților.\n\nUnui om i s-a dus toată apa în beci, în curte. După proiect, apa nu a fost lăsată să se ducă așa cum se duce de zeci de ani, dar a fost îndreptată de proiectanți. Ca să faci pe unde să se ducă apa nu trebuie să inventezi multe.\n\nTrebuiau să facă audieri publice, întâlniri cu oamenii. Ni se spunea că vor fi trotuare pe ambele părți ale drumului, că vor fi ascultate doleanțele locuitorilor…. Față de antrepenor nu am nicio pretenție, că el face așa cum e scris în proiect, dar proiectul este făcut anapoda”, ne-a spus primarul de Zîmbreni, Daniel Țonu.\n\nPrimăria a trimis, la 1 aprilie 2021, o scrisoare către Administrația de Stat a Drumurilor, în care explică neconformitățile și subliniază care sunt solicitările locuitorilor și administrației publice locale din Zîmbreni. Primarul spune că a primit un răspuns evaziv de la ASD, răspuns care „nu vine să satisfacă cerințele locuitorilor satului, ba mai mult, în unele cazuri, crează disconfort și pune în pericol siguranța imobilelor din aliniamentul drumului”. Mai mult, Primăriei i s-a cerut să-și argumenteze solicitările.\n\nÎntr-o nouă scrisoare, trimisă la 27 mai 2021 către ASD, Primăria explică:\n\n„Nouă ni se solicită să venim cu argumente tehnice și cu calcule estimative. Cu părere de rău, primăria nu dispune de personal specializat și nici nu poate să-și permită din bugetul, și așa modest, să angajeze o companie care ar putea face un studiu și să vină cu argumentare tehnică, așa cum ne solicitați. Aceste lucruri se datorează lipsei de comunicare a organelor competente centrale la faza de studiu și proiectare a acestui drum. Dacă am fi obținut o consultanță competentă la faza de proiectare, cu siguranță nu s-ar fi ajuns să se construiască un drum care să creeze disconfort locuitorilor satului”.\n\nPrintre cerințele locuitorilor și a Primăriei se numără: construcția podețelor spre curțile oamenilor, acolo unde acestea lipsesc, proiectarea unor segmente de șanțuri (unde lipsesc), betonarea unui segment de canal de scurgere a apelor, excluderea din proiect a direcționării apelor de pe drumul central spre proprietatea privată a unui locuitor, acces în unele curți (unde lipsește) etc.\n\nDe menționat că, lucrările de reabilitare a peste 34 km ai Coridorului 16 ce traversează localitățile Pojăreni, Costești, Zîmbreni, Horești și Țipala sunt finanțate de Banca Mondială, care a alocat Guvernului Republicii Moldova 80 mln $. Alte 6,3 mln $ sunt oferiți din Fondul Rutier.",
    "metadata": {
      "original_file": "Ialoveni_Online_0466.html"
    }
  },
  {
    "title": "Consilierii din Molești ar putea stabili taxa pentru evacuarea gunoiului și taxa pentru pescuit",
    "content": "Consilierii din Molești ar putea stabili taxa pentru evacuarea gunoiului și taxa pentru pescuit\n\nPe 13 august, ora 15:00, în incinta Casei de Cultură din Molești va avea loc ședința consiliului local. Consilierii ar putea vota taxa pentru evacuarea gunoiului din localitate și taxa pentru pescuit la iazul Valea Cîșlei. Pe ordinea de zi sunt incluse opt subiecte.\n\nExaminarea cererilor din partea cetățenilor, corelarea bugetului pentru anul 2024 și desemnarea candidaturilor pentru formarea organului electoral – sunt printre subiectele de pe ordinea de zi.\n\nDe menționat că primăria nu a publicat în mediul online nici ordinea de zi și nici proiectele de decizii.\n\nAmintim că ședințele sunt publice și orice cetățean poate asista.",
    "metadata": {
      "original_file": "Ialoveni_Online_0036.html"
    }
  },
  {
    "title": "Primăria Țipala scoate la licitație un teren de peste 6 ha",
    "content": "Primăria Țipala scoate la licitație un teren de peste 6 ha\n\nUn teren agricol din extravilanul satului Țipala este scos la licitație. Terenul are o suprafață de 6,1 ha, iar prețul inițial ce va fi propus la licitație este de 50.000 de lei pentru un hectar.\n\nDecizia de scoatere la licitație a fost luată de consilierii locali. Banii ce urmează a fi luați din vânzarea terenului vor ajunge în bugetul local.\n\nPotrivit primarului, autoritatea locală urmează să informeze pe pagina sa de Facebook, despre data și ora la care va avea loc licitația.",
    "metadata": {
      "original_file": "Ialoveni_Online_0309.html"
    }
  },
  {
    "title": "ACTUALIZARE: Consilierii au aprobat rezervarea gratuită a unui loc în cimitirul nou pentru un cetățean",
    "content": "ACTUALIZARE: Consilierii au aprobat rezervarea gratuită a unui loc în cimitirul nou pentru un cetățean\n\nACTUALIZARE: Consilierii locali au aprobat proiectul de decizie prin care se scutește de plata integrală pentru rezervarea unui loc, lângă soția sa, în cimitirul cel nou din Ialoveni, de pe strada Viilor.\n\nConsiliul orășenesc Ialoveni ar putea aproba la ședința ordinară a consiliului cererea unui cetățean, a cărei identitate a fost radiată din proiectul de decizie, care solicită să fie scutit integral de taxa pentru rezervarea lotului în cimitirul nou. Ședința este planificată în 25 august, la ora 14:00, în incinta Primăriei Ialoveni.\n\nPotrivit proiectului de decizie, cetățeanul solicită un lot de teren, în cimitirul nou, lângă soția decedată.\n\nIon Cujbă, directorul Gospodăriei Locativ Comunale Ialoveni susține că: „În momentul în care decedează cineva, rudele decedatului are dreptul de a rezerva un loc sau două. Pentru acest serviciu se încasează prin contract suma unică de 3000 de lei pentru un loc și 5000 de lei pentru două locuri”, a concretizat directorul, Ion Cujbă.",
    "metadata": {
      "original_file": "Ialoveni_Online_0165.html"
    }
  },
  {
    "title": "Costești - prima localitate din raion în care consilierii locali semnează o declarație de susținere a referendumului din 20 octombrie",
    "content": "Costești – prima localitate din raion în care consilierii locali semnează o declarație de susținere a referendumului din 20 octombrie\n\nConsiliul local Costești a semnat o declarație de susținere a referendumului din 20 octombrie 2024 și de susținere a parcursului european al Republicii Moldova. Potrivit documentului, integrarea europeană este șansa istorică de a garanta pacea în Republica Moldova, şansa de a obţine o dezvoltare economică durabilă și de a îmbunătăți nivelul de trai al tuturor moldovenilor. Declarația a fost adoptată la ședința Consiliului din 17 septembrie, iar potrivit datelor din Registrul Actelor Locale este prima localitate din raion în care este votat un asemenea document.\n\n„Uniunea Europeană, timp de decenii, a fost un partener de nădejde al țării, oferind dezinteresat sprijin logistic și financiar. Cu susținerea financiară a țărilor europene și partenerilor europeni, am renovat grădinițe și școli, am reparat drumuri, am modernizat spitale, am plătit compensații, am restaurat obiecte de patrimoniu cultural, am crescut exporturile de produse pe piața europeană, am adus apă și canalizare în localități.(…)\n\nFacem apel la coeziune socială pentru a nu rata șansa de a deveni membru cu drepturi egale în familia europeană, punând interesul național deasupra intereselor şi ideologiei de partid sau individuale. (…)\n\nÎndemnăm toți reprezentanții administrației publice locale să se unească în jurul aspirației comune de a deveni parte a Uniunii Europene și să încurajăm participarea cetățenilor la referendumul republican.(…)”, se arată în declarația semnată.\n\nAmintim, la 20 octombrie, în Republica Moldova au loc alegerile prezidențiale, cetățenii urmând să aleagă cine va fi președintele țării pentru următorii patru ani.\n\nDe asemenea, concomitent cu alegerile prezidențiale, va avea loc și un referendum, cu întrebarea: „Susțineți modificarea Constituției în vederea aderării Republicii Moldova la Uniunea Europeană?”.",
    "metadata": {
      "original_file": "Ialoveni_Online_0020.html"
    }
  },
  {
    "title": "DOC// O nouă ședință a Comisiei de sănătate publică. Trei localități din raionul Ialoveni rămân sub cod galben de alertă epidemiologică",
    "content": "DOC// O nouă ședință a Comisiei de sănătate publică. Trei localități din raionul Ialoveni rămân sub cod galben de alertă epidemiologică\n\nComisia raională extraordinara de sănătate publică Ialoveni s-a întrunit într-o nouă ședință, la 18 iunie 2021. Potrivit hotărârii luate, trei localități din raionul Ialoveni rămân sub cod galben de alertă epidemiologică: Suruceni, Ruseștii Noi, Costești. Restul localităților se află sub cod verde.\n\nDe asemenea, în cadrul ședinței s-au luat câteva decizii, printre care se numără:\n• Se permite reluarea competițiilor sportive în aer liber cu prezența fizică a spectatorilor, dar cu respectarea strictă a distanței sociale de 1 m.\n• Se admite desfășurarea evenimentelor festive cu caracter unic (Balul de absolvire) doar pentru absolvenții treptei liceale.",
    "metadata": {
      "original_file": "Ialoveni_Online_0470.html"
    }
  },
  {
    "title": "Audieri publice, la Ialoveni: Majorarea prețului la călătoria cu troleibuzul și reparația străzilor în 2024",
    "content": "Audieri publice, la Ialoveni: Majorarea prețului la călătoria cu troleibuzul și reparația străzilor în 2024\n\nPrimăria orașului Ialoveni invită locuitorii la audieri publice ce vor fi organizate luni, 15 aprilie, ora 17:00, sala de ședințe a Primăriei.\n\nÎn cadrul audierilor vor fi discutate două teme:\n• Majorarea prețului la călătoriile cu troleibuzul nr. 36. În prezent ialovenenii achită 2 lei pentru o călătorie pe teritoriul orașului Ialoveni, iar Primăria Ialoveni și Consiliul Raional Ialoveni compensează cheltuielile legate de această rută.\n\nLa audieri poate participa oricine este interesat. De asemenea, sugestii la aceste subiecte pot fi expediate pe poșta electronică a Primăriei: primă [email protected] , pe pagina de Facebook a Primăriei sau pe pagina web.",
    "metadata": {
      "original_file": "Ialoveni_Online_0098.html"
    }
  },
  {
    "title": "Ialoveni: Audieri publice privind taxele locale și bugetul pentru anul viitor",
    "content": "Primăria Ialoveni organizează audieri publice privind bugetul orașului pentru anul 2024, taxele locale, cotele impozitului funciar și pe bunurile imobiliare pentru anul ce urmează.\n\nAudierile vor avea loc vineri, 1 Decembrie, ora 17:00, în sala de ședințe a Primăriei Ialoveni. Oricine dorește, poate participa la audieri.\n\nPentru anul 2024, Primăria Ialoveni planifică un buget de 74 de milioane de lei, cu aproape 13 milioane mai mult decât anul curent.\n\nVom reveni curând cu detalii din proiectele de decizie privind taxele locale și cotele pentru impozitului funciar și pe bunurile imobilizare.",
    "metadata": {
      "original_file": "Ialoveni_Online_0132.html"
    }
  },
  {
    "title": "DOC// Au fost aprobate taxele lunare la Școala de Arte din Ialoveni pentru anul de studii 2021-2022",
    "content": "DOC// Au fost aprobate taxele lunare la Școala de Arte din Ialoveni pentru anul de studii 2021-2022\n\nConsiliul orășenesc Ialoveni a aprobat taxele lunare pentru instruirea copiilor la Școala de Arte pentru anul de studii 2021 – 2022. Astfel, conform deciziei au fost\n• Sunt scutiţi integral de taxa pentru instruire în şcolile de artă numai copiii orfani (de ambii părinţi), cei care cresc în casele de tip familial.\n• Dacă în şcoala de arte învaţă elevi din familii cu patru şi mai mulţi copii, plata pentru instruirea primului copil se achită în întregime, iar pentru ceilalţi copii – în mărime de 50 la sută până la minim 20%.\n• Taxa pentru instruire se plăteşte până la data de 10 a lunii curente, cu excluderea ei pe durata vacanţei de vară.\n• În cazul neachitării la timp a taxei pentru instruire, elevul nu este admis la ore, iar în cazul neachitării sistematice – este exmatriculat.\n• În cazul absenţei elevului de la lecţii pe motiv de boală timp de o lună şi mai mult, taxa pentru instruire pe perioada bolii se achită în mărime de 50 la sută din suma stabilită.\n\nConform Hotărârii de Guvern nr. 450/2011, mărimea taxei se stabileşte în mărime de 20% din cheltuielile curente suportate de instituţie în anul precedent. Diferenţa dintre cheltuieli este suportată din contul bugetului orașului Ialoveni.",
    "metadata": {
      "original_file": "Ialoveni_Online_0427.html"
    }
  },
  {
    "title": "Consultări publice privind amenajarea unui parc în orașul Ialoveni",
    "content": "Primăria Ialoveni invită comunitatea să se expună asupra construcției și amenajării unui parc pe terenul adiacent blocurilor locative din str.Basarabia 1 și Piața Agroindustrială Ialoveni. Consultările publice pe acest subiect vor avea loc la 4 iunie 2024, ora 17.00, în sala de ședințe a Primăriei Ialoveni.\n\nSchița de proiect și imaginile anexate redau conceptul viitoarei zone de agrement pentru cetățenii de toate vârstele.",
    "metadata": {
      "original_file": "Ialoveni_Online_0077.html"
    }
  },
  {
    "title": "Consiliul orășenesc Ialoveni nu a permis construcția unui bloc cu 8 etaje în centrul orașului",
    "content": "Consiliul orășenesc Ialoveni nu a permis construcția unui bloc cu 8 etaje în centrul orașului\n\nProiectul privind construcția unui bloc de locuit cu 8 etaje pe strada Ștefan cel Mare nr. 2 din Ialoveni. Consilierii locali nu au votat nici pentru, nici împotriva proiectului, ci s-au abținut. Astfel, proiectul se consideră neaprobat.\n\nLa ședința consiliului de astăzi, 12 mai, au venit locuitorii blocului de pe strada Petre Ștefănucă 3, din imediata apropiere unde agentul economic solicită construcția noului bloc. Ca și la consultările publice din 5 mai , organizate de Primăria Ialoveni, oamenii s-au arătat împotriva construcției blocului, cu argumentul că acesta se va afla prea aproape de blocul în care ei locuiesc, iar construcția noului bloc va afecta siguranța blocului lor.",
    "metadata": {
      "original_file": "Ialoveni_Online_0260.html"
    }
  },
  {
    "title": "Primarul localității Gangura va prezenta raportul de activitate la ședința consiliului local din 15 februarie",
    "content": "Primarul localității Gangura va prezenta raportul de activitate la ședința consiliului local din 15 februarie\n\nTerenuri spre licitație, modificări la taxa de salubrizare, 3 străzi pentru reparație în anul 2022, raportul de activitate a primarului, repartizarea fondului disponibil pentru anul 2022 sunt doar câteva din subiectele ce vor fi discutate de consilierii din Gangura la ședința din 15 februarie 2022 , ora 13:00.\n\nPotrivit dispoziției cu privire la convocarea ședinței, consilierii urmează să mai examineze cereri din partea cetățenilor, casarea mijloacelor fixe, funcționarea și activitatea muzeului din sat și desemnarea reprezentantului comisiei de concurs la funcția de director al grădiniței de copii din Gangura.\n\nPrimarul localității, Marcel Bobeica își va prezenta raportul de activitate pentru anul 2021. Printre realizări sale se numără: asfaltarea drumului Alexandrovca 400m strada Bulgară, construcția a 300 m de apeduct în satul Gangura și a căminului de vizitare, îngrădirea gimnaziului Gangura și reparația stadionului de minifotbal, schimbarea pompei de la artiziana Gangura și Misovca, suport din partea Primăriei Popești-Leordeni, România pentru reparația grădiniței în valoare de 200 000 de roni.\n\nDe asemenea, se propune spre aprobare reparația străzilor: Valea Botnei, Stepliuc Fiodor, Bulgară. Pentru reparație se propune contribuția locuitorilor în mărime de 2500 de lei per gospodărie.\n\nȘi taxele locale ar putea fi modificate. Bunăoară, pensionari ar putea fi scutiți de 50% din taxa de salubrizare, s-ar putea exclude scutirea pentru persoanele care colectarea gunoiului în saci iar persoanele deținătoare de imobil în altă localitate vor fi incluse la taxa de salubritate.\n\n6 terenuri din localitate ar putea puse la licitație pe un termen de 5 ani.\n\nPotrivit proiectelor de decizie, consilierii ar putea aproba repartizarea fondului disponibil pentru anul 2022 în sumă de 2369 100 lei.\n\nPrintre cheltuielile planificate se numără: \n\n Salariul lucrătorilor în bază de contract ar constitui 134,2 mii de lei \n\n Ajutor bănesc 27 mii de lei \n\n Reparația capitală a grădiniței 955,2 mii de lei \n\n Camere video 27 mii de lei \n\n Amenajarea teritoriului 41 de mii de le i \n\n Contribuție pentru procurarea tractorului comuna l 200 mii de lei \n\n Contribuție la proiectul de mediu 120 mii de lei\n\n\n\n Vedeți mai jos ordinea de zi și proiectele de decizie.",
    "metadata": {
      "original_file": "Ialoveni_Online_0325.html"
    }
  },
  {
    "title": "Alegeri locale 2023: NOUĂ localități din raionul Ialoveni vor avea mai puțini consilieri",
    "content": "Alegeri locale 2023: NOUĂ localități din raionul Ialoveni vor avea mai puțini consilieri\n\nCel puțin 232 de localități din Republica Moldova vor avea mai puțini consilieri locali în componența viitoarelor Consilii Locale. Astfel, numărul consilierilor locali care urmează a fi aleși la 5 noiembrie 2023 s-a redus cu 522 de persoane. Cele mai multe consilii locale afectate din țară sunt cele din raionul Hâncești – 17 Administrații Publice Locale (APL). În raionul Ialoveni vor fi afectate 9 localități: Costești, Dănceni, Malcoci, Mileștii Mici, Puhoi, Răzeni, Ruseștii Noi, Sociteni și Zîmbreni.\n\nCu 22 de consilieri mai puțini în APL-urile din raionul Ialoveni\n\nSatului Costești, de exemplu, la alegerile locale din 2019, i s-a stabilit un număr de 23 de consilieri – cea mai numeroasă componență a Consiliului din raionul Ialoveni, alături de Consiliul orășenesc Ialoveni. Pentru alegerile din 5 noiembrie 2023, numărul de mandate a fost redus la 17. Adică, următorul Consiliu sătesc Costești va avea cu 6 consilieri mai puțini.\n\nComuna Răzeni va avea cu doi consilieri mai puțini, fiind micșorat numărul mandatelor de la 17 la 15, iar Mileștii Mici, Ruseștii Noi și Puhoi vor avea câte 13 mandate de consilieri, pe când la alegerile precedente li s-a stabilit un număr de 15 mandate.\n\nCâte 11 mandate vor avea satele Dănceni, Malcoci, și comuna Zâmbreni, fiindu-le micșorat numărul de mandate cu 2 consilieri, iar 9 consilieri va avea satul Sociteni, cu doi mai puțini decât la alegerile anterioare.\n\nRestul localităților din raion rămân cu același număr de mandate ca și în alegerile din 2019 ( a se vedea tabelul de mai jos).\n\nMai puțini consilieri. De ce?\n\nÎn primul raport de monitorizare a alegerilor, Asociația Promo-LEX concluzionează, referindu-se la situația pe întreaga țară, că această scădere a numărului de mandate de consilieri este „mai dramatică decât cea din perioada 2015–2019, când numărul de funcții elective s-a micșorat cu circa 100 de mandate de consilieri”.\n\nCauzele sunt, pe de o parte, reducerea continuă a numărului de locuitori din unitățile administrativ-teritoriale (UAT), dar și, pe de altă parte, modificarea legislației. Începând cu acest scrutin, numărul mandatelor de consilieri în consiliile locale este stabilit în baza numărului de locuitori la situația din 1 ianuarie 2023, conform datelor din Registrul de stat al populației (RSP) , prezentate de Agenția Servicii Publice (ASP). Anterior, ca bază de calcul era utilizată informația oferită de Biroul Național de Statistic ă”, se spune în raportul Promo-LEX.\n\nDe menționat, la acest capitol, că patru localități din raionul Ialoveni, conform datelor CEC, au mai puțin de 1000 de locuitori. Este vorba despre Văratic (971 locuitori), Hansca (970 locuitori), Horodca (941 locuitori) și Pojăreni (911 locuitori).\n\nÎntrebat dacă scăderea numărului de consilieri este văzută ca pe un fenomen pozitiv sau negativ, directorul de programe al PromoLEX, Nicolae Panfil, spune că nu poate să dea o apreciere. Acesta spune, însă, că mai mulți primari din localitate au fost în dezacord cu aceste modificări legislative ce țin baza de calcul a populației pentru stabilirea numărului de consilieri.\n\n„Este în mod clar o realitate a Republicii Moldova. Ceea ce vrem să reiteram încă o dată: este necesar sa avem transparență, claritate, de unde și cum s-au luat acestea cifre. Atât primarii, consilierii, cetățenii să cunoască foarte bine cum sunt argumentate aceste date. Legea spune clar cum stau lucrurile, odată avem un Registru de stat al populației, să fie utilizat cât mai transparent. Și, nu în ultimul rând, ar trebui să fie mai multă transparență din partea Agenției Servicii Publice”, a spus Nicolae Panfil pentru IaloveniOnline.\n\nValentina Meșină, primara comunei Ruseștii Noi, ca și alți primari din raion cu care am vorbit la acest subiect, spune că este de acord cu micșorarea numărului de consilieri și că într-adevăr, se atestă un exod de populație.\n\n„Lasă să fie cat mai puțini, că oricum nu vin la ședințe. Sunt aroganți, își bat joc de sat, în general ei nici nu trebuie sa fie, că încurcă procesului. La alte localități poate că e altă situație. Dar consilierii din Ruseștii Noi așteaptă doar ședința asta în care se împart banii pentru beton, ca să facă drumul la ei, la nași, la nu știu ce rude. Dar în calitate de consilieri, să scrie un proiect, să contribuie la dezvoltarea comunității, nu îi duce capul. În schimb, ei se laudă că ei decid cum se repartizează banii în primărie”, spune Valentina Meșină.\n\n„Dacă să luăm în calcul exodul exagerat de mare, eu într-adevăr cred că numărul populației scade. Nu are de unde să crească numărul de oameni la sate. La Ruseștii noi localnicii nu pleacă definitiv. Ei pleacă pe trei luni, apoi vin. Suntem lângă Chișinău și suntem cumva favorizați din această cauză. Nimeni cu exactitate nu poate să vorbească de un număr concret de locuitori, întrucât mulți, sunt înregistrați în alte localități din vecinătate. Copii care frecventează alte grădinițe, copii mare merg la alte școli, oameni care muncesc în Chișinău. Nimeni cu exactitate nu poate să vorbească despre un număr de locuitori”, mai spune primara.\n\nPrimarul de Malcoci, Sergiu Puiu: „Ne conformăm . Am primit asta ca pe ceva normal, nu facem tam tam, am acceptat. Noi abia în 2019 am avut 13 consilieri, dar pana atunci am avut 11. În 2019 ni s-a spus că aveam 2501 locuitori, adică am avut cu un locuitor mai mult și de asta am avut 13 consilieri. Iar acum am revenit”.\n\nPrimarul de Răzeni, Ion Crețu: „E cea mai bună decizie din modificările pe care au făcut-o ei (Comisia Electorală Centrală). Eu cred că e corect că, odată ce numărul locuitorilor este în descreștere, să fie micșorat și numărul de consilieri. Să fi fost 11 era să fie și mai bine. Vor fi reduse cheltuielile pentru întreținerea lor. O primărie cu 8 mii de locuitori sau una cu 4 mii, 11 sau 17 consilieri, ei adoptă aceleași decizii. Dacă sunt încă doi consilieri lucrul va merge mai bine? Nu cred. Foarte bine că se reduce numărul lor”.\n\nPrimara de Mileștii Mici, Rodica Agrici: „Eu am o părere bună despre asta. Și așa avem un chin cu aceștia 15 pe care îi avem. În patru ani, credeți că a fost vreo ședință la care să fie prezenți toți 15? Cu mare greu adunăm câte 8. Consilierii de astăzi nu sunt cum au fost cândva, să vină cu propuneri, cu proiecte. În patru ani, o dată nu a venit vreunul cu un proiect”.\n\nÎn total, la alegerile generale locale curente din 5 noiembrie 2023 vor fi aleși 898 de primari și 11.058 de consilieri locali, dintre care 9.972 sătești (comunali), orășenești și 1.086 raionali/municipali.\n\nDe asemenea, amintim că Guvernul a aprobat Strategia de reformă a administrației publice pentru anii 2023 –2030. O componentă importantă a acesteia este și reforma APL. Se propune ca până în 2027 – prin amalgamarea voluntară, iar din 2027 – prin amalgamarea normativă, să fie soluționată problema fragmentării excesive a UAT de nivelurile I, precum și să fie consolidate capacitățile administrative ale UAT.",
    "metadata": {
      "original_file": "Ialoveni_Online_0149.html"
    }
  },
  {
    "title": "DOC. Ședință extraordinară a Consiliului local Ulmu. Pe ordinea de zi- 5 subiecte",
    "content": "DOC. Ședință extraordinară a Consiliului local Ulmu. Pe ordinea de zi- 5 subiecte\n\nPrimarul satului Ulmu a semnat o dispoziție de convocare a consilierilor în ședință extraordinară. Ședința va avea loc la data de 8 iunie, cu începere de la ora 16:00. Pe ordinea de zi sunt 5 subiecte.\n\nLa solicitarea reporterului IaloveniOnline, secretara Consiliului ne-a trimis și proiectele de decizie, pentru informarea cetățenilor, cu excepția ultimului proiect de decizie: „Proiectele ce țin de cererile cetățenilor vin și de discută inițial în comisii și apoi eu le întocmesc”, ne explică secretara Consiliului, Iulia Bîrcă.\n\nPrimul proiect de decizie precede alocarea a 20 de mii de lei pentru servicii de reparație curentă a drumurilor și 10 mii de lei pentru procurarea materialelor – panou informativ. Al doilea proiect la fel, vizează corectarea unei decizii privind alocările de bani pentru reabilitarea drumurilor.\n\nAl treilea proiect vizează abrogarea unei decizii de expunere la licitație a unui teren, după ce Cancelaria de Stat a expediat o notificare în legătură cu neconformitatea deciziei, iar al patrulea proiect urmează să dea undă verde rezilierii unui contract de arendă a unui teren, semnat între Primărie și un agent economic, la cererea agentului economic.",
    "metadata": {
      "original_file": "Ialoveni_Online_0237.html"
    }
  },
  {
    "title": "Premii de peste 53 de mii de lei, oferite agenților economici din agricultură și industria prelucrătoare din raionul Ialoveni",
    "content": "Premii de peste 53 de mii de lei, oferite agenților economici din agricultură și industria prelucrătoare din raionul Ialoveni\n\nLa 25 noiembrie în raionul Ialoveni va fi marcată Ziua lucrătorului din agricultură și industria alimentară, sărbătoare consacrată lucrătorilor din sectorul agroalimentar din raion. În acest sens a fost semnată o dispoziție de către președintele raionului, Mihail Silistraru, care prevede o serie de reguli în baza cărora vor fi aleși agenții economici din agricultură și industria prelucrătoare cu cele mai bune rezultate obținute în anul 2021privind indicatorii de producție, atragerea investițiilor, implementarea tehnologiilor performante etc.\n\nAstfel, cei care au obținut rezultate bune vor primi diplome de onoare ale Consiliului raional și premii bănești:\n\nPentru selectarea agenților economici care vor primi aceste premii a fost formată o comisie, cu următoare componență:",
    "metadata": {
      "original_file": "Ialoveni_Online_0372.html"
    }
  },
  {
    "title": "Drumul care duce spre „Orășelul Militar”, din pădurea dintre Ruseștii Noi și Dănceni, a primit o denumire",
    "content": "Drumul care duce spre „Orășelul Militar”, din pădurea dintre Ruseștii Noi și Dănceni, a primit o denumire\n\nDrumul care duce spre unitatea militară din pădurea dintre Ruseștii Noi și Dănceni, așa numitul Orășel Militar, a primit o denumire, prin decizia Consiliului comunal Ruseștii Noi – Drumul Unitatea Militară. Decizia a fost luată pentru a rezolva o problemă veche a locuitorilor din cele patru blocuri și anume neputința de a se pune la evidență, în special înregistrarea nou-născuților.\n\n„Pe timpul Uniunii Sovietice, acolo era o unitate militară. Acum clădirile sunt în gestiunea Ministerului Apărării și în ele locuiesc angajații ministerului împreună cu familiile lor. Este vorba de vreo 60 de familii cu bunici, copii, părinți. Ei nu au o adresă și nu pot fi documentați. S-a sesizat și Ministerul și toate instituțiile competente pentru că lucru acesta trebuia să fie ordonat. Am dat acum o denumire drumului, pentru ca acești oameni să poată primi o scrisoare, să poată înregistra nașterea, căsătoria, să își poată exprima votul”, spune Valentina Meșină, primara comunei Ruseștii Noi.\n\nUnii locatari ai acestor patru blocuri locuiesc acolo de zeci de ani și au avut viza de reședință în localitatea Dănceni.\n\n„De când ne știm, toți știu de Unitatea Militară Dănceni sau Orășelul Militar i se mai spune. Ei erau cu viza temporară la noi, dar de doi ani, Agenția Servicii Publice ne-a interzis să o mai facem din motiv că ei nu ar fi pe teritoriul administrativ al Primăriei Dănceni și că pădurea ar fi cumva pe teritoriul Ruseștii Noi, cu ce noi nu suntem de acord, dar ăsta e alt subiect. Unii din locuitori au viză, pentru că domiciliază acolo de 10, 20 și chiar 30 de ani. Dar e problematic cu nou născuții. Dacă tatăl și/sau mama a fost înregistrat în Dănceni, nou-născutul nu putem să îl înregistrăm pentru că nu ne mai permit. Aceeași situația și cu familiile noi care vin ale militarilor atașați – ei nu se pot înregistra”, spune Victoria Butuc-Guranda, primara satului Dănceni.\n\nPotrivit Victoriei Butuc-Guranda, oamenii din așa numitul Orășel Militar utilizează serviciile publice de la Dănceni: școala, grădinița, servicii medicale, pentru că aceste servicii sunt mai aproape de ei, decât ar fi serviciile din Ruseștii Noi.",
    "metadata": {
      "original_file": "Ialoveni_Online_0221.html"
    }
  },
  {
    "title": "GALERIE FOTO// Cum arată porțiunea asfaltată din strada Timișoara din sectorul Moldova",
    "content": "GALERIE FOTO// Cum arată porțiunea asfaltată din strada Timișoara din sectorul Moldova\n\nÎn sectorul Moldova, unicul drumul pe care a ajuns asfaltul în anul 2021 este o porțiune din strada Timișoara. Anterior această bucată avea doar strat de pietriș.\n\nMai mulți locuitori din sectorul Moldova au scris în mai multe comentarii pe Facebook că strada Timișoara n-a fost asfaltată până la capăt.\n\nLa una din ședințele Consiliului orășenesc, primarul Sergiu Armaşu a precizat de ce strada Timișoara n-a fost asfaltată până la capăt, la intersecția cu strada Moldova. Primarul a anunțat ca pe această stradă, Timișoara, un agent economic a solicitat autorizații pentru a ridica noi blocuri multietajate și respectiv drumul asfaltat ar putea fi distrus de camioanele care vor veni pe acest șantier.\n\nLa câteva zile după asfaltare, asfaltul de pe strada Timișoara arăta așa:",
    "metadata": {
      "original_file": "Ialoveni_Online_0364.html"
    }
  },
  {
    "title": "Aprobarea rezultatelor concursului pentru funcția de secretar a consiliului - pe ordinea de zi a ședinței consiliului local Costești",
    "content": "Aprobarea rezultatelor concursului pentru funcția de secretar a consiliului – pe ordinea de zi a ședinței consiliului local Costești\n\nActualizare: Proiectele de decizie au fost publicate pe pagina web a primăriei. \n\n Primăria Costești va avea un nou secretar a Consiliului local. Potrivit dispoziției de convocare a ședinței consiliului, aprobarea rezultatelor concursului pentru funcția de secretar(ă) este pe ordinea de zi. Ședința va avea loc pe 24 ianuarie, ora 14:00, în sala de ședințe a primăriei. Deși primăria are pe pagina web rubrica proiecte de decizie, acestea nu sunt încă publicate.\n\nAlte subiecte ce sunt trecute pe ordinea de zi sunt: redenumirea Casei de Cultură Costești, inițierea unei Școli Sportive în Costești, redistribuirea banilor din soldul disponibil, deschiderea unor conturi și examinarea cererilor din partea cetățenilor.",
    "metadata": {
      "original_file": "Ialoveni_Online_0108.html"
    }
  },
  {
    "title": "Modificări la regulamentul local de urbanism, în discuții la ședința Consiliului orășenesc Ialoveni",
    "content": "Modificări la regulamentul local de urbanism, în discuții la ședința Consiliului orășenesc Ialoveni\n\nUn proiect ce urma să ofere posibilitatea construcției unei clădiri multietajate pe strada Mihai Viteazu, în apropiere de Liceul Teoretic Petre Ștefănucă, a fost discutat ieri în cadrul ședinței Consiliului orășenesc Ialoveni. Proiectul a fost înaintat suplimentar ordinii de zi, de către consilierul Vitalie Lavric, însă nu a fost aprobat de consilieri.\n\nMai exact, proiectul prevedea modificări în Regulamentul local de urbanism, prin schimbarea regimului R1 – zona rezidențială cu regim mic de înălțime, pentru un teren de pe strada Mihai Viteazu, în regim R2 – zonă rezidențială multietajată.\n\n„Nu am nicio atribuție față de proiect, doar am înaintat ca și consilier. Dar ca să evităm discuțiile emoționale, inițial prima etapă se propune de a modifica zona de după Liceul Petre Ștefănucă, exact unde este ieșirea la strada Mihai Viteazu, să se dea regimul de construcție R2, adică R1 este centru, R2 este nemijlocita apropiere. Nu vreau altceva să spun, că vor fi multietajate. Asta este inițial solicitarea. Dacă dvs vedeți oportun, eu nu văd impedimente”, a declarat consilierul Lavric.\n\n„Vă rog să luați în considerație opinia publică. Eu sunt adeptul la susținerea tuturor cetățenilor, de aceea vă rog orice decizie care o luați să o luați corect”, a declarat primarul Sergiu Armașu, având în vedere consultările publice ce au avut loc, în cadrul cărora locuitorii s-au arătat împotriva construcției unor blocuri multietajate în zona respectivă, având în vedere traficul deja încărcat în zona liceului Petre Ștefănucă și a grădiniței Regina Maria, dar și insuficiența de locuri în aceste instituții de învățământ.\n\nDe asemenea, pe ordinea de zi a fost introdus din nou proiectul de modificare a regimului unui teren de pe strada Timișoara , pentru construcții industriale, la solicitarea ÎI „CONSTRUCTORUL ONCEANU”, întreprindere afiliată consilierului socialist Leonid Onceanu. Acest proiect a mai fost pe ordinea de zi a consiliului, însă, ca și de această dată, consilierii au respins proiectul.",
    "metadata": {
      "original_file": "Ialoveni_Online_0276.html"
    }
  },
  {
    "title": "Rezultatele licitației unui teren de 15 hectare au fost ascunse de către Primăria Costești",
    "content": "Rezultatele licitației unui teren de 15 hectare au fost ascunse de către Primăria Costești\n\nPe data de 18 aprilie 2022, Primăria Costești a publicat o decizie potrivit căreia a fost aprobat rezultatul licitației de vânzare-cumpărare “cu strigare” a unui teren agricol de 15 hectare, la prețul de 3 milioane de lei. Documentul a fost încărcat în Registrul de Stat al Actelor Locale din care a fost radiat numărul cadastral al terenului, suprafața, prețul, dar și câștigătorul licitației, sub pretextul protecției datelor cu caracter personal.\n\nMenționăm că niciuna din informațiile ascunse nu reprezintă date cu caracter personal și nu cad sub incidența Legii pentru protecția datelor cu caracter personal .\n\nTerenul este situat la intrarea în satul Costești, are numărul cadastral 55155021020 și a fost adjudecat de către Ariadna Unic SRL. Publicăm mai jos decizia cu toate datele neradiate:\n\nÎn document, Primăria Costești face referire la un proces verbal al comisiei de licitație din 5 aprilie 2022. Pe site-ul primăriei www.costești.md , la compartimentul Transparență/Licitații ultimul anunț al unei licitații este din 30 septembrie 2020. Pe pagina de Facebook , primăria a publicat în ultimele două luni informații despre un seminar, impozite, incendii de vegetație, refugiați, însă nici un anunț de participare la licitație sau oricare informație aferentă.",
    "metadata": {
      "original_file": "Ialoveni_Online_0299.html"
    }
  },
  {
    "title": "Aproape un milion de lei din Fondul Rutier revine satului Horești. Consilierii au decis drumul care va fi reparat",
    "content": "Aproape un milion de lei din Fondul Rutier revine satului Horești. Consilierii au decis drumul care va fi reparat\n\nSatul Horești va beneficia în 2022 de aproape un milion de lei din Fondul Rutier, pentru reparația drumurilor. Consiliul local Horești a aprobat la data de 28 ianuarie drumul care va fi reabilitat din acești bani. Este vorba despre o porțiune din strada Doina și Ion Aldea-Teodorovici, sector 197, (drumul spre cimitirul nou).\n\nPotrivit decizie Consiliului, suma ce va fi îndreptată spre reparația străzii respective este de 954 de mii de lei.\n\nÎntrebat pentru ce distanță de drum vor ajunge acești bani, primarul Petru Cigoreanu spune că îi este greu să se pronunțe, întrucât încă nu este pregătit un deviz de cheltuieli.\n\n„Nu avem proiect încă, pentru că nu știam ce drum va fi aprobat. Vom face un deviz. Luând în considerare anii precedenți, dintr-un milion și ceva reușeam să realizăm vreo 300 de metri. Acum avem o sumă mai mica, dar și prețurile s-au mărit la toate materialele, la transportatori, la manoperă. Sper că măcar de vreo 250 de metri să ne ajungă. O să facem drumul cu o lățime de 5 metri, pentru că nu îl facem în fiecare zi, și e drum care duce spre cimitirul nou, trebuie să aibă două benzi, să încapă două mașini. Dar e clar că nu o să ajungem cu reparația până la cimitir, poate la anul…”\n\nDrumul va fi reparat în urma unei licitații. Primarul spune că de obicei se începea prin iunie, iar până se organiza concursul (licitația), și până se mobilizau toți, era deja început de toamnă.\n\n„Anul acesta vreau să mă ocup de asta acuma. Sper ca cel mult într-o lună să ne clarificăm cu tot, și să lansăm licitația și să realizăm drumul poate chiar în prima jumătate a anului 2022”, adaugă primarul.",
    "metadata": {
      "original_file": "Ialoveni_Online_0333.html"
    }
  },
  {
    "title": "Audieri publice: Bugetul, taxele locale și impozitul funciar pentru anul 2023",
    "content": "Primăria Ialoveni invită locuitorii orașului la consultări publice privind proiectul bugetului local pentru anul 2023, taxele locale și impozitul funciar pentru anul următor. Consultările publice vor avea loc la data de 5 decembrie, ora 17:00, în sala de ședințe a Primăriei Ialoveni.\n\nPotrivit proiectului, pentru anul 2023, Primăria Ialoveni planifică un buget în sumă de 61,3 milioane de lei, cu 7 milioane mai mult decât bugetul planificat pentru anul curent, și cu 16 milioane de lei mai mult decât pentru anul 2021.\n\nProiectul cu privire la taxele locale și Proiectul cu privire poate fi consultat mai jos:\n\nDe asemenea, în discuții va fi pus Regulamentul local de comerț, un regulament nou pentru orașul Ialoveni:",
    "metadata": {
      "original_file": "Ialoveni_Online_0277.html"
    }
  },
  {
    "title": "Autoritățile locale din Ialoveni ignoră întrebările presei privind adăposturile de protecție civilă",
    "content": "În contextul agresiunii militare ruse asupra Ucrainei, IaloveniOnline a solicitat de la Consiliul raional și Primăria Ialoveni informații privind locația și capacitatea adăposturilor de protecție civilă existente pe teritoriul raionului Ialoveni. Cererile au fost expediate prin intermediul platformei VreauInfo.md pe 18 martie 2022 și până azi, 28 aprilie 2022, informația nu a fost oferită.\n\nDrept reacție la solicitarea de informație în baza legii, în ziua de 4 aprilie, Primăria orașului Ialoveni a răspuns printr-o scrisoare că cererea a fost expediată către Consiliul raional “spre examinare pentru eliberarea informației solicitate”. Asta în condițiile în care Primăria Ialoveni are o comisie pentru situații excepționale care se întrunește periodic și întocmește procese-verbale .\n\nConsiliul raional Ialoveni nu a oferit niciun răspuns la solicitarea de informații.\n\nInformația despre locurile de adăpost prezintă interes pentru cetățeni, care ar trebui să știe ce pot face în caz de război și care sunt regulile de supraviețuire în cazuri extreme. Perspectiva unui atac aerian, în condițiile în care Rusia lovește atât ținte militare cât și civile din Ucraina, nu mai pare deloc una imposibilă.\n\nInspectoratul General pentru Situații de Urgență (IGSU) al Ministerului Afacerilor Interne, în răspunsul său la o interpelare similară pe vreauninfo.md, a menționat că “pentru protecția populației, autoritățile publice locale, precum și gestionarii fondului locativ dispun de încăperi de protecție în blocurile locative pe care le gestionează”. IGSU a făcut trimitere la Legea cu privire la protecția civilă , în care sunt stipulate atribuţiile autorităţilor administraţiei publice locale, printre care “creează rezerve de produse alimentare, medicamente, mijloace tehnico-materiale şi alte mijloace, asigură acumularea menţinerea fondului necesar de construcţii de protecţie în stare permanentă de pregătire pentru adăpostirea persoanelor supuse pericolului”.\n\nTotodată, IGSU informează că ,,orice încăpere adâncită, precum etajele de subsol ale blocurilor de locuit, parcările auto subterane, spațiile interioare ale clădirilor proeminente executate din monolit, beciuri, zone ale industriei miniere pot fi utilizate de populație in calitate de edificii de protecție”.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0298.html"
    }
  },
  {
    "title": "DOC// Primăria Horești vrea să dea în arendă un spațiu din Casa de Cultură și să vândă la licitație un teren agricol",
    "content": "DOC// Primăria Horești vrea să dea în arendă un spațiu din Casa de Cultură și să vândă la licitație un teren agricol\n\nO încăpere din Casa de Cultură din Horești se dă în arendă pe un termen de 5 ani. Consiliul Local Horești a aprobat o decizie de expunere la licitație publică cu strigare a acestui spațiu, cu scop de arendare. Prin aceeași decizie se va expune spre vânzare, la fel, prin licitație publică cu strigare, un teren agricol.\n\nSpațiul din Casa de Cultură ce va fi expus spre licitație are o suprafață de 31,3 m2, iar prețul inițial de arendare va fi de 6210 lei anual. Autoritatea locală intenționează să arendeze această încăpere pe un termen de 5 ani. În prezent, încăperea este arendată de Asociația de împrumut Horești, însă contractul a expirat.\n\nTerenul agricol pe care autoritatea locală vrea să îl înstrăineze are o suprafață de 0,12 ha, și va fi expus la licitație, pentru vânzare, la un preț inițial de 60 de mii de lei.\n\nResponsabil de desfășurarea acestor licitații este Comisia pentru desfășurarea licitațiilor funciare publice și specialistul funciar al Primăriei, Andrei Cazacu.",
    "metadata": {
      "original_file": "Ialoveni_Online_0332.html"
    }
  },
  {
    "title": "Orașul Ialoveni are un nou viceprimar",
    "content": "Orașul Ialoveni are un nou viceprimar, după ce Radu Chilaru și-a dat demisia din această funcție. Consiliul orășenesc Ialoveni a aprobat astăzi demisia acestuia, cât și alegerea în funcție a candidatului propus de primarul Sergiu Armașu pentru această poziție.\n\nConform deciziei Consiliului orășenesc Ialoveni, noul viceprimar este Tudor Mancaș. În primăria Ialoveni, acesta va fi responsabil de atragerea proiectelor investiționale, achiziții publice și consolidarea relațiilor cu partenerii de dezvoltare. De menționat ca trei consilieri s-au abținut de la vot – consilierii socialiști Ruslan Saca și Serghei Canțer, dar și consiliera PAS Alina Luca-Bujor.\n\nTudor Mancaș este originar din raionul Nisporeni, însă, după cum spune acesta, este „cu viză de reședință în Chișinău din anii 90”.\n\nTudor Mancaș este magistru în științe politice. A activat în cadrul Cancelariei de Stat, a activat 9 luni in funcția de secretar general al Ministerului Muncii și Protecției Sociale, dar și în Aparatul Președintei Republicii Moldova Maia Sandu.\n\nAvând în vedere funcțiile importante pe care acesta le-a deținut, Tudor Mancaș a fost întrebat în cadrul ședinței Consiliului ce l-a motivat să vină să lucreze la nivel local.\n\n„Cunoștințele teoretice acumulate în perioada activității în Cancelaria de Stat, în subdiviziunea Relații cu Administrația Publică Locală, necesită completare cu aspecte practice. Mai mult decât atât, aș lega cu ceea ce a menționat și domnul primar: în contextul integrării europene, la nivel local vor apărea noi provocări, pentru că așteptările sunt foarte mari. Lucru este destul de mult. Este un avantaj că Ialoveni nu este departe de Chișinău. Chiar dacă salariul nu este cel mai atractiv pentru moment, echipa contează foarte mult. Cu domnul primar ne cunoaștem de mai demult. Zic să încercăm și să reușim”.\n\nPrimarul Sergiu Armașu a mulțumit fostului viceprimar Radu Chilaru pentru munca depusă în cei 8 ani de activitate în funcția de viceprimar și pentru proiectele investiționale atrase pentru orașul Ialoveni.\n\n„Este logic ca tinerii să progreseze, eu întotdeauna am susținut tinerii să avanseze. Dumnealui a activat anterior mai mult la nivel central, dar mă bucur că a fost alături de noi și la nivel local”, a spus Sergiu Armașu.\n\nDe menționat că demisia lui Radu Chilaru este legată de obținerea unei poziții în Cadastrul Bunurilor Imobile – o instituție publică nou formată, în contextul restructurării Agenției Servicii Publice.\n\n„Decizia luata de a pleca din funcția de viceprimar a fost luată foarte greu, dar am fost nevoit s-o fac. În fața mea s-a ivit posibilitatea de a rezolva problemele cu care mă confruntam (în funcția de viceprimar) pentru mai multe localități odată”, a spus Radu Chilaru.",
    "metadata": {
      "original_file": "Ialoveni_Online_0109.html"
    }
  },
  {
    "title": "Patru familii din Zîmbreni au primit locuri de casă. Ce rezervă de teren are Primăria și care sunt condițiile pentru obținerea unui lot",
    "content": "Patru familii din Zîmbreni au primit locuri de casă. Ce rezervă de teren are Primăria și care sunt condițiile pentru obținerea unui lot\n\nPatru familii, proaspăt formate, din comuna Zîmbreni, au primit loturi de teren pentru construcția unei case, în urma deciziei luate de consilierii locali, la 12 mai 2023. Mărimea fiecărui teren primit de fiecare familie este de 10 ari. Prin aceeași decizie, noile familii au fost obligate să achite contribuția pentru elaborarea iluminatului stradal și pentru elaborarea proiectului privind construcția sistemului de canalizare în localitate.\n\nÎn ultimii 10 ani au fost oferite 206 loturi pentru construcția caselor, familiilor nou create, se spune într-un răspuns al Primăriei Zîmbreni la o solicitare de informații a reporterului IaloveniOnline, efectuată prin intermediul platformei VreauInfo.md.\n\nO listă de așteptare a celor care își doresc să li se atribuie un loc de casă nu există, astfel, oricine solicită și îndeplinește cerințele, primește în termeni restrânși un loc de casă din suprafața de rezervă a primăriei, care, la momentul actual, constituie 12 hectare. Acest teren ar fi suficient pentru acordarea a încă 120 de locuri de casă.\n\n„În lista de așteptare nu este nimeni, pentru că toți care se adresează și îndeplinesc criteriile, li se dă la următoarea ședință ordinară. Tinerii care vor să înainteze cereri, noi mai întâi le explicăm care sunt criteriile”, spune Daniel Tonul, primarul localității Zîmbreni.\n\nPrimarul mai spune că comuna pe care o conducere este printre puținele localități care au în rezervă suprafețe de teren pentru construcția caselor private.\n\n„Majoritatea satelor nu au de unde să dea locuri de casă. Noi avem. Azi mă căiesc de un lucru, prin anii 94-95, am dat din rezervă așa numitele cote pentru oamenii din sfera socială, precum învățători, medici. Nu mai țin minte ce suprafață am dat atunci, dar azi consider că nu am făcut bine, pentru că s-a micșorat rezerva destinată tinerilor căsătoriți”, ne explică primarul.\n\nCriteriile de atribuire a loturilor de casă pentru construcția casei private sunt:\n\n-evidența în teritoriul comunei Zîmbreni a unuia din soți, nu mai puțin de 5 ani,\n\n-termenul căsătoriei să nu fie mai mare de 5 ani,\n\n-prezentarea unui extras de la Oficiul Cadastral precum că niciunul dintre soți nu are în proprietate vreun imobil sau teren pentru construcția casei,\n\n-certificat despre lipsa imobilului sau a terenului pentru construcția casei în localitatea din care vine unul din soți, în cazul în care acesta este din altă localitate.",
    "metadata": {
      "original_file": "Ialoveni_Online_0220.html"
    }
  },
  {
    "title": "DOC// Ședință ordinară a Consiliului comunal Ruseștii Noi. Taxele locale și bugetul localității pentru 2022 - pe ordinea de zi",
    "content": "DOC// Ședință ordinară a Consiliului comunal Ruseștii Noi. Taxele locale și bugetul localității pentru 2022 – pe ordinea de zi\n\nConsilierii locali din Ruseștii Noi se întrunesc în ședință ordinară. Aceasta va avea loc pe 15 decembrie, ora 11:00, în sala de ședințe a Primăriei, conform dispoziției semnate de primara localității, Valentina Meșină.\n\nPrimăria a publicat pe grupul de Facebook al comunității locale ordinea de zi și 10 proiecte de decizii din cele 15 propuse spre adoptare. Proiectele de decizii care lipsesc sunt:\n• (10) Cu privire la eliberarea din funcție a secretarului Consiliului comunal Ruseștii Noi;\n• (12) Cu privire la raportul de activitate a persoanei responsabile de gazificarea comunei Ruseștii Noi, Olesea Poalelungi;\n• (14) Cu privire la aprobarea planului de activitate a Consiliului comunal pentru trimestrul I al anului 2022;\n\nPrintre proiectele ce urmează a fi discutate se numără aprobarea bugetului localității pentru anul 2022 în sumă de 10,4 milioane lei și cotele de impozitare și cuantumul taxelor locale pentru 2022.\n\nDe asemenea, pe ordinea de zi se află un proiect de decizie cu privire la înfrățirea comunei Ruseștii Noi cu trei comune din România: comunele Tomșani și Păulești din județul Prahova și comuna Domnești din județul Ilfov.",
    "metadata": {
      "original_file": "Ialoveni_Online_0365.html"
    }
  },
  {
    "title": "Cadou de prestigiu pentru primarul de Zîmbreni, de hramul satului",
    "content": "Cadou de prestigiu pentru primarul de Zîmbreni, de hramul satului\n\nDe hramul satului pe care îl conduce de peste 30 de ani, primarul comunei Zîmbreni, Daniel Țonu, a fost decorat cetățean de onoare al localității. Titlul i-a fost oferit în cadrul ședinței consiliului local, pe 25 mai 2023, ziua în care în sat se sărbătorește hramul. Pe lângă meritele care i le aduc consilierii, primarul, are și o activitate politică pestriță dar și scandaluri penale.\n\nDe Hramul localității, Primarul de Zîmbreni, Daniel Țonu, a convocat consilierii locali în ședință extraordinară. Unul din subiectele propuse pe ordinea de zi era conferirea titlului de „Cetățean de onoare al comunei Zîmbreni” pentru un om de afaceri și o scriitoare din localitate. Este vorba despre Gheorghe Gore, un antreprenor, ce ajută des familiile nevoiașe din comună, și Ludmila Sandu – autoarea unei cărți despre istoria satului. Cei doi au fost votați unanim.\n\nTot cu votul tuturor consilierilor locali a fost decorat cu titlul de cetățean de onoare al satului și primarul. Inițiativa a venit de la consilierul Ion Leu. \n\n „ Demult am avut așa idee doar că abia acum am anunțat-o la consiliul. Cine nu cunoaște meritele domnului primar? Cred că le știe tot raionul. Uitați-vă la sat, curățenie, om gospodar. El poate fi la primărie și la 4, și la 5 dimineața. E mereu conectat cu localitatea ”, și-a justificat consilierul propunerea.\n\nPrimarul afirmă că a fost surprins de această inițiativă și că nu a știut nimic până ai fi înaintată candidatura.\n\n„ Eu nu știam. A fost propunerea unui consilier, argumentând că sunt om emerit, primar decorat cu ordinul „Gloria Muncii”, participant la războiul din Transnistria și consilierii au votat unanim. Eu sunt onorat, eu sunt decorat de președintele de țară cu ordinul Gloria Muncii, primar emerit de către Congresul Autoritorităților Locale (CALM), dar acest titlul vine din localitate și este o mai mare apreciere, pentru că te apreciază sătenii ”, spune Daniel Țonu.\n\nTitlul nu oferă însă reguli speciale sau premii bănești pentru posesori.\n\nConsiliera locală Tatiana Cojocari spune că la adoptarea deciziei de a-l decora pe primar, aleșii locali au ținut cont „ și de activitatea lui, de reușitele și de ceea ce a organizat în localitate ”.\n\nÎn 2011, președintele interimar de atunci, Marian Lupu, l-a decorat pe Daniel ŢONU, cu Ordinul „Gloria Muncii” pentru „muncă îndelungată şi prodigioasă în organele administraţiei publice locale, contribuţie la promovarea transformărilor social-economice şi activitate organizatorică intensă”.\n\nTot în 2011, Daniel Țonu a fost decorat cu titlul de „primar emerit” al Republicii Moldova.\n\nLa alegerile locale din 2019, Daniel Țonu a candidat pe listele Partidului Democrat din Moldova, la cele din 2015, a reprezentat Partidul Liberal din Moldova, iar la cele din 2011 – Partidul Democrat din Moldova.\n\nAcesta a apărut în vizorul presei și pe 7 iunie 2019, când a adus la mitingul PDM oameni condamnați la muncă neremunerată în folosul comunității și ca recompensă le-a semnat graficul de lucru, care au desfășurat lucrări neremunerate la Primăria Zîmbreni, fapt confirmat atunci de Biroul de Probațiune Ialoveni .\n\nTotuși, activitatea lui Daniel Ţonu în funcția de primar al satului Zîmbreni, nu a fost ferită de scandaluri penale.\n\nÎn 2015, el a fost acuzat că ar fi sustras de pe teritoriul unei brigăzi de tractoare mai multe piese auto, dar şi alte bunuri estimate la 147.000 de lei. Edilul nu şi-a recunoscut vina, însă pe 15 septembrie 2020, Curtea Supremă de Justiție îl recunoaște vinovat de săvârșirea furtului și cu aplicarea unei pedepse în mărime de 10 mii de lei.\n\nUn alt scandal ce îl vizează pe primar a apărut în 2021 când Autoritatea Națională de Integritate (ANI) a constatat că primarul comunei Zâmbreni, și-a angajat la primărie mai multe rude : fratele, fiica și ginerele în calitate de șoferi la Primărie. Iar în 2017, în declarația de avere și venit personal primarul indică venituri ale soției de la dare in arenda a masinii familiei către primărie. Tot în declarația de avere și interese din 2020, primarul indică că deține o casă de locuit, cu o suprafață de 96mp, dobândită în anul 1976 și un teren extravilan, cu o suprafață de 0,2231 ha, dobândit în anul 1975. În ultimii doi ani, aceste bunuri nu se mai regăsesc în declarația primarului, depusă la Autoritatea Națională de Integritate.\n\nMai nou, Daniel Țonu a fost nemulțumit de atitudinea conducerii raionului Ialoveni și a Consiliului raional față de adresările Primăriei comunei Zîmbreni. Astfel, la ședința Consiliului local din 24 februarie 2023, consilierii au votat i nițierea procedurei de ieșire din componența raionului Ialoveni și trecerea primăriei comunei Zîmbreni în jurisdicția Primăriei municipiului Chișinău.\n\nAcest articol a fost realizat în cadrul proiectului „IaloveniOnline – watchdog local în interesul comunității”. Proiectul este finanțat de Uniunea Europeană și implementat de un grup de organizații partenere condus de Agenția Slovacă pentru Cooperare Internațională și Dezvoltare, în strânsă colaborare cu People in Need Slovacia și alte organizații. Acesta face parte din programul de consolidare a capacităților în cadrul proiectului „Sprijinul UE pentru instituțiile mass-media locale din Republica Moldova”. Conținutul acestui material nu reflectă neapărat viziunea UE sau a People in Need Slovacia.",
    "metadata": {
      "original_file": "Ialoveni_Online_0236.html"
    }
  },
  {
    "title": "VIDEO// Înregistrarea LIVE a ședinței Consiliului raional Ialoveni din 11 noiembrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0373.html"
    }
  },
  {
    "title": "Costești: Consilierii ar putea aproba scoaterea la licitație a unui teren și plata datoriei pentru cadourile de Anul Nou din 2022",
    "content": "Costești: Consilierii ar putea aproba scoaterea la licitație a unui teren și plata datoriei pentru cadourile de Anul Nou din 2022\n\nUn teren cu suprafața de 0,238 ha, cu număr cadastral 55155021011 situat în extravilanul localității Costești ar putea fi scos la licitație de vânzare-cumpărare cu un preț inițial de 180 de mii de lei. Decizia ar putea fi votată de consilierii locali, la ședința ordinară a Consiliului, din 15 septembrie, planificată la ora 9:00, în incinta primăriei.\n\nPe ordinea de zi sunt 11 subiecte printre care desemnarea candidaților la organele electorale, redistribuirea mijloacelor financiare, aprobarea Acordului de Înfrățire între satul Costești și comuna Șcheea, județul Suceava, România, atribuirea numelor de străzi și examinarea cererilor din partea cetățenilor.\n\nPotrivit proiectelor de decizie, consilierii ar putea aloca bani pentru: \n\n 9,600 de lei – datorie din 2022, pentru procurarea cadourilor pentru copii de Anul Nou. \n\n 9,250 de lei – pentru flori și compoziții florale. \n\n 20,442 de lei – pentru masa de sărbătoare la inaugurarea Complexului Sportiv Costești . \n\n 25,000 de lei – pentru felicitarea cadrelor didactice și a personalului auxiliar din instituțiile preșcolare. \n\n (Pentru a vedea alte sume de bani spre alocare, consultați proiectul de decizie nr. 5.)\n\nDe asemenea, se planifică atribuirea a două denumiri de străzi: strada Valea Fânului și strada Voloaca.\n\nAmintim că ședințele Consiliului sunt publice și oricine poate asista.",
    "metadata": {
      "original_file": "Ialoveni_Online_0148.html"
    }
  },
  {
    "title": "O clădire nouă ar putea fi construită în locul magazinului agricol de pe strada Alexandru cel Bun din Ialoveni",
    "content": "O clădire nouă ar putea fi construită în locul magazinului agricol de pe strada Alexandru cel Bun din Ialoveni\n\nO clădire nouă, cu două etaje, ar putea fi construită în locul magazinului agricol. Subiectul a fost discutat la consultările publice din 5 mai, proprietarul solicitând permisiunea Primăriei pentru proiectarea noii clădiri.\n\nDirectorul SRL Agro-Ialovenenii spune că de când e clădirea s-au făcut trei renovări, iar două expertize făcute recent interzic exploatarea clădirii.\n\n„În subsol este apă, podul de lemn e putred deja și nu putem face nicio consolidare. Conform planului urbanistic se permite in zona aceasta numai cu doua etaje. Ne conformăm. În ce privește mărimea, nu ne lărgim, rămâne dimensiunea clădirii. Unde vrem să ne lărgim este în subsol, unde vrem să facem parcare subterană. Vrem sa facem o clădire nu mare, cu o arhitectură frumoasă. Să înfrumusețăm arhitectura”, spune Dumitru Pletosu, directorul Agro-Ialovenenii.\n\nÎntrebat ce va fi în noua clădire, Dumitru Pletosu spune: „Aș vrea sa studiez cerințelor oamenilor. Dacă se cere să facem o cafenea să poți sta la niște mese afara, facem. Dacă trebuie magazin agricol, lăsam magazin agricol. Un etaj cu oficii se prevede”.\n\nDumitru Pletosu a prezentat o schiță de proiect, însă a declarat că aceasta nu este finală: „Am dat la cinci arhitectori și nicio schiță nu mi-a plăcut. Voi mai căuta”.",
    "metadata": {
      "original_file": "Ialoveni_Online_0261.html"
    }
  },
  {
    "title": "Ședința Consiliului, convocată la Puhoi. Majorarea indemnizației consilierilor - pe ordinea de zi",
    "content": "Ședința Consiliului, convocată la Puhoi. Majorarea indemnizației consilierilor – pe ordinea de zi\n\nConsiliul sătesc Puhoi se întrunește în ședință ordinară. O dispoziție în acest sens a fost semnată de primarul de Puhoi, Ioan Goreanu. Ședința urmează să aibă loc pe 22 februarie, ora 14:00, în incinta Primăriei.\n\nPotrivit dispoziției, pe ordinea de zi se numără 9 subiecte, printre care și majorarea indemnizației membrilor consiliului pentru participare la ședințele de lucru. În prezent, indemnizația consilierilor constituie 100 de lei, iar în urma aprobării proiectului propus pentru următoarea ședință, consilierii ar putea primi 200 de lei pentru fiecare ședință. VEZI AICI care sunt indemnizațiile pe care le iau consilierii din diferite localități ale raionului Ialoveni pentru participarea la ședințe.\n\nDe asemenea, urmează a fi repartizați circa 1 milion de lei din bugetul satului pentru diferite proiecte precum ar fi reparația Grădinițelor nr. 1 și nr. 2, a Casei de Cultură.\n\nPe ordinea de zi se numără și un proiect prin care se aprobă expunerea la licitație a două terenuri agricole.",
    "metadata": {
      "original_file": "Ialoveni_Online_0324.html"
    }
  },
  {
    "title": "Guvernul României susține financiar realizarea a 7 proiecte în raionul Ialoveni",
    "content": "Șapte proiecte vor fi implementate în 5 localități ale raionului Ialoveni, cu finanțare din partea Departamentului pentru Relația cu Republica Moldova a Guvernului României (DRRM), în rezultatul unui concurs de granturi. De asemenea, printre cele 99 de proiecte câștigătoare se află proiectul ”Identitate Românească – Identitate Europeană”, în cadrul programului de finanțare pe domeniul ”Mass-media”, ce va fi implementat pe parcursul anului 2024 de către IaloveniOnline.\n\n4. Primăria satului Costești, proiectul „Cartea unește lumi: Transformarea Bibliotecii din Costești în Centrul de cunoaștere a literaturii române și universale”;\n\n7. Primăria comunei Răzeni, proiectul „Renovarea pentru viitor. Modernizarea Grădiniței „Alunelul” în Răzeni, Ialoveni – o inițiativă educațională pentru dezvoltarea comunității”.\n\nConsiliul raional Ialoveni a adresat mulțumiri către DRRM, în semn de gratitudine pentru contribuția substanțială la realizarea proiectelor de dezvoltare durabilă a localităților raionului. De asemenea, administrația raionului încurajează în continuare factorii de decizie ai primăriilor și instituțiilor din cadrul raionului Ialoveni să aplice la proiecte și programe destinate îmbunătățirii calității vieții cetățenilor din comunitate.\n\nCu mesaje de mulțumire au venit și unii primari din localitățile în care vor fi implementate proiectele:\n\nPotrivit primarului de Costești, Ilie Ionaș, proiectul „va aduce cu siguranță beneficii semnificative pentru comunitatea noastră, asigurând un mediu sigur și confortabil pentru cei mici”.\n\n„În 2024 Dănceni va avea o scenă de vară modernă, pe terenul fostei școli de meserii. Ansamblul de dansuri Brâuleț Danceni , Alină-te dor, Soacrele Din Danceni , Voci de argint , Morărițele, tinerii artiști Cristina Popov, Carina Cotovanu, Ariana Moroi și toți copilașii talentați din satul nostru vor avea unde evolua la sărbătorile de Duminica Mare, Hramul satului și nu doar”, este mesajul primarei de Dănceni, Victoria Butuc-Guranda.\n\n„În cadrul acestui proiect urmează să efectuăm lucrări de reparație capitală a două edificii care după finalizare vor avea statut de Centrul Local de Cultură și Muzeul satului Hansca; dotarea acestora cu mobilier și echipament; achiziționarea a 13 seturi de costume naționale și alte. Tot respectul Guvernului României pentru susținerea acordată”, spune primara de Hansca, Elena Moșneguțu.",
    "metadata": {
      "original_file": "Ialoveni_Online_0099.html"
    }
  },
  {
    "title": "Prima ședință a Consiliului Orășenesc Ialoveni. Au fost constituite comisiile de specialitate",
    "content": "Prima ședință a Consiliului Orășenesc Ialoveni. Au fost constituite comisiile de specialitate\n\nConsiliul orășenesc Ialoveni a fost constituit în cadrul primei sale ședințe în noua componență de după alegerile locale din 5 noiembrie 2023. Prin votul consilierilor, în cadrul ședinței a fost aprobată și componența comisiilor de specialitate. La ședință au fost prezenți 19 din cei 23 de consilieri aleși, lipsind consilierii Grigore Vîrlan (PAS), Ruslan Saca (PSRM), Ghenadie Erimia (PSDE), Ruslan Gaștea (PDCM).\n\nÎn urma alegerilor locale din 5 noiembrie, în Consiliul orășenesc Ialoveni au acces 6 partide politice. Majoritatea în consiliu este deținută de către Partidul Acțiune și Solidaritate, care deține 16 mandate din cele 23 de fotolii de consilier.\n\nMandatele de consilier au fost repartizate în felul următor:\n\nDe asemenea, au fost constituite patru comisii de specialitate, fiind aprobate și componențele fiecăreia:",
    "metadata": {
      "original_file": "Ialoveni_Online_0133.html"
    }
  },
  {
    "title": "GALERIE FOTO// Spitalul raional Ialoveni a rămas FĂRĂ „bucătărie”. Vor apela la servicii de catering private",
    "content": "GALERIE FOTO// Spitalul raional Ialoveni a rămas FĂRĂ „bucătărie”. Vor apela la servicii de catering private\n\nÎn urma unui control efectuat la 17 iunie 2021 la „Blocul Alimentar” al Spitalului raional Ialoveni reprezentanții Agenției Naționale pentru Siguranța Alimentelor au constatat că spațiul unde este amplasată unitatea nu corespunde condițiilor de activitate și au interzis prepararea bucatelor pentru pacienții internați în secțiile spitalicești. De asemenea, ANSA n-a autorizat nici transportarca bucatelor preparate, deoarece transportul utilizat în acest scop nu corespunde cerințelor.\n\nEste o informație care a fost prezentată de Dinu Șargu, director al IMSP „Spitalul raional Ialoveni”, în cadrul ședinței Comisiei pentru Situații Excepționale a raionului laloveni care a avut loc la 8 iulie 2021.\n\nAcesta a mai informat membrii CSE că în cadrul ședinței Consiliului de Administrare al Spitalului s-a luat decizia de a fi , iar pentru acestea IMSP Spitalul raional laloveni, până la finele anului 2021 are nevoie de 990 000 lei, sumă destul de mare pentru instituție.\n\nPentru amenjarea unui modern sunt necesari 1,5 milioane de lei\n\n„Efectuând o analiză financiară, pentru amenajarea Blocului alimentar, conform cerințelor și normativelor, este necesară suma de 1,5 milioane lei , atât pentru reparația capitală, cât și pentru procurarea utilajului tehnologic. Dat fiind faptul că insituția Spitalului raional laloveni a fost antrenată în Secții cu profil COVID-19, capacitatea financiară a instituției a fost micșorată, o bună parte din buget fiind îndreptată spre cheltuieli de combatere și tratament Covid. Iată de ce este necesară o alocare financiară din partea Consiliului raional pentru a soluționa această problemă.”, scrie în procesul verbal al ședinței CSE din 8 iulie.\n\nExaminând subiectul nr. 5 din Ordinea de zi a ședinței, în urma propunerilor și dezbaterilor, Comisia pentru Situații Excepționale a raionului laloveni, A HOTĂRÂT:\n• Se propune spre aprobare Consiliului raional laloveni finanțarea lucrărilor de reparație capitală a Blocului Alimentar, cu procurarea utilajului necesar, cu valoarea estimativă de 1 ,5 mln lei;\n• De a înainta către Agenția Națională pentru Siguranța Alimentelor (Direcția Teritorială pentru Siguranța Alimentelor Hîncești/cu raza de acoperire și a raionului laloveni) solicitarea pentru a revizui măsurile restrictive aplicate conform prevederilor Procesului verbal de control nr. 1031 din 17.06.2021 ;\n\nÎn luna decembrie 2020 am avut ocazia de a face o vizită în „bucătăria” și depozitul de alimente a Spitalului raional Ialoveni. Acesta este amplasat în demisolul clădirii unde se află maternitatea și mâncarea gătită era transportată la secția internare cu un minivan.\n\nCum arată „pe interior” blocul alimentar al Spitalului raional laloveni la data de 4 decembrie 2020, vedeți în aceste imagini foto:",
    "metadata": {
      "original_file": "Ialoveni_Online_0426.html"
    }
  },
  {
    "title": "Casa Raională de Cultură are un director interimar",
    "content": "Casa Raională de Cultură are un director interimar\n\nDupă decesul lui Anatol Postica, fostul director al Casei Raionale de Cultură „Andrei Ungureanu”, interimatul acestei funcții va fi asigurat de Mihail Silistraru, fost președinte de raion. Informația a fost confirmată pentru IaloveniOnline de șefa Secției Cultură, Diana Josu-Braniste.\n\nMihai Silistraru a fost numit director interimar al instituției, prin ordinul șefei secției de Cultură, până la desfășurarea unui concurs de numire a unui director.\n\n„Domnul Silistraru are o experiență bogată pe partea culturală și, după consultări petrecute cu administrația raionului, s-a decis ca dumnealui să asigure interimatul funcției pentru a nu perturba activitatea Casei de Cultură, până vom avea un nou director”, ne-a spus Diana Josu-Braniște.\n\nDe menționat că, conform legii, interimatul unei funcții poate fi asigurat pentru o perioadă de cel mult 6 luni.\n\nMihail Silistraru a ocupat funcția de președinte al raionului Ialoveni (2007-2011 și 2019-2023). De asemenea, a fost șef al Secției cultură în anii 1981-1982, iar în 1969 a condus timp de câteva luni Casa de Cultură din Ulmu, localitate de unde își trage originile. Deși a trecut ceva vreme de când a deținut aceste funcții în domeniul culturii, Mihail Silistraru spune că a fost „alături de cultură tot timpul”. Acesta este cunoscut și ca un iubitor de poezii, având în palmares câteva cărți publicate.\n\n„Casa de cultură trebuie sa funcționeze normal. Sunt foarte multe evenimente și trebuie o bună gestionare a acestora. Acesta va fi obiectivul meu principal”, a spus Mihail Silistraru reporterului IaloveniOnline.",
    "metadata": {
      "original_file": "Ialoveni_Online_0076.html"
    }
  },
  {
    "title": "Colecționarul Petru Costin - Cetățean de Onoare al raionului Ialoveni",
    "content": "Colecționarul Petru Costin a devenit Cetățean de onoare al raionului Ialoveni. Titlul i-a fost oferit prin decizia Consiliului Raional Ialoveni, la ședința din 10 august 2023.\n\n„Este un om care, prin munca pe care a depus-o de o viață, prin exponatele pe care le are, face niște lucruri frumoase în multe țări ale lumii, unde ajunge cu expoziții. Acuma trebuie sa plece în România undeva va expune în mai multe orașe. Dumnealui a făcut multe lucruri frumoase în Ialoveni. Săptămâna aceasta, galeria a fost vizitată de ministrul apărării al României cu o suită de generali, mulți oaspeți de peste hotare. Astfel Ialoveniul este promovat, prin această galerie a domnului Petru Costin. Cred că dumnealui merită pe deplin să fie cetățean de onoare al raionului Ialoveni, vă îndemn să susțineți această propunere”, a spus președintele raionului Ialoveni, Mihail Silistraru.\n\nDecizia de conferire a titlului de „Cetățean de Onoare al raionului Ialoveni” a fost votată unanim de către consilierii prezenți la ședință.\n\n”Galeria colecțiilor lui Petru Costin” este unica galerie cu motive sovietice și medievale din Moldova, care găzduiește două recorduri Guinness, ambele pentru cea mai numeroasă colecție de potcoave din lume.",
    "metadata": {
      "original_file": "Ialoveni_Online_0164.html"
    }
  },
  {
    "title": "Crearea Parcului Industrial Costești - pe ordinea de zi a ședinței extraordinare a Consiliul local Costești",
    "content": "Crearea Parcului Industrial Costești – pe ordinea de zi a ședinței extraordinare a Consiliul local Costești\n\nCrearea Parcului Industrial Costești și casarea automobilului primăriei de tip Skoda Octavia sunt printre subiectele ordinei de zi a ședinței extraordinare a Consiliului local Costești. Primăria Costești informează că ședința va avea loc pe data de 17 septembrie, ora 10.00, în sala de ședințe a primăriei Costești, însă proiectele de decizie nu au fost publicate până în acest moment.\n\nAprobarea rezultatelor licitației de vânzare/cumpărare a unor terenuri și expunerea altor terenuri la licitație, rectificarea, corelarea bugetului cât și alocarea unor resurse financiare, sunt printre subiectele ce vor fi discutate de consilieri.\n\nDe asemenea, aleșii locali vor aproba transmiterea în folosință a infrastructurii sportive a Complexului Turistic-Sportiv Costești către Asociația Obștească „Fotbal Club Costești”.\n\nDeclarației de susținere a referendumului republican din 20 octombrie 2024 ar putea fi aprobată de consilieri cât și aprobarea încheierii acordurilor de colaborare.",
    "metadata": {
      "original_file": "Ialoveni_Online_0021.html"
    }
  },
  {
    "title": "Spațiul din preajma Gimnaziului „Grigore Vieru” va fi reglementat prin delimitare cadastrală",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0471.html"
    }
  },
  {
    "title": "Inspecția Financiară constată venituri neîncasate, sporuri salariale neîntemeiate și eliberarea combustibilului în lipsa actelor confirmative la Primăria Nimoreni",
    "content": "Sporuri salariale, indemnizații neîntemeiate, venituri neîncasate, material de uz gospodăresc și material de birou fără liste cu semnături, eliberarea combustibilului, medicamentelor fără o evidență documentară – sunt câteva din abaterile depistate de către Inspecția Financiară, după efectuarea inspecției complexe a Primăriei Nimoreni în perioada 01.01.2017 -31.12.2021.\n\nInspecția a constatat nerespectarea cadrului normativ la capitolul retribuirii muncii a condiționat calcularea și achitarea neîntemeiată a salariilor angajaților Primăriei, ca rezultat au fost gestionate necorespunzător surse financiare în sumă totală de 50,0 mii lei, inclusiv: \n\n – 39,0 mii lei , spor cu caracter specific calculat și achitat neîntemeiat angajaților Primăriei în perioada 2019-2020. \n\n – 10,9 mii lei , indemnizația de concediu anual de odihnă, calculată și achitată neîntemeiat al angajaților Primăriei în perioada 2017-2020 în rezultatul calculării eronate a salariului mediu (majorarea salariului mediu lunar).\n\nNerespectarea cadrului normativ a condiționat gestionarea necorespunzătoare a patrimoniul, public. În consecință, au fost diminuate și neîncasate venituri în bugetul local în sumă totală de 36,9 mii lei, inclusiv: \n\n – 16,8 mii lei , plata de arendă a spațiilor nelocuibile și plata privind serviciile comunale neîncasate în termen conform contractelor de arendă încheiate cu persoane juridice. \n\n – 12,9 mii lei , venituri diminuate, ca urmare a aplicării la calcularea plății de arendă Asociației Obștești Academia de fotbal feminin a 2 terenuri cu suprafața de 1,8329 ha și 0,7590 ha cu tariful 400,00 lei pentru o unitate de grad-hectar, tariful de bază fiind majorat de la data de 01.01 .2010 (621,05 lei) prin care au fost încălcate prevederile art. 10 alin. 5 din Legea privind prețul normativ și modul de vînzare – cumpdrare a pământului nr. 1308-XIII din 25.07 .1997 . \n\n – 7,1 mii lei , impozitul privat de la vânzarea-cumpărarea terenurilor proprietate publică. \n\n – 0,1 mii lei , venituri neîcasate, conform contractelor de arendă SRL „Iuriandr Grup”, pentru construcția cu suprafața de 972,4 m2 pe perioada noiembrie – decembrie 2021, n-a fost calculată plata de arendă.\n\nUrmare a nerespectării cadrului legislativ, de către Primărie au fost admise cheltuieli neregulamentare în sumă totală de 255,3 mii lei, inclusiv: \n\n – 96,4 mii lei , obținute din trecerea la cheltuieli a materialelor de uz gospodăresc și rechizitelor de birou , în baza actelor de formă liberă, în lipsa listelor cu semnături privind eliberarea acestora pentru necesitățile instituției. \n\n – 70,5 mii lei , obținute în rezultatul trecerii la cheltuieli, a datoriilor debitoare a agenților economici pentru servicii prestate în baza facturilor fiscale și în lipsa actelor de îndeplinire a lucrărilor. \n\n – 52,8 mii lei , obținute în rezultatul trecerii la cheltuieli a materialelor de construcție în baza actelor de formă liberă, fără a se menționa volumul de lucrări efectuate, obiectul, precum și în lipsa unui deviz de cheltuieli și a actelor de primire- predare a lucrărilor; \n\n – 20,6 mii lei , în rezultatul trecerii la cheltuieli a combustibilului în baza actelor de formă liberă pentru amenajarea teritoriului, curățarea drumurilor de zăpadă, aprovizionarea instituțiilor din subordinea primăriei cu produse alimentare, materiale de construcție și uz gospodăresc, fără a indica mijlocul tehnic utilizat și numărul de moto/ore lucrate. \n\n – 13,0 mii lei , în rezultatul trecerii la cheltuieli a numerarului pentru petrecerea diferitor măsuri culturale, în baza deciziilor Consiliului local și dispozițiilor primarului cu anexarea listelor beneficiarilor, dar în lipsa întocmirii proceselor-verbale, confirmând faptul petrecerii operațiunilor menționate și aprecierea câștigătorilor pentru a fi remunerați. \n\n – 2,0 mii lei , în rezultatul trecerii la cheltuieli a medicamentelor în baza actelor de formă liberă aprobate de primar și semnate de membrii comisiei fără a menționa în acte descifrarea medicamentelor și în ce scopuri au fost folosite.\n\nNeajunsurile menționate mai sus denotă deficiențe în organizarea și implementarea managementului financiar adecvat și a unor proceduri de control intern, care ar asigura utilizarea regulamentară a finanțelor publice, spune Inspecția Financiară.\n\nAstfel, Primăria a fost somată să întreprindă următoarele măsuri: \n\n – A examina rezultatele inspectării la ședința Consiliului local și de a întreprinde măsurile întru înlăturarea încălcărilor stabilite. \n\n – A informa persoanele vizate în raport despre iregularițilile constatate. \n\n – A asigura, conform cadrului normativ în vigoare, încasarea mijloacelor financiare în sumă totală de 70,5 mii lei, inclusiv: \n\n – 13,0 mii lei , venituri diminuate și neîncasate privind arenau patrimoniului. \n\n – 0,4 mii lei , datoria pentru chirie a spațiului. \n\n – 7,1 mii lei , impozitul privat de la vilruarea-cumpdrarea terenurilor. \n\n – 39,1 mii lei , sporul cu caracter specific calculat și achitat neîntemeiat. \n\n – 10,9 mii lei , indemnizația de concediu calculată și achitată neîntemeiată. \n\n -A asigura studierea, cunoașterea și respectarea, de către persoanele implicate în managementul financiar cadrul legislative.",
    "metadata": {
      "original_file": "Ialoveni_Online_0308.html"
    }
  },
  {
    "title": "Consilierii raionali, convocați în ședință extraordinară. Oferirea unui nou titlu de „Cetățean de onoare al raionului” - pe ordinea de zi",
    "content": "Consilierii raionali, convocați în ședință extraordinară. Oferirea unui nou titlu de „Cetățean de onoare al raionului” – pe ordinea de zi\n\nConsilierii raionali sunt convocați în ședință extraordinară pe data de 10 august 2023, ora 11:00, prin dispoziția președintelui raionului Ialoveni, Mihail Silistraru. Pe ordinea de zi sunt 21 de subiecte. În dispoziția publicată pe Registrul Actelor Locale, mai multe informații au fost radiate, însă proiectele de decizie publicate pe pagina Consiliului Raional sunt intacte.\n\nPrintre subiecte se numără încetarea contractului individual de muncă a directorului Școlii sportive din Ialoveni, dar și a mai multor șefi de centre de sănătate din raion (Mileștii Mici, Ruseștii Noi, Văsieni, Răzeni – demisia șefei instituției).\n\nDe asemenea vor fi alocate mai multe sume de bani către diverse Primării, școli, instituții etc., dar și pentru implementarea proiectului de reconstrucție a Stadionului Raional.\n\nUn alt proiect ține de acordarea unui noi titlu de „Cetățean de Onoare al raionului Ialoveni”. Titlul urmează a fi oferit colecționarului Petru Costin. Amintim că la ședința anterioară, din 25 mai, acest titlu a fost oferit lui Constantin Toma, Primarul municipiului Buzău, România.",
    "metadata": {
      "original_file": "Ialoveni_Online_0172.html"
    }
  },
  {
    "title": "Majoritatea absolută contra acordării, gratuite, a unui lot de casă viceprimarului. Rezultate sondaj public",
    "content": "Majoritatea absolută contra acordării, gratuite, a unui lot de casă viceprimarului. Rezultate sondaj public\n\nA trecut o săptămână, din 28 mai 2021, de la lansarea sondajului pe grupul de Facebook, „Ialoveni-orașul soarelui” despre locul de casă, gratuit, care urma să fie acordat viceprimarului orașului Ialoveni, Radu Chilaru , dacă consilierii orășenești aprobau proiectul de decizie respectiv.\n\nFacem totalurile sondajului și anunțăm rezultatele acestuia. Calculat în voturi și procente din numărul total al celor care au votat de 1204 votanți, rezultatele sunt următoarele:\n\nCONTRA au votat peste 1000 de persoane sau mai exact 1085 voturi sau 90,11 %\n\nPENTRU au votat doar peste 100 de persoane sau mai exact 119 voturi sau 9, 89 %\n\nReamintim că proiectul de decizie, după ce opinia publică din orașul Ialoveni a fost scandalizată de această propunere, a fost retras de pe ordinea de zi a ședinței din 28 mai 2021, înainte de începerea ședinței.",
    "metadata": {
      "original_file": "Ialoveni_Online_0488.html"
    }
  },
  {
    "title": "VIDEO// Șapte terenuri publice scoase la delimitare la ședința Consiliului orășenesc Ialoveni din 28 mai 2021. Partea II",
    "content": "VIDEO// Șapte terenuri publice scoase la delimitare la ședința Consiliului orășenesc Ialoveni din 28 mai 2021. Partea II\n\nLa ședința din 28 mai a Consiliului orășenesc Ialoveni, aparatul Primăriei Ialoveni a inclus în ordinea de zi a ședinței, cam la coada agendei, sub nr. 31 din cele 41 de proiecte, circa 7 proiecte de decizie cu „ „.\n\nLa ședința din 28 mai au participat 21 de consilieri din cei 23 aleși în Consiliul orășenesc Ialoveni. Deciziile care vizează banii publici și terenurile, patrimoniul public pot fi aprobate doar cu votul unei majorități din consilierii aleși. Adică o decizie trebuie să întrunească 12 voturi, din cele 23 câte sunt în CO Ialoveni.\n\nAstfel, din cele 7 proiecte de decizie cu privire la delimitarea terenurilor, 6 a fost aprobate, iar unul n-a acumulat numărul necesar de voturi ( .\n\nDin cele 6 terenuri aprobate de consilieri și care urmează fie formate ca bunuri imobile aparte și să fie înregistrate la cadastru, 4 sunt terenuri agricole din extravilanul localității, iar 2 sunt terenuri pentru construcții, aflate în intravilan.\n\nVIDEO cu procedura de vot la aprobarea deciziilor din ședința Consiliului orășenesc din 28 mai 2021:\n\nAvizarea proiectelor cu privire la delimitarea terenurilor la ședința Comisiei Juridice, din 27 mai 2021\n\nAvizarea proiectelor cu privire la delimitarea terenurilor la ședința Comisiei Funciare, din 26 mai 2021\n\nMai jos vedeți o prezentare generală despre fiecare din aceste terenuri:\n\nagricol, cu suprafața de teren din extravilanul localității, cu nr. cadastral\n\nDecizia a fost aprobată cu voturile a 16 consilieri, 5 s-au abținut de la vot.\n\nagricol, cu suprafața de teren din extravilanul localității, cu nr. cadastral\n\nconsilieri, 7 s-au abținut de la vot.\n\npentru construcții, cu suprafața de 0,044 ha teren din intravilanul localității, cu nr. cadastral 5501215079\n\ns-au abținut de la vot.\n\nagricol, cu suprafața de teren din extravilanul localității, cu nr. cadastral\n\nDecizia N-A fost aprobată . Pentru au votat doar 9 consilieri, 12 s-au abținut de la vot.\n\nagricol, cu suprafața de 0,08 ha teren din intravilanul localității, cu nr. cadastral 55012031039\n\nDecizia a fost aprobată cu voturile a consilieri 13, 6 s-au abținut de la vot. Cojocaru Dan și Canțer Sergiu, nu au participat la vot.\n\npentru construcție, cu suprafața de ha teren din extravilan localității, cu nr. cadastral\n\nDecizia a fost aprobată cu voturile a 18 consilieri, 3 s-au abținut de la vot.\n\nagricol, cu suprafața de teren din extravilanul localității, cu nr . cadastral\n\nDecizia a fost aprobată cu voturile a 17 consilieri, 4 s-au abținut de la vot.",
    "metadata": {
      "original_file": "Ialoveni_Online_0467.html"
    }
  },
  {
    "title": "Văratic: Primăria organizează consultări publice privind taxa de arendă a terenurilor publice",
    "content": "Primăria Văratic anunță consultări publice cu cetățenii pentru trei subiecte de interes public. O dispoziție în acest sens a fost semnată de primarul localității, Iurie Chirman, pe 6 august 2024. Consultările vor avea loc pe 15 august, ora 10:00, în incinta primăriei.\n\nCele trei subiecte care vor fi expuse consultărilor sunt: modificarea bugetului pentru anul 2024, aprobarea Regulamentului cu privire la contravenții și a formei procesului – verbal cu privire la constatarea contravențiilor și stabilirea taxei anuale de arendă a terenurilor din proprietatea publică.\n\nLa consultări pot participa toți cetățenii din localitate.",
    "metadata": {
      "original_file": "Ialoveni_Online_0037.html"
    }
  },
  {
    "title": "DOC. Taxele locale pentru farmaciile din orașul Ialoveni ar putea fi majorate în 2024",
    "content": "DOC. Taxele locale pentru farmaciile din orașul Ialoveni ar putea fi majorate în 2024\n\nTaxele locale pentru anul 2024 vor fi, în mare parte, aceleași ca și cele stabilite pentru anul 2023. Cel puțin asta reiese din proiectul propus spre consultare de către Primăria Ialoveni, care organizează la data de 1 decembrie și audieri publice, la care sunt invitați locuitorii orașului Ialoveni.\n\nConform propunerii de proiect, majoritatea taxelor vor rămâne la valorile actuale. Proiectul vine cu majorări doar pentru două categorii de agenți economici. Este vorba despre:\n• terasele de vară amplasate pe teren public, fără relații funciare – se propune o majorare a taxei de la 50 la 100 de lei m/2;\n• farmacii – se propune o majorare de la 35.000 la 45.000 de lei.\n\nDe menționat că, după consultările publice organizate la 1 decembrie (ora 17:00, în sala de ședințe a Primăriei Ialoveni), proiectul privind taxele locale pentru 2024 urmează a fi aprobat de Consiliul orășenesc Ialoveni.",
    "metadata": {
      "original_file": "Ialoveni_Online_0125.html"
    }
  },
  {
    "title": "Sistemul de panouri fotovoltaice a fost inaugurat la Grădinița „Lăstărel”",
    "content": "Un sistem de panouri fotovoltaice a fost asamblat pe acoperișul Grădiniței „Lăstărel” din Ialoveni, în urma unui proiect implementat de Primăria Ialoveni în parteneriat cu Ambasada Republicii Slovace prin programul SlovakAid. Sistemul fotovoltaic a fost pus în funcțiune încă din luna mai, iar miercuri, 19 iunie, Ambasadorul Republicii în Republica Moldova, Pavol Ivan, a vizitat grădinița „Lăstărel”, unde a fost inaugurat proiectul.\n\nCostul total al proiectului este de 20.000 euro, dintre care 50% au fost asigurat de donator, iar 50% – de Primăria Ialoveni.\n\nRezultatele acestui proiect s-au văzut din prima lună de exploatare a sistemului, spune viceprimarul de Ialoveni, Tudor Mancaș. „După numărul de kw consumați în luna mai 2024, dacă e să comparăm cu luna mai 2023, atunci economia este de 55% din costuri”, ne-a spus Tudor Mancaș.\n\nAstfel, potrivit autorităților locale, instituția de educație timpurie „Lăstărel” devine un exemplu de bună practică în domeniul sporirii rezilienței energetice prin utilizarea energiei regenerabile, pentru un mediu mai sănătos.\n\nDatorită energiei solare, grădinița va reduce considerabil costurile cu electricitatea, iar aceste economii vor putea fi redirecționate către alte nevoi urgente și proiecte educaționale, spun reprezentanții grădiniței.\n\n„Instalarea panourilor fotovoltaice ne oferă oportunitatea de a educa copiii despre importanța surselor de energie regenerabilă și despre protecția mediului. Acest proiect devine astfel și un instrument educațional valoros, inspirând viitoarele generații să adopte practici durabile. Energia obținută din panourile solare va asigura condiții mai bune de încălzire și răcire a spațiilor interioare, ceea ce va crea un mediu mai confortabil și sănătos pentru copii și personalul didactic”, se spune într-un comunicat al instituției de învățământ.\n\nÎn cadrul vizitei, Excelența Sa, Domnul Ambasador Pavol IVAN a reiterat disponibilitatea pentru noi inițiative în orașul Ialoveni, pentru sprijinul reciproc în atingerea obiectivelor comune de dezvoltare durabilă.",
    "metadata": {
      "original_file": "Ialoveni_Online_0060.html"
    }
  },
  {
    "title": "ÎM „Gospodăria Locativ Comunală” Ialoveni are un nou director",
    "content": "Primăria Ialoveni a desemnat câștigătorul concursului pentru ocuparea funcției de administrator al Întreprinderii Municipale „Gospodăria Locativ Comunală” Ialoveni. În urma concursului, cel care va ocupa funcția respectivă este Ion Cujba, actual consilier de pe listele Partidului Democrat.\n\nO dispoziție de numire a lui Ion Cujba în funcția de administrator al ÎM GLC Ialoveni, începând cu 19 iulie2021, a fost semnată de primarul Ialoveniului, Sergiu Armașu.",
    "metadata": {
      "original_file": "Ialoveni_Online_0430.html"
    }
  },
  {
    "title": "Taxele locale și bugetul orașului Ialoveni 2022, pentru a treia oara pe ordinea de zi a ședinței Consiliului orășenesc",
    "content": "Taxele locale și bugetul orașului Ialoveni 2022, pentru a treia oara pe ordinea de zi a ședinței Consiliului orășenesc\n\nACTUALIZARE: Taxele locale și bugetul orașului Ialoveni au fost aprobate de către consilieri. Cu un articol desfășurat cu referire la aceste proiecte, vom reveni curând.\n\nConsilierii orașului Ialoveni sunt întruniți pentru a treia oară pentru a aproba taxele locale și bugetul orașului pentru anul 2022. Prin dispoziția Primarului orașului Ialoveni Sergiu ARMAȘU, astăzi, ora 14.00, în sala Casei de Cultură Raională „Andrei Ungureanu” Ialoveni, se convoacă ședința extraordinară a Consiliului orășenesc Ialoveni.\n\nPe ordinea de zi sunt doar 3 subiecte, printre care proiectul cu privire la taxe locale și cel cu privire la buget. Aceasta va fi a treia ședință în care vor fi discutate aceste cele două subiecte, întrucât în ședințele anterioare, consilierii locali nu au le-au aprobat. Detalii despre motivele pentru care nu au fost aprobate taxele locale la ședința anterioară, vedeți AICI .\n\nCitește și: DOC// Mai multe taxe locale ar putea fi majorate începând cu 2022. Proiectul propus de Primăria Ialoveni",
    "metadata": {
      "original_file": "Ialoveni_Online_0349.html"
    }
  },
  {
    "title": "Solicitare de modificare PUG pentru construcția pe strada Gagarin a unui complex de locuințe cu regim mic de înălțime",
    "content": "Solicitare de modificare PUG pentru construcția pe strada Gagarin a unui complex de locuințe cu regim mic de înălțime\n\nCompania „Smadic&CO” SRL, care are în proprietate un teren cu suprafața de 1 hectar, pe șes, pe malul IȘNOVĂȚULUI, după podul de la Gimnaziu, solicită ca prin proiectul de decizie „ Cu privire la aprobarea modificărilor la Regulamentul local de urbanism ” să fie făcute modificări în Regulamentul local de urbanism, aferent Planului urbanistic General, aprobat prin decizia Consiliului orășenesc Ialoveni nr. 06/01 din 19 decembrie 2018, si acest teren cu nr. cadastral 5501.209.437 din UTR – 9, care în PUG este indicat cu prescripțiile de zonă verde V2 Să fie modificate în prescripții specifice zonei funcționale R1 – Subzona cu locuințe în regim mic de înălțime și alte funcțiuni complementare.\n\nModificarea în Planul Urbanistic al orașului Ialoveni le-ar permite să construiască pe teren locuințe cu regim mic de înălțime, 2-3 etaje.\n\nTerenul de 1 ha este amplasat pe strada Iu. Gagarin, peste drum Apă Canal Ialoveni și Gospodăria Comunală, pe șes și are indicat modul de folosință „ „.\n\nDe mai mult timp acolo au deja loc lucrări de ridicare a nivelului terenului, pentru că este o zonă inundabilă:",
    "metadata": {
      "original_file": "Ialoveni_Online_0294.html"
    }
  },
  {
    "title": "Toate detaliile despre secțiile de votare din raionul Ialoveni",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0447.html"
    }
  },
  {
    "title": "Două proiecte urmează a fi implementate în comuna Gangura, cu finanțare din partea USAID",
    "content": "Două proiecte urmează a fi implementate în comuna Gangura, cu finanțare din partea USAID\n\nUSAID Moldova va investi în două proiecte ce urmează a fi implementate în comuna Gangura, Raionul Ialoveni. La 16 septembrie, Primăria Gangura a semnat acordurile de finanțare pentru implementarea acestora.\n\nPrimul proiect este unul de infrastructură, cu o valoare totală estimată la 198.600 $, dintre care 97.000$ constituie investiția agenției USAID Moldova . Acest proiect vizează construirea de trotuare de-a lungul drumului regional în satul Gangura și a drumului central din satul Alexandrovca, însumând aproximativ 2,5 km.\n\nAl doilea proiect, de natură socială, cu o valoare estimată de 29.000 $, dintre care 20.000 $ reprezintă finanțarea oferită de USAID, prevede reabilitarea a peste 300 m² de pardoseală în coridoarele gimnaziului local, pentru a facilita accesul elevilor la cantină, sala de sport, blocurile sanitare și Centrul de zi „Bunvolenția Gangura”, aflat în aceeași clădire.\n\nîmbunătățirea accesului atât către instituțiile publice esențiale din comunitate, cât și în interiorul unei instituții publice aparte;\n\nîmbunătățirea aspectului estetic al localității și al instituției beneficiare, oferind condiții mai bune pentru activitățile zilnice; și\n\nsporirea siguranței deplasării locuitorilor, în general, și a elevilor din cadrul liceului, în particular.",
    "metadata": {
      "original_file": "Ialoveni_Online_0017.html"
    }
  },
  {
    "title": "VIDEO/ DOC// Cum consilierii orășenești delimitează terenurile publice, unele în interes personal",
    "content": "VIDEO/ DOC// Cum consilierii orășenești delimitează terenurile publice, unele în interes personal\n\nPe ordinea de zi a ședinței din 28 mai 2021 a Consiliului orășenesc Ialoveni se află și 7 proiecte de decizie „ ”. Pentru câteva din aceste terenuri au depus cereri de delimitare și unii consilierii, care au un interes personal pentru ele sau reprezentă interesele unor persoane fizice și juridice .\n\nUn teren cu suprafața de 26 ari delimitat la solicitarea unui SRL. „Stupul de aur”, reprezentant de consilierul PAS, Dumitru Gamarța-Eșanu . Consilierul și-a motivat in ședință solicitarea că au nevoie de acest teren pentru amplasarea stupilor de albine și a declarat că nu va participa la vot:\n\nUn al teren teren de 8 ari solicită să fie delimitat de consilierul PSRM , Serghei Canțer . Terenul este alăturat casei sale de locuit și consilierul își motivează solicitarea că pe acel teren vecinii săi depotizează deșeuri și și-ar dori să facă ordine acolo.\n\nVedeți în acest video analizarea și avizarea celor 7 proiecte de decizie cu privirea la delimitarea de terenuri din ședința Comisiei juridice din 27 mai 2021:\n\nLa un teren cu suprafața de 1, 16 ari pretinde un cetățean din Ialoveni. Teren amplasat prin „Nucari”:\n\nUn locuitor a solicitat delimitarea unui teren de 4,4 ari amplasat în sectorul ALBENI la intersecția străzilor Aurel DAVID cu Crângului.\n\nCetățeanul Gaștea Ruslan, care a fost prezent și la ședință, solicită să fie delimitat un teren de 4,4 ha în sectorul LIVADA. „Este o râpă acolo” a fost descris respectivul teren în cadrul ședinței Comisiei juridice.\n\nAnterior, Gaștea Ruslan a candidat independent la funcția de consilier orășenesc Ialoveni, dar n-a trecut pragul electoral. Acum este candidat în deputați la alegerile parlamentare din 11 iulie 2021, pe lista partidului „Șor”.\n\nTerenul cu suprafața de 33 de ari din proiectul 02/31/06 este Piața Unirii din centrul orașului Ialoveni ( parcarea de lângă Consiliul raional). Solicitarea de delimitare vine din partea Primăriei Ialoveni și să-i fie atribuit număr cadastral.\n\nUn teren agricol cu suprafața de 3,42 a fost solicitat să fie delimitat de un agent econimic care se ocupă cu agricultură în orașul Ialoveni, Eugen Cristofan.\n\n„Această activitate a fost realizată cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova.”",
    "metadata": {
      "original_file": "Ialoveni_Online_0502.html"
    }
  },
  {
    "title": "Pe 17 septembrie se organizează consultări publice la Dănceni, privind Strategia de Dezvoltare Comunitară 2024-2028",
    "content": "Pe 17 septembrie se organizează consultări publice la Dănceni, privind Strategia de Dezvoltare Comunitară 2024-2028\n\nPrimăria Dănceni invită cetățenii la consultări publice privind Strategia de Dezvoltare Comunitară a satului Dănceni pentru anii 2024-2028. Evenimentul va avea loc pe 17 septembrie, ora 12:00, în sala festivă a Gimnaziului ,,Alexandrina Rusu” din localitate.\n\nStrategia de Dezvoltare Comunitară a satului Dănceni pentru anii 2024-2028 prevede dezvoltarea și extinderea infrastructurii fizice prin construcția drumurilor beton/asfalt, construcția trotuarelor și amenajarea rigolelor de scurgere. Asigurarea unui sistem de apă/canal funcțional și îmbunătățirea sistemului energetic. De asemenea, este prevăzut dezvoltarea unui nou spațiu locativ cu 80 de loturi de pământ.\n\nCe ține de modernizarea și îmbunătățirea activității instituțiilor publice se planifică lucrări de reparație la Gimnaziu, Grădiniță, Primărie și Oficiul Medicilor de Familie.\n\nPe segmentul culturii se preconizează reparația Casei de cultură și amenajarea teritoriului adiacent, cât și dotarea cu echipament și mobilier necesar. Dotarea cu titlu noi de carte și reparația capitală a scării de la Biblioteca publică și instalarea unei rampe de acces pentru persoanele cu dizabilități.\n\nPe segmentul de dezvoltare a economiei locale sunt stipulate mai multe acțiuni de recuperarea terenurilor în proprietatea comunității, dezvoltarea turismului, dezvoltarea producerii, serviciilor și comerțului și consolidarea capacităților antreprenorilor și promovarea localitătii.\n\nPotrivit documentului, Administrația Publică Locală are misiunea de a asigura transparența decizională, mobilizarea comunitară, consolidarea parteneriatelor, prin stimularea, asigurarea participării active a femeilor și bărbaților din toate categoriile sociale în elaborarea, realizarea și monitorizarea activităților pentru dezvoltarea continuă a comunității și atragerea tuturor băștinașilor în acest proces.\n\nStrategia este realizată în cadrul Programul Comunitatea Mea .\n\nStrategia poate fi văzută mai jos.",
    "metadata": {
      "original_file": "Ialoveni_Online_0152.html"
    }
  },
  {
    "title": "DOC// Peste 600 de mii de lei din Fondul Rutier local, repartizați pentru construcția unor drumuri din Ruseștii Noi",
    "content": "DOC// Peste 600 de mii de lei din Fondul Rutier local, repartizați pentru construcția unor drumuri din Ruseștii Noi\n\nPeste 673 de mii de lei din Fondul Rutier Local au fost repartizați, la ședința anterioară a Consiliului Local Ruseștii Noi, pentru reparația unor tronsoane de drum din localitate. Este vorba despre procurarea materialelor de construcție (beton) ce urmează a fi utilizat la construcția a șase sectoare de drum și procurarea elementelor pentru un șanț de scurgere.\n\nDecizia de repartizare a banilor a fost luată cu votul a 8 consilieri. De fapt, este vorba despre o decizie prin care s-au făcut anumite corectări, spune primara localității, Valentina Meșină, care spune că anterior a existat o decizie asemănătoare, însă nu a putut fi pusă în aplicare, iar banii nu au putut fi repartizați din cauza anumitor erori.\n\nPentru valorificarea acestor bani este pornită o achiziție publică , pentru selectarea unui agent economic. Pentru depunerea ofertelor au mai rămas 4 zile.",
    "metadata": {
      "original_file": "Ialoveni_Online_0386.html"
    }
  },
  {
    "title": "Protecția datelor cu caracter personal de către primăriile din raionul Ialoveni: interpretare greșită sau tendențioasă a legii?",
    "content": "Protecția datelor cu caracter personal de către primăriile din raionul Ialoveni: interpretare greșită sau tendențioasă a legii?\n\nPe parcursul anului 2021, IaloveniOnline a monitorizat nivelul transparenței decizionale a autorităților publice locale din raionul Ialoveni, inclusiv modul în care au fost făcute publice actele locale: deciziile consiliilor locale și dispozițiile primarilor. Deoarece aproape jumătate din cele 25 de primării din raion nu publică nimic despre procesul decizional pe propriile pagini web sau în grupurile comunităților de pe rețelele de socializare ( vedeți raportul ), principala sursă de referință rămâne a fi Registrul de stat al actelor locale www.actelocale.gov.md . Astfel, urmărind documentele publicate, s-a constatat că, cu excepția Consiliului raional Ialoveni și a primăriilor Bardar și Gangura, celelalte 23 de primării din raion radiază o mulțime de informații de interes public sub pretextul protecției datelor cu caracter personal.\n\nAceste informații se referă la gestionarea bugetelor locale, a Întreprinderilor Municipale, informații privind organizarea și rezultatele licitațiilor publice, repartizarea gratuită a terenurilor publice, numele primarilor, consilierilor, funcționarilor, denumiri de persoane juridice, numere cadastrale etc.\n\nVom prezenta în continuare acte locale din raionul Ialoveni, din care au fost radiate mai multe informații de interes public, în tentativa autorităților de a se conforma Legii pentru protecția datelor cu caracter personal .\n• O dispozie semnată de către primara comunei Mileștii Mici din care sunt radiate cifrele cheltuielilor din bugetul loca l și o decizie a Consiliului sătesc Horodca în care au fost ascunse sumele de bani din bugetul Grădiniței de copii, codul fiscal al primariei și numele funcționarilor :\n\n2. Două decizii ale Consiliului orășenesc Ialoveni din care au fost radiate sumele profiturilor nete pentru anul 2020 ale Întreprinderilor Municipale „Piața Agroindustrială Ialoveni” și „Gospodăria Locativ-Comunală Ialoveni” :\n\n3. Câteva decizii privind licitații publice din Costești, Horești, Sociteni și Văratic, în care au fost blurate numerele cadastrale, mărimea suprafețelor bunurilor imobile și terenurilor, prețurile inițiale și finale, numele câștigătorilor :\n\n4. Decizii ale Consiliilor sătești Văratic și Zâmbreni din care au fost radiate informații privind repartizarea gratuită a loturilor de pământ pentru construcții locative:\n\n5. Decizii ale Consiliilor din Dănceni și Ialoveni, din care au fost radiate denumirile persoanelor juridice , care în mod implicit, nu cad sub incidența Legii privind protecția datelor cu caracter personal, deoarece legea este pentru a proteja datele personale exclusiv ale persoanelor fizice, nu şi ale celor juridice:\n\n6. Decizii ale autorităților din Molești și Hansca, în care au fost schimonosite și radiate numele funcționarilor publici . Menționăm că informațiile privind activitatea funcționarilor publici nu poate fi atribuită la date cu caracter personal, deoarece în aceste raporturi de muncă, funcționarii publici nu acționează în calitate de persoane private, ci în calitate de persoane publice cu statut de funcționar public:\n\n7. Decizii din Cigîrleni și Ialoveni din care au fost radiate numerele cadastrale :\n\nIaloveniOnline a solicitat, prin intermediul platformei Vreauinfo.md , poziția Centrului pentru Protecția Datelor cu Caracter Personal față de problemele identificate, instituție care urmăreşte modul de aplicare a legislaţiei privind prelucrarea datelor cu caracter personal. În răspunsul CNPDCP, se menționează că următoarele informații consemnate în actele emise de administrațiile publice locale nu cad sub incidența prevederilor legale în domeniul protecției datelor cu caracter personal :\n• cifre, sume de bani din planul de cheltuieli ale unei primării;\n\nÎn același timp, în scrisoarea CNPDCP, nu a fost oferit un răspuns clar dacă necesită protecție și trebuie radiate din actele locale numele aleșilor locali și a funcționarilor, numele cetățenilor cărora le-au fost atribuite gratuit loturi de teren din proprietatea publică sau numele persoanelor care fac parte dintr-un grup de lucru pentru achiziții publice. Informații fără de care ar fi imposibil de identificat eventualele conflicte de interese sau acte de corupție.\n\nContactat de IaloveniOnline, Sergiu Bozianu, preşedintele Asociației pentru protecţia vieţii private și ex-şef de direcţie la Centrul Naţional pentru Protecţia Datelor cu Caracter Personal, a afirmat că “Anonimizarea numelor funcționarilor care participă la emiterea actelor publice reprezintă o încălcare a dreptului de acces la informație, acestea reprezentând date cu caracter personal de interes public care urmează a fi afișate. Autoritățile ar trebui să radieze doar semnăturile și informațiile ce țin de viața privată a funcționarilor, cum ar fi codurile personale, adresele de domiciliu sau numerele de telefon private. La fel este o încălcare și anonimizarea numelor cetățenilor care au primit gratuit terenuri din propritetatea publică, aceasta fiind o informație în interesul întregii comunități, prin care se poate reflecta legalitatea și obiectivitatea deciziei. Numele acestor persoane trebuie publicate pentru a evita eventuale interpretări sau suspiciuni. Mai mult decât atât, numele lor vor figura în autorizațiile pentru construcții și vor fi accesibile publicului în Registrul de Stat”.\n\nÎn concluzie, remarcăm că o parte din funcționarii publici înțeleg greșit sau abuziv modul în care trebuie protejate datele cu caracter personal. Se consumă timp și efort (pe banii contribuabililor) pentru a radia sau depersonaliza datele din actele publice, în loc să fie îndeplinite atribuțiile de serviciu și să fie facut ceva util pentru comunitate. Totodată, ascunzând aceste date de interes public, de multe ori documentele devin irelevante, iar realizarea acestor activități se face contrar Legii privind transparenţa în procesul decizional şi Legii privind accesul la informație.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0369.html"
    }
  },
  {
    "title": "INTERVIU. Ilie Ionaș - de la afaceri, la Primăria Costești. De ce un primar trebuie să gândească ca un manager",
    "content": "INTERVIU. Ilie Ionaș – de la afaceri, la Primăria Costești. De ce un primar trebuie să gândească ca un manager\n\nLa 5 noiembrie 2023, satul Costești s-a numărat printre puținele localități din Raionul Ialoveni care și-au schimbat primarul. La cârma Primăriei Costești a venit Ilie Ionaș, un om de afaceri care a candidat la funcția de primar din partea Partidului Acțiune și Solidaritate. De ce a decis să își lase afacerile și să se ocupe de Primărie, de ce vede Primăria ca un SRL și de ce gândește ca un manager în funcția de primar, cât de mulțumit e de salariul de primar și ce planuri are pentru Satul Costești – despre toate acestea Ilie Ionaș a vorbit în cadrul unui interviu pentru Ialoveni Online.\n\n-Aveți 9 luni de când sunteți în funcția de primar al satului Costești – a doua cea mai mare localitate din raion, după orașul Ialoveni. Veniți din mediul de business, aveți afaceri atât în Republica Moldova, cât și în Marea Britanie. Ce v-a motivat să vă întoarceți în satul Costești și mai ales să vă implicați în conducerea satului Costești?\n\n-Ce făceam în Marea Britanie e vorba de managementul activității a circa 700 de oameni. În Costești vorbim de 10 mii de oameni. E next level pentru mine, o motivație puternică. Dar și o ambiție pentru mine. Tatăl meu a fost și el primar. El a făcut și implementat reforma agrară, a împărțit pământ oamenilor. El e punctul meu de reper. Eu vreau să mă întrec cu el, să fac ceva mai mult decât el.\n\n-Totuși, una e să gestionezi o afacere proprie, să fii stăpân pe banii tăi proprii, și alta este să fii primar și să gestionezi bani publici, iar noi știm foarte bine că localitățile noastre au surse limitate.\n\n-Foarte corect, dar satul Costești – nu. Satul Costești are un buget de 38 de milioane de lei, e un buget gras, să spunem așa. Și eu vreau să ajung la bugetul pe care îl are orașul Ialoveni. Apropo, eu nu văd de ce și Costești să nu fie la un moment dat oraș. Dondușeni, de exemplu, are mai puțin de 10 mii de oameni și e oraș. Mai sunt orașe cu 8 sau 9 mii de locuitori. Dar ăsta e un alt subiect. E o viziune de a mea, de care ne pregătim.\n\n-Făcând ceva mai bun. Implementând proiecte. Pentru mine, de exemplu, un proiect important este Casa de Cultură. Ea trebuie să fie la nivel de 6 localități. Eu cred în amalgamare și eu cred că trebuie tăiate cheltuielile legate de administrare, pentru că un singur om poate și trebuie să gestioneze câteva localități. Eu pregătesc ca într-o zi Costești să fie centrul a 6-7 sate. Din punct de vedere economic, nu ai cum altfel să ții atâtea primării într-o țară ca Republica Moldova. Cui trebuie atâtea primării? Am fost la câteva seminare legate de amalgamare și am văzut experiența Lituaniei, Belgiei, Franței. Toate au trecut prin amalgamare. Din nouă sute și ceva de primării eu cred că o să ajungem la jumătate. Ne-am unit și am făcut ceva mai bun. Diminuăm cheltuieli, rămâne un lider cu viceprimari și dezvoltă localitățile. Sunt foarte multe proiecte, dar localitățile cu mai puțin de 5 mii de locuitori nu pot aplica. Iată de exemplu noi vrem să facem un parc fotovoltaic – ni se spune că de la 5 mii de locuitori în sus. Vrem o stație de pompieri – la fel, ni se spune că de la 5 mii de locuitori în sus. Noi suntem eligibili, dar localitățile mici nu sunt.\n\n-Sistemul de canalizare este un subiect dureros pentru multe localități din Republica Moldova, dar mai ales pentru satul Costești, unde ani la rând li s-a fluturat cu promisiunea unui sistem de canalizare, însă fără rezultate. Ce se întâmplă la acest subiect?\n\n-Eu nu cunosc ce a fost în urmă și de multe ori nici nu vreau să răscolesc. Cu acest „fluturaș” am mers și noi în campania electorală. Eu vin din mediul de business și dacă am spus, atunci trebuie să fac. În luna noiembrie, când o să fac adunarea generală a satului, eu trebuie să le spun oamenilor că avem pornită stația de epurare. Ce am făcut până acum bun la capitolul canalizare este că am deblocat finanțarea de circa 4 milioane, le-am dat agentului economic și în 4 zile s-a început lucru. Mie mi se pare că lucrurile merg încet, dar agentul economic îmi garantează că într-o lună jumătate o să avem stația de pompare pornită, iar la anul să începem a uni toate traseele și să putem zice că avem canalizare.\n\n-Da, ca un SRL. Când cineva mă întreabă care este rolul meu în Primărie, eu le spun: trebuie să cheltui 38 de milioane, dar trebuie să aduc ceva mai mult. Eu caut, negociez, aduc, fac ceva. De exemplu, școala sportivă. Nu spun că am făcut mare lucru, dar am mers și am solicitat să ne-o bugeteze, să fie bugetată de Ministerul Finanțelor, exact ca o școală, ca o grădiniță. Să nu o mai întrețină Primăria. Și ne-au bugetat-o cu 1,9 milioane până în decembrie. La anul viitor bugetul va fi de 6 milioane, ceea ce e bine, nu? Acum, automat, copiii care vin la fotbal, o să plătească un abonament și o să mai acumulăm bani. Și până acum era cu plată, dar banii erau încasați de o companie sau o asociație obștească, ceva de genul dat.\n\nEu cred că Primăria trebuie să producă bani. De altfel, cum? Să stau cu mâna întinsă?\n\nLa toamnă vom majora taxa de salubrizare de la 36 la 100 de lei. Deja am început să vorbim oamenilor despre ce înseamnă taxa de salubrizare și ce include ea. Am început procesul de evaluare și reevaluare a bunurilor imobile și avem dosarele a 1000 de case deja. Da, este o măsură antipopulară, dar nu mă deranjează deloc. În schimb o să grămădesc bani în buget. Nu facem altceva decât să actualizăm prețul real al casei. Nu majorăm taxele, rămân aceleași de 2%, față de Ialoveni – unde sunt 7%, față de Gangura – unde sunt 4%, față de Zîmbreni – unde sunt 3%. Noi nu ridicăm această taxă, dar reevaluăm. Știți cât plătesc eu pe casa mea? 100 de lei. Mama mea plătește 40 de lei. E ok? Nu e ok. Nu e corect deloc. Din taxele pe imobile avem încasări la buget de 200 de mii de lei anual, dar preconizăm să ajungem la 2,5 milioane. Acești bani să fie în buget, ca să putem dezvolta localitatea.\n\n-Ca și primar, dvs. gândiți ca un manager, dar oamenii sunt în tandem cu dvs?\n\n-Eu vorbesc cu oamenii foarte mult și nu ascund nimic. Îmi place să vorbesc cu oamenii. Unii îmi spun n-o să mai fiu ales primar pentru a doua oară. Dar eu cred că oamenii o să mă aleagă încă 3 mandate, pentru că eu o să le demonstrez pe ce și unde se cheltuie banii publici. Eu am primit bugetul format încă din anul trecut, după cum l-a gândit fostul primar, dar pentru anul viitor complet diferit îl vom avea. Noi știm deja la ce categorii să punem mai mulți bani și la ce categorii să punem mai puțini. Va fi altfel, va fi mai ușor.\n\n-La un moment dat se vehicula că v-ați lipsit de salariu. Este adevărat?\n\n-Nu este adevărat. Salariul îmi intră în cont și îl cheltui pentru nevoile mele. Sunt bârfe, precum că nu mi-ar trebui bani. Ba da, îmi trebuiesc. Mie îmi plac banii.\n\n-Dar vă simțiți confortabil cu salariul pe care îl aveți acum, în comparație cu salariul pe care îl aveați anul trecut, de exemplu, în calitate de om de afaceri?\n\n-Salariul pe care îl aveam anul trecut îl am în continuare, 150 de mii de lire anual, dividende. Bani am îndeajuns din afacerile pe care le am, din dividende. Salariul de la Primărie este așa, pentru cheltuieli minore sau când văd o bătrânică care are nevoie de ceva și îi dau 100 de lei. Dar ăsta este salariul meu, pe care îl muncesc.\n\n-Știm deja că autoritățile centrale depun eforturi pentru îndeplinirea tuturor recomandărilor înaintate de UE, pentru a atinge obiectivul de integrare europeană. Dar decizia trebuie să vină de jos, tocmai de aceea avem un referendum în toamnă, ca autoritățile să se asigure că asta este dorința poporului. La nivel local, se depun aceleași eforturi? Ce rol au primarii în acest proces?\n\n-Rolul meu cel mai important este să scot oamenii din „bârlog”, să îi scot la votare. Dar satul Costești este unul pro european, pro referendum. Majoritatea au copii și rude în Uniunea Europeană și văd diferența. Știu cum au trăit pe vremea sovietică și știu cum trăiesc acum. Nu văd o problemă în comunitatea noastră, pentru că vorbesc cu oamenii și îmi spun. Aducem și argumente. În primul rând pacea – cu toții știm în Europa război nu este și nu a fost în ultimii 70 de ani. Am văzut deja, când este război toți fug, toți migrează. De asta în primul rând, oamenii vor o garanție a păcii.\n\n-Totuși rețelele de socializare abundă de propagandă rusească și sperietori anti UE. Când vorbiți cu oamenii, simțiți impactul acestui război informațional? Pagina IaloveniOnline, de exemplu, e invadată de troli.\n\n-Nu. Nu am simțit asta, în discuții cu oameni. Am văzut activitatea acestor troli, dar Costeștiul e „păzit” de ei (râde).\n\n-Mereu s-a spus că România este cel mai mare susținător al Republicii Moldova. Dvs simțiți această susținere?\n\n-Din experiența mea, da, pot să confirm. Avem două proiecte finanțate prin DRRM. Noi nu eram în stare să acoperim galeriile de la grădinița Andrieș, de exemplu. La Casa de Cultură la fel vom face biblioteca. În maxim 2 luni, va fi foarte frumos.\n\n-Diaspora. Am văzut că implicați diaspora destul de mult în tot ce se întâmplă în localitate.\n\n-Eu am trăit în diaspora și știu cum gândește diaspora. Ei iubesc să îi pornească cineva și mi-am luat eu și Ion Mereacre responsabilitatea să îi implicăm. Îi sunăm, le vorbim, le cerem. Am avut exemplul bradului de Crăciun, și acum avem o campanie pe gofundme.com, în care îndemnăm diapora să se implice la implementarea unor proiecte. Sunt 13 proiecte, prioritare pentru noi sunt 11. Targetul este de 17.000 de euro și 70% este deja atins.\n\n-Dar o parte din diaspora nu mai revine. ..\n\n-De unde aveți așa informații? Revin oamenii. Avem o grămadă de antreprenori care, exact ca mine, și-au pus pe picioare o afacere și au revenit aici, pentru a-și face alte afaceri. Eu îi văd. Noi, în Marea Britanie, suntem văzuți bine atâta timp cât reprezentăm o forță de muncă. Când deja ajungem și bolim, ești imigrant. Or eu cu milioanele mele, ori altul fără milioane, amândoi la nevoie ne urcăm în aceeași barcă și vâslim spre casă. Comunicăm și cu cetățenii din alte țări și exact același lucru se întâmplă: oamenii vor să revină acasă. Noi vrem să rămânem în istoria satului că am făcut ceva. Spre asta tindem.\n\n-Sunteți reprezentantul unei formațiuni politice, care se află acum la guvernare. Istoria ne-a arătat că atunci când un partid pleacă de la guvernare, o mare parte din primari fie devin independenți, fie migrează către un alt partid. Activitatea dvs. la primărie depinde de factorul politic?\n\n-Noi în Costești avem experiențe de migrare de la un partid la altul. Oamenii noștri nu iubesc asta. Oamenii din Costești te taxează. Foarte mult. Dacă va fi vorba că e ultimul an la Primărie, atunci ultimul an și am plecat. Nu sunt dependent de Primărie, doar vreau să fac ceva mai mult. Dar dacă se schimbă culoarea sau vectorul politic în țară, am lăsat totul și i-am dat voie altuia să facă. De trădat, de trecut la alte partide… eu nu am nevoie. Demnitatea mea e mai importantă. Mai bine stau integru și liniștit.\n\n-La final, ce mesaj aveți pentru locuitorii satului Costești? Mai ales pentru cei care se vor supăra sau nu vor fi de acord cu unele acțiuni sau decizii ale dvs.\n\n-Să aibă încredere în mine, pentru că ceea ce fac e spre binele satului Costești, nu spre binele meu. Chiar dacă văd ceva diferit sau nu sunt de acord cu ceva, ei au dreptul să mă întrebe, să vorbească cu mine. Dar, practic, le solicit să aibă încredere în ceea ce fac pentru localitate.",
    "metadata": {
      "original_file": "Ialoveni_Online_0040.html"
    }
  },
  {
    "title": "DOC. Peste 1,5 milioane de lei, alocați de consilierii din Bardar, pentru proiecte investiționale",
    "content": "DOC. Peste 1,5 milioane de lei, alocați de consilierii din Bardar, pentru proiecte investiționale\n\nConsilierii din Bardar au alocat la ultima ședință mai multe sume de bani pentru unele proiecte investiționale.\n\nPrimul proiect pentru care consilierii au alocat bani presupune reparația străzii Vălicicăi, care are o lungime de 500 de metri. 350 de mii de lei din bugetul local au fost alocați pentru procurarea plasei sudate și a betonului.\n\n„Lucrările sunt initiate deja, pe două porțiuni de 70 și 90 de metri, lucrările sunt deja efectuate. 230 de metri cu o lățime de 4 m și 270 de m pe 3- 3,5 m, dar deja în final depinde de sistemul de scurgere a apei”, a explicat primarul Valeriu Rața.\n\nAlți 1 020 470 lei au fost alocați pentru un proiect cofinanțat de Agenția pentru Intervenții și Plăți în Agricultură. În urma unui proiect depus de primărie la AIPA, instituția a aprobat o finanțare pentru apă și canalizare, nemijlocit pentru construcția unui colector principal.\n\n„Suma proiectului este de 2,9 mil, dintre care 1 milion de lei trebuie să fie contribuția APL Bardar, restul banilor -1,9 milioane, vor fi alocați de către AIPA”, a argumentat primarul localității.\n\n311 mii lei au fost alocați în cadrul unui proiect, la fel, cofinanțat de AIPA.\n\n„Proiectul constă în achiziționarea unui tractor și a agregatelor necesare pentru a putea executa lucrări de amenajare și salubrizare a localității. Proiectul este de 1,5 milioane lei, dintre care 311 mii lei este contribuția Primăriei Bardar. Primăria nu poate să semneze contracte cu AIPA până nu avem alocată suma integrală”, a declarat primarul în cadrul ședinței.\n\nDe asemenea, Consilierii au alocat circa 27 de mii de lei pentru actualizarea și verificarea proiectului pentru construcția de canalizare, pentru a putea implementa un proiect finanțat de Fondul Ecologic, privind construcția sistemului de canalizare.",
    "metadata": {
      "original_file": "Ialoveni_Online_0410.html"
    }
  },
  {
    "title": "Alți opt consilieri raionali au renunțat la mandatele lor. Cine le-a luat locul",
    "content": "Alți opt consilieri raionali au renunțat la mandatele lor. Cine le-a luat locul\n\nAlți opt consilieri raionali, aleși în urma alegerilor din 5 noiembrie, au renunțat la mandatele lor. Este vorba despre un consilier socialist, doi consilieri social democrați, un consilier al Ligii Orașelor și Comunelor și patru consilieri ai Partidului Acțiune și Solidaritate. Comisia Electorală Centrală a recepționat cererile lor de demisie și a atribuit mandatele candidaților supleanți de pe listele înaintate de formațiunile politice la alegerile din 5 noiembrie 2023.\n\nConsilierii raionali care au renunțat la mandatele lor și care îi vor înlocui sunt:\n• Ion Jomir , PSRM (a renunțat la mandat). Următoarea pe lista de consilieri ai PSRM este Lidia Onu, însă și aceasta a refuzat să vină în Consiliul Raional Ialoveni. Astfel, mandatul de consilier i-a fost atribuit lui Dan Cojocaru .\n• Lilian Carmanu și Andrei Covali, PSDE (au renunțat la mandat). Andrei Covali a renunțat la fotoliul de consilier raional în favoarea funcției de primar de Nimoreni, ales la 19 noiembrie. Candidații supleanți, cărora le-au fost atribuite mandatele sunt Daniela Nedelciuc și Valentin Vrancean . De menționat că candidatul supleant Mihail Ermurachi a refuzat să devină consilier raional, în favoarea fotoliului de primar de Malcoci.\n• Radu Chilaru, LOC (a renunțat la mandat). Fotoliul de consilier raional i-a revenit fostului primar de Ruseștii Noi, Pavel Codreanu, însă acesta a refuzat mandatul. Următorul candidat suplean este Iurie Carabeț .\n• Natalia Eremia, Victoria Butuc-Guranda, Petru Cigoreanu și Petru Beregoi, PAS (au renunțat la mandat). Natalia Eremia și Petru Beregoi au renunțat la mandatele de consilier în favoarea funcțiilor de președinte și vicepreședinte de raion, iar Victoria Butuc-Guranda și Petru Cigoreanu – în favoarea funcțiilor de primar de Dănceni și, respectiv, Horești. În locul celor patru vin consilierii PAS Ionaș Ion, Gheţiu Adelina, Duplava Gheorghe și Cojușneanu Tatiana .\n\nAmintim, anterior alți Trei consilieri raionali au renunțat la mandatele lor. Vezi cui i-au fost atribuite fotoliile .\n\nAstfel, lista consilierilor raionali, care în acest moment ași exercită mandatul, sunt:",
    "metadata": {
      "original_file": "Ialoveni_Online_0105.html"
    }
  },
  {
    "title": "DOC. Consilierii din Ruseștii Noi se vor întruni în ședință. Ce subiecte vor fi discutate",
    "content": "DOC. Consilierii din Ruseștii Noi se vor întruni în ședință. Ce subiecte vor fi discutate\n\nConsiliul Comunal Ruseștii Noi urmează să fie întrunit în ședință ordinară vineri, 17 septembrie. O dispoziție în acest sens a fost semnată de primara localității, Valentina Meșină. Primăria a publicat în mediul online atât ordinea de zi, cât și proiectele propriu zise, ce vor fi puse în discuție la ședință.\n\nAstfel, pe ordinea de zi se numără 8 subiecte. Printre acestea se numără o decizie de eliberare din funcție a viceprimarului comunei Ruseștii Noi, Ion Levința. Potrivit primarei, Valentina Meșină, la baza acestei decizii stă cererea lui Ion Levința, iar motivele de eliberare sunt de ordin personal (probleme de sănătate). De asemenea, Valentina Meșină spune că nu are deocamdată o altă candidatură pentru această funcție.\n\nDe asemenea, pe ordinea de zi se află un proiect de aprobare a unui Regulament de oferire a titlului de cetățean de onoare a comunei Ruseștii Noi. Valentina Meșină declară că lipsa unui astfel de regulament este o scăpare, o eroare, ce necesită a fi îndreptată, iar după aprobarea regulamentului, urmează efectuarea unui sondaj, prin care locuitorii comunei să decidă/să propună candidaturile celor ce urmează să li se ofere acest titlu. Până acum, titlul de cetățean de onoare a comunei Rusești a fost oferit unui număr de 6 persoane, dintre care unul post-mortem.\n\nOrdinea de zi și proiectele de decizie ce vor fi discutate de consilieri la următoarea ședință pot fi consultate mai jos:",
    "metadata": {
      "original_file": "Ialoveni_Online_0390.html"
    }
  },
  {
    "title": "VIDEO/ DOC// „Templul culturii” din orașul Ialoveni va purta numele maestrului Andrei Ungureanu",
    "content": "Cu voturile a 20 din cei 20 de consilieri prezenți la ședința Consiliului raional Ialoveni din 5 august 2021, a fost aprobată decizia „Cu privire la atribuirea denumirii „Andrei Ungureanu” Casei raionale de cultură din Ialoveni .”\n\n„ Cine este pentru? Șase, zece, patru, unanim! Vă mulțumesc, nici nu m-am gândit că poate fi altfel „, a remarcat președintele ședinței, Mihai Braga\n\nSolicitarea, de atribuire Casei raionale de cultură a numelui lui Andrei Ungureanu, a venit, în primul rând, de la mai mulți locuitori din orașul Ialoveni. Aceștia au mers cu ideea la Primăria Ialoveni.\n\nLa ședința din 28 mai 2021, Consiliul orășenesc ialoveni a votat un demers către Consiliul raional Ialoveni cu solicitarea de a atribui Casei de cultură din Ialoveni numele de Casa raională de cultură „Andrei Ungureanu”.\n\nDecizia Consiliul orășenesc și un demers de la primărie au fost înainte către Consiliul raional, care are în gestiune Casa raională de cultură:\n\nVictor Pletosu, specialist principal la Secția raională de cultură a scris o REFERINȚĂ despre Andrei Ungureanu, care a fost inclusă și în decizia aprobată la CRI:\n\nDistinsul profesor, maestrul coregraf Andrei UNGUREANU, Om Emerit al Republicii Moldova, conducător artistic al Ansamblului de dansuri populare ,,Porumbiţa” și al Studioului artistic ,,Enigma”, metodist al Casei Raionale de Cultură Ialoveni, președintele Consiliului ramural Ialoveni a Federației Sindicatelor Lucrătorilor în Domeniul Culturii.\n\nS-a născut în familia ţăranilor Ion şi Natalia Ungureanu din s. Dănceni, la 18 decembrie 1948. A absolvit Şcoala medie Dănceni, apoi Colegiul de mecanizare din or. Hînceşti şi comuna Svetlîi în anul 1967. Aici îşi începe cariera de dansator în Ansamblul de dansuri populare „Andrieş”, conducător artistic – Ion Musteaţă.\n\nDupă îndeplinirea serviciului militar studiază la Colegiul de Arte din or. Soroca, specialitatea: coregrafie, pe care îl absolveşte cu diplomă roşie.\n\nMaestrul și-a desăvârșit pregătirea temeinică la instituțiile de elită: Institutul de Arte ,,Gavriil Muzicescu” pe care îl absolvește în anul 1978, apoi, Academia de Administrare Publică. Și-a consacrat întreaga viață culturii naționale – artei coregrafice ! A parcurs o odisee de funcții administrative în domeniul culturii, afirmându-se, după merit, drept un distins profesor ce a fondat o prestigioasă școală de coregrafie cu participări notorii, încununate de triumf la festivaluri internaționale de muzică și dans.\n\nAngajat în câmpul muncii, în cadrul Secţiei Cultură a raionului Nisporeni, unde înfiinţează Ansamblul de dansuri populare ,,Oleandra”, care susţine un şir de turnee în regiunea Volgograd, Federaţia Rusă, judeţul Rahov, Ucraina, şi prin multe localităţi din Republica Moldova. În acest ansamblu şi-a început activitatea vestitul interpret de muzică uşoară Gheorghe Ţopa.\n\nÎn calitate de şef Direcție Cultură a raionului Camenca, Andrei Ungureanu înfiinţează un ansamblu de dans popular şi o catedră de coregrafie la Şcoala de Arte Camenca. Susţine un şir de turnee în Ucraina, Polonia, împreună cu vestitul compozitor Petre Teodorovici şi în Bulgaria cu regizorul Vasile Stratulat.\n\nMaestrul Andrei Ungureanu a activat 10 ani în s. Ţaul, raionul Donduşeni, unde a înființat Ansamblul de dansuri populare „Spicuşor”, care împreună cu Orchestra de muzică populară „Alboteanca” devine laureat al Primului Festival Unional de Creaţie Populară din URSS şi multe alte festivaluri republicane şi internaţionale. În acest ansamblu a dansat mai mulţi ani vestitul interpret Vasile Mereuţă.\n\nÎn calitate de şef al Direcţiei Cultură a raionului Ialoveni, profesorul Andrei Ungureanu înfiinţează Filiala de carte românească „Nicolae Titulescu”, Ialoveni, în colaborare cu Biblioteca Judeţeană „Ion Minulescu”, Slatina, judeţul Olt. Inaugurează catedra de coregrafie la Şcoala de Arte Ialoveni. Împreună cu doctorul în etnologie Tudor Colac de la Academia de Ştiinţe a Moldovei instituie Festivalul-Concurs Naţional al Interpreţilor Violonişti „Filip Todiraşcu”, Festivalul de folclor „Sărbătoarea pe Botna”, înregistrat de UNESCO, precum și Simpozionul ştiinţific „Petre Ştefănucă”, dedicat marelui folclorist basarabean, originar din Ialoveni.\n\nÎn anul 1990, înființează Ansamblul de Muzică şi Dans Popular ,,Porumbiţa”, conducător artistic, coregraf, Andrei UNGUREANU, dirijor al orchestrei, domnul profesor Gheorghe MATEI. Formaţia era specializată în prezentarea unui repertoriu folcloric.\n\nMaestrul Andrei Ungureanu a înfiinţat și Ansamblul unificat „Doina Prutului”, cu dansatorii şi orchestra din Ialoveni, împreună cu dansatorii din Murgeni, jud. Vaslui, care prin participarea la „Festivalul Internaţional al ţărilor latine” din or. Tulcea, a obţinut Marele Trofeu.\n\nAnsamblul de dansuri populare ,,Porumbiţa” acumulează în palmaresul său o mulţime de festivaluri naţionale şi internaţionale, precum: ,,Festivalul din Hîrlău”, ,,Hora din străbuni” din Vaslui, Festivalul „Jocul din bătrăni” din Tîrgu-Mureş”, de Ziua Naţională a României.\n\nA participat la Festivalul Internaţional de Muzică şi Dans „Ghiocelul de argint” din Arad, cu tânăra şi talentata interpretă Nicoleta Cotorobai, și s-a învrednicit de locul I.\n\nÎn anul 1995 înființează Ansamblul de dansuri sportive „Enigma”, Ialoveni. Aci a studiat dansul și renumitul interpret Adrian Ursu. Denumit, apoi, Studioul artistic „Enigma”, Ialoveni, a dus faima dansului european şi latino-american în România, Ungaria, Polonia, Lituania și Belarus. Formația deține trofeul Festivalului ,,Meridianele dansului” din Oneşti, Bacău, interpretând valsurile: ,,Valurile Dunării”, ,,Sub cerul Parisului” și ,,Splendoarea gingăşiei”, pe muzica compozitorului Eugen Doga. În formația ,,Enigma” a dansat și renumitul interpret Adrian Ursu.\n\nCoregraful consacrat Andrei Ungureanu a înfiinţat formaţiile de dans sportiv „Elegance” în Costeşti şi „Ghioceii” în Dănceni, satul său de baştină. Aici, primii paşi de dans i-a făcut frumoasa şi talentata cântăreaţă de muzică uşoară Mariana Mihăilă.\n\nFiecare gând coregrafic al maestrului se materializează în mișcări perfecte de dans. Repertoriul variat de dansuri montate de Andrei Ungureanu, se remarcă prin compozițiile inedite: „Colaj moldo-brazilian” și „Caleidoscop coregrafic internațional executat cu înaltă măiestrie de dansatorii Ansamblului de dansuri populare „Porumbiţa” şi ai Studioului artistic ,,Enigma”. Caleidoscopul include o suită de dansuri tradiţionale ale diferitor popoare cu frumuseţea melosului și coloritul costumelor splendide: „Hora moldovenilor”, Moldova; „Gopac” – dansul tradiţional al Ucrainei; „Polca belorusă”; „Horo”, Bulgaria; „Ciardaş”, Ungaria; „Lezghinca”, Georgia; ,,Horovod” și „Russcaia pleasovaia” – dansuri din Federaţia Rusă; ,,Suita de dansuri folclorice pe Valea Tutovei”, România; „Lambada” şi „Macarena”, dansuri ce-şi au originea în Brazilia şi Spania; ,,Dansul ţigănesc” reprezentativ pentru romii din Moldova și o lucrare de excepție „Ciocîrlia” din Moldova.\n\nFigură proeminentă a culturii naţionale, promotorul şi iniţiatorul multor manifestări culturale, este deținătorul Diplomei de gradul I a Guvernului Republicii Moldova, a Insignei de onoare a sindicatelor, precum și al titlurilor onorifice: „Personalitatea Anului 2012 în Domeniul Culturii” – conferit de Consiliului Raional Ialoveni cadrul Festivităţii ,,Topul Raional al Personalităţilor, și ,,Ambasador al orașului Ialoveni”, conferit de primăria orașului.\n\nLa 18 decembrie 2018, în incinta Casei Raionale de Cultură Ialoveni s-a desfășurat spectacolul jubiliar extraordinar ,,Invită maestrul Andrei Ungureanu la 70 de ani de la naştere şi 45 de ani de creaţie – o viață în ritm de dans” – un raport de creaţie a şcolii de coregrafie a distinsului profesor Andrei Ungureanu, Om Emerit.\n\nLa 24 februarie 2021 a plecat în eternitate, dar personalitatea sa artistică notorie și impunătoare și-a lăsat vie amprenta prin performanțele înalte și generațiile de discipoli care continuă să valorifice arta coregrafică!",
    "metadata": {
      "original_file": "Ialoveni_Online_0406.html"
    }
  },
  {
    "title": "Consultări publice la Cărbuna: salubrizarea localității și pășunatul",
    "content": "Primăria Cărbuna invită locuitorii la consultări publice, în care vor fi discute regulamentele privind salubritatea și pășunatul în localitate. Consultările vor avea loc marți, 23 iulie, începând cu ora 16:00, în Sala de Ședințe a Primăriei.\n\n„Pentru a avea un sat mai curat, unde deșeurile sunt colectate separat, este nevoie de implicarea fiecăruia”, spun autoritățile, care așteaptă ca sătenii să vină într-un număr cât mai mare la consultări.\n\nÎn timpul consultării, oamenii vor afla care sunt prevederile documentelor propuse de autorități și își vor putea expune părerea inclusiv despre:\n• cât trebuie să plătim pentru evacuare;\n\nRegulamentele pot fi solicitate la primărie sau consultate aici: https://bit.ly/regulamentecarbuna\n\nREgulamentul cu privire la salubrizare prevede că fiecare gospodărie este obligată să încheie un contract de salubrizare. Vor fi, totuși și excepții: cei care vor demonstra că nu produc gunoi sau îl vor duce de sinestătător în locuri special amenajate, cu respectarea tuturor regulilor. Aceste excepții vor fi aprobate doar de către Consiliul local.\n\nCei care nu pot participa fizic la consultări, pot transmite recomandările pe adresa fizică sau email-ul Primăriei: [email protected] .",
    "metadata": {
      "original_file": "Ialoveni_Online_0056.html"
    }
  },
  {
    "title": "Consilierii raionali se întâlnesc în ședință pentru a treia oară în luna decembrie 2023",
    "content": "Consilierii raionali se întâlnesc în ședință pentru a treia oară în luna decembrie 2023\n\nDeși s-au întâlnit în ședință extraordinară pe 15 decembrie, consilierii raionali sunt convocați din nou, fiind a treia ședință în această lună. De această dată, ședința extraordinară este planificată pentru 21 decembrie, ora 11:00, iar pe ordinea de zi sunt cinci subiecte.\n\nPotrivit proiectelor de decizie, consilierii vor vota modificarea bugetului, vor decide planul de încorporare a cetățenilor privind serviciul militar în termen, în termen redus, și a rezerviștilor, în caz de mobilizare. Astfel, se propune termenul 11 martie – 31 iulie 2024 pentru examinarea medico- militară a recruţilor din raionul Ialoveni cu anii de naştere 1997-2006 (2006-prima jumate a anului) și recruții care se adresează după atingerea vîrstei 27 de ani (de la 01 februarie 2024 – 01 august 2024).\n\nDe asemenea, la ședință va fi eliberată din funcția de șefa Direcției Generale Asistență Socială și Protecția Familiei, Margarita Tonu, din data de 09.01.2024, în legătură cu expirarea termenului de preavizare. Astfel, Consiliul raional Ialoveni va achita Margaritei Tonu plata unei indemnizaţii de şomeră în mărime de un salariu mediu lunar şi a unei indemnizaţii de eliberare din serviciu în mărime de 2 salarii medii lunare pentru o vechime de la 2 la 7 ani, cât și îndemnizația de concediu nefolosit, conform legislației în vigoare.\n\nUn alt subiect propus la ședință este delegarea reprezentantului legal pentru Consiliul raional Ialoveni în instanța de judecată. Pentru această responsabilitate se propune candidatura Antoninei HÎȚU, șefa Serviciului juridic din cadrul Aparatului președintelui raionului, pentru a reprezenta în instanţele judecătorești, organele procuraturii, organele de urmărire penală, alte autorități publice locale și centrale interesele Consiliului raional Ialoveni și ale instituțiilor al căror fondator este Consiliul raional.\n\nProiectele de decizie pot fi văzute aici .",
    "metadata": {
      "original_file": "Ialoveni_Online_0113.html"
    }
  },
  {
    "title": "„Satul european” - Guvernul a aprobat includerea proiectelor câștigătoare în Lista pentru finanțare în 2022-2023",
    "content": "„Satul european” – Guvernul a aprobat includerea proiectelor câștigătoare în Lista pentru finanțare în 2022-2023\n\n492 de proiecte de dezvoltare locală, în valoare totală de peste două miliarde de lei, vor fi implementate în cadrul Programului național „Satul european”. Concursul pentru selectarea proiectelor s-a desfășurat în perioada martie-aprilie a anului curent, fiind aplicate, în total, 728 de dosare de participare. Printre proiectele selectate se numără și 20 de proiecte depuse de localități din raionul Ialoveni. \n\n\n\nGuvernul a aprobat, ieri, 22 iulie, includerea proiectelor câștigătoare în Lista proiectelor prioritare de dezvoltare locală, pentru finanțare din sursele Fondului național privind dezvoltarea regională și locală (FNDRL), în perioada 2022-2023. \n\n Astfel, din 492 de proiecte selectate:\n\n– 152 sunt destinate construcției/extinderii/reabilitării/modernizării sistemelor de alimentare cu apă, de epurare a apei și de canalizare;\n\n– 71 proiecte – construcția, reconstrucția edificiilor sportive, centre de îngrijire pentru copii, persoane în etate și persoane cu nevoi speciale;\n\nLa etapa următoare, în urma aprobării listei proiectelor, Oficiul Național de Dezvoltare Regională și Locală urmează să inițieze procedura de semnare a contractelor de finanțare cu administrațiile publice locale.\n\nMenționăm că, pentru finanțarea proiectelor câștigătoare, se vor utiliza mijloacele financiare alocate în FNDRL, prevăzute în Legea anuală a bugetului de stat, mijloacele financiare alocate din surse externe, bugetele APL, dar și alte surse permise de lege.",
    "metadata": {
      "original_file": "Ialoveni_Online_0282.html"
    }
  },
  {
    "title": "DOC// Primăria Dănceni: 491 de mii de lei au fost alocați pentru apeduct, drum, grădiniță și participanții la conflictele armate",
    "content": "DOC// Primăria Dănceni: 491 de mii de lei au fost alocați pentru apeduct, drum, grădiniță și participanții la conflictele armate\n\n34 de mii de lei au fost alocați de către Primăria Dănceni pentru realizarea proiectului tehnic pentru termoizolarea Grădiniței „Albinuța” și alți 160 de mii de lei pentru construcția sistemului de încălzire în grupa nouă a grădiniței. Decizia a fost luată la ședința Cosiliului local din 8 februarie 2022. De asemenea, consilierii au votat acordarea ajutorului bănesc pentru participanții la conflictele armate din Transnistria și Afganistan dar și contribuția pentru proiectul de apeduct Sociteni-Dănceni-Suruceni-Nimoreni-Malcoci.\n\nAstfel, consilierii au distribuit suma de 7 mii de lei pentru ajutorul bănesc în valoare de 200 de lei pentru participanții la conflictele armate din Transnistria și câte 400 de lei celor din Afganistan.\n\nAlți 150 de mii de lei au fost distribuiți pentru achitarea serviciilor de construcție a sistemului de epurare și canalizare din localitate.\n\nContribuția Primăriei Dănceni pentru proiectului de apeduct Sociteni-Dănceni-Suruceni-Nimoreni-Malcoci reprezintă 50 de mii de lei. Pentru proiectul tehnic pentru construcția drumului de pe strada Hîrțului s-a alocat 90 de mii de lei.\n\nÎn total la ședința consiliului au fost distribuiți 491 de mii de lei din soldul disponibil la 01.01.2022.\n\nMai multe detalii, în decizia de mai jos. \n\n Notă: În decizia Consiliului este indicată suma de 492 de mii de lei, cu o diferență de 1000 de lei mai mult. Adunând sumele alocalte, am constatat că s-a produs o eroare de calcul, astfel, primara localității a dat asigurări că decizia va fi corectată cu suma de 491 de mii de lei.",
    "metadata": {
      "original_file": "Ialoveni_Online_0328.html"
    }
  },
  {
    "title": "Primarul de Ialoveni vine cu o altă propunere pentru parcul din sectorul Huțuleuca",
    "content": "Primarul de Ialoveni vine cu o altă propunere pentru parcul din sectorul Huțuleuca\n\nPrimarul de Ialoveni, Sergiu Armașu, propune o altă denumire pentru parcul din sectorul Huțuleuca, după ce consilierii orășenești au decis, acum o lună, că acest parc va purta numele actualului primar . Edilul se declară „măgulit și deopotrivă deosebit de onorat” de această inițiativă, dar propune o altă denumire: Parcul Prieteniei.\n\nÎntr-o postare pe pagina Primăriei, publicată astăzi, Sergiu Armașu declară: „Stimați consilieri locali, dragi colegi, dragi ialoveneni, voluntari și susținători fideli pe tot parcursul activității, desigur mă simt măgulit și deopotrivă deosebit de onorat de inițiativa respectivă, dar vă rog să acceptați propunerea mea personală de a promova o denumire, care să reflecte adevăratul spirit al locuitorilor orașului nostru, să reflecte buna colaborare și sprijinul reciproc între toți locuitorii orașului și partenerii noștri de dezvoltare, să reflecte eforturile comune care le depun ialovenenii atunci când lucrează pentru o cauză comună. Propunerea pe care vă rog să o acceptați și să o promovăm unanim, toți ialovenenii, este denumirea – PARCUL PRIETENIEI!.\n\nPrietenia adevărată este o veritabilă bogăție, o calitate care aduce pace și seamănă înțelegere în jur. În acest PARC vrem să se întâlnească prietenii, toate generațiile; în acest Parc vrem să se înfiripeze noi prietenii și să transmitem peste ani valoarea și importanța relațiilor de prietenie, bazată pe bunăvoință reciprocă, buna-credință și altruism”.",
    "metadata": {
      "original_file": "Ialoveni_Online_0001.html"
    }
  },
  {
    "title": "Pe ce a cheltuit banii în 2020 APL Ialoveni. Raportul de venituri și cheltuieli",
    "content": "Pe ce a cheltuit banii în 2020 APL Ialoveni. Raportul de venituri și cheltuieli\n\nAcesta este raportul prezentat de contabilitatea primăriei Ialoveni, despre cum a fost gestionat bugetul orașului Ialoveni în anul 2020 și pe ce au fost cheltuiți banii și ce venituri au fost acumulate",
    "metadata": {
      "original_file": "Ialoveni_Online_0451.html"
    }
  },
  {
    "title": "Ruseștii Noi. Consilierii au repartizat beton pentru 5 străzi din comună",
    "content": "Ruseștii Noi. Consilierii au repartizat beton pentru 5 străzi din comună\n\n314 m3 de beton au fost repartizate la ultima ședință a Consiliului comunal Ruseștii Noi. De beton vor beneficia locuitorii a cinci străzi din comună, din cel 10 selectate drept prioritare pentru a fi reparate, în cadrul audierilor publice.\n\nUn consilier s-a arătat nemulțumit că Primăria a recepționat 11 cereri de la cetățeni pentru reparația străzilor, în urma audierilor publice, însă beton este doar 314 m3: „Ca să-i împăcăm pe toți ăștia 11 care sunt pe listă, să le dăm câte 20 de m3? Nu știm cum să procedăm”.\n\n„Este ultima ședință ordinară a consiliul din mandatul 2019-2023, consider că este oportun să finisăm sectoarele de drum care au nevoie de o mașină de beton, de două, trei. Ar fi corect să finisăm niște drumuri care nu au fost duse la bun sfârșit. Vă rog să votați pentru această propunere, pentru că este reală și oportună, în situația în care noi nu putem începe să construim un drum nou de la A la Z”, a răspuns primara de Ruseștii Noi, Valentina Meșină.\n\n„Este nevoie la sectorul de drum de la Valeriu Căpățină, care singur a contribuit la porțiunea asta de drum. Este nevoie de drumul spre biserică, unde sătenii au contribuit 100%. Este nevoie la drumul de la Ruseștii Vechi care anul trecut nu s-a dus la bun sfârșit. La drumul de pe șes, unde sunt inundații frecvente. Este nevoie la angajatul Primăriei, Victor Codreanu, care a contribuit cu 9 mii de lei la drum, dar la care nu a ajuns drumul. El se trezește la fiecare oră, la miezul nopții și soluționează problemele ce țin de spargerile de apă. Dumnealui este angajat al Primăriei și lucrează pentru tot satul, rămâne cu glodul și până în ziua de astăzi. Este drumul de la lutniță, care trebuie adus măcar până la șanțul de scurgere”, a mai spus primara.\n\nDupă mai multe discuții în contradictoriu, consilierii au decis repartizarea betonului pentru cinci străzi, dintre care o stradă i-a revenit doar 20 m3.",
    "metadata": {
      "original_file": "Ialoveni_Online_0144.html"
    }
  },
  {
    "title": "Consultări publice privind siguranța circulației rutiere pe drumurile aflate în gestiunea Consiliului Raional Ialoveni",
    "content": "Vicepreședinta raionului Ialoveni, Victoria Marian Bogos, anunță consultări publice în privința asigurării circulației rutiere în raionul Ialoveni, pe străzile aflate în gestiunea Consiliului Raional Ialoveni.\n\n„Stimați cetațeni, primari, consilieri, activiști civici și oameni implicați ai raionului Ialoveni! Joi la ora 10.00 se va întruni comisia raională pentru Asigurarea Securitatății Circulației Rutiere, unde vom face totalurile anului 2021 și vom stabili priorități pentru 2022 legate doar de sectoarele de drum cu indicele „L” indicate în poza de mai jos, doar aceste sectoare sunt în gestiunea consiliului raional Ialoveni. Încurajăm să veniți cu propuneri constructive, acceptăm obiecțiile și căutăm soluțiile la ele. Puteți scrie sugestiile atât în comentarii, cât și în privat”, scrie Victoria Marian Bogos.",
    "metadata": {
      "original_file": "Ialoveni_Online_0353.html"
    }
  },
  {
    "title": "Consiliul sătesc Cărbuna a aprobat tarifele pentru serviciile prestate de tractorul multifuncțional al Primăriei",
    "content": "Consiliul sătesc Cărbuna a aprobat tarifele pentru serviciile prestate de tractorul multifuncțional al Primăriei\n\nConsiliul sătesc Cărbuna a aprobat, la ultima ședință a consiliului, din 20 iunie, tarife pentru serviciile prestate de tractorul multifuncțional al Primăriei Cărbuna, pentru anul 2023. Este vorba despre tractorul procurat în luna aprilie a anului curent, cu finanțarea Agenției pentru Intervenții și Plăți în Agricultură. Agenții economici și persoanele nerezidente urmează să achite un tarif mai mare cu 10% față de rezidenții satului, conform deciziei consilierilor.\n\nTractorul a costat 745 700 lei dintre care 562 400 lei a constituit finanțarea Agenției de Intervenții și Plăți în Agricultură și 183 300 lei a fost contribuția Administrației Publice Locale a satului Cărbuna.\n\n„Avem un tractor multifuncțional, de capacitate mare. Mulți oameni vin și îmi spun: „Domn primar, avem de dus niște gunoi, avem de făcut asta, asta”. Am angajat un tractorist și am pus niște taxe pentru serviciile acestui tractor, pentru a putea autoîntreține tractorul”, ne spune primarul de Cărbuna, Constantin Cecoi.\n\nAstfel, pentru servicii de transportare a încărcăturilor în intravilanul localității se va percepe o taxă de 350 de lei, iar din (în) extravilanul localității – 450 de lei.\n\nServicii ce implică cisterna pentru apă vor costa 300 de lei, iar serviciile de cosire a ierbii, pentru un hectar, vor costa 1000 de lei.\n\nLa tarifele menționate mai sus se va adăuga 10% pentru agenții economici și persoanele nerezidente.",
    "metadata": {
      "original_file": "Ialoveni_Online_0216.html"
    }
  },
  {
    "title": "Văratic: Audieri publice privind conectarea gospodăriilor la sistemul de canalizare",
    "content": "Conectarea gospodăriilor la sistemul de canalizare cu stația de epurare din Văratic este subiectul pentru discuție la audierile publice anunțate de Primăria Văratic. Audierile publice vor avea loc duminică, 28 aprilie, ora 13:00, în incinta primăriei.\n\nPotrivit dispoziției din 22 aprilie 2024, cetățenii sunt invitați să discute despre conectarea locuitorilor la sistemul de canalizare, iar administrația va informa cetățenii prin publicarea dispoziției pe rețelele de socializare.",
    "metadata": {
      "original_file": "Ialoveni_Online_0095.html"
    }
  },
  {
    "title": "Trei sectoare de drum din localitatea Nimoreni vor fi reparate din banii redistribuiți din Fondul Rutier",
    "content": "Trei sectoare de drum din localitatea Nimoreni vor fi reparate din banii redistribuiți din Fondul Rutier\n\nConsilierii locali din Nimoreni au aprobat la ședința consiliului din 22 martie reparația a trei sectoare de drum din localitate. Cei 590 de mii de lei redistribuiți din Fondul Rutier vor fi cheltuiți pentru cele aproximativ 650 de metri de drum. Lucrările ar urma să înceapă în această primăvară.\n\nPotrivit documentului cele trei sectoare de drum care vor fi reparate sunt: „drumul de la Z.Curnic până la Covali O.; drumul de la drumul principal până la Burea Nicolai și drumul varianta albă în sectorul nou de la drumul principal până la Cojocari Nicolai”, se arată în decizia consiliului.\n\nPrimarul localității susține că drumurile ar avea aproximativ 650 de metri iar lucrările ar urma să înceapă în această primăvară. „A fost aleasă compania prin tender care va efectua lucrările la toate cele trei sectoare de drum. Conform planului reparația va începe în luna mai însă perioada de reparare va dura și anul viitor”, susține Andrei Covali.\n\nPrimarul a precizat că deocamdată nu a fost solicitată contribuția locuitorilor pentru reparația drumurilor.\n\nAmintim că resursele Fondului Rutier au fost redirecționate primăriilor, conform taxelor achitate la stat de proprietarii vehiculelor înregistrate în fiecare localitate.",
    "metadata": {
      "original_file": "Ialoveni_Online_0304.html"
    }
  },
  {
    "title": "DOC. Decizie de expunere la licitație a unui teren public, la Ulmu. Numărul cadastral și prețul - ascunse",
    "content": "DOC. Decizie de expunere la licitație a unui teren public, la Ulmu. Numărul cadastral și prețul – ascunse\n\nConsiliul local Ulmu a aprobat la ultima ședință a consilierilor o decizie prin care s-a dat undă verde scoaterii unui teren pentru construcții la licitație publică de vânzare. Decizia a fost publicată în Registrul Actelor Locale, însă, din decizie a fost radiat atât numărul cadastral, în baza căruia poate fi identificat și localizat terenul respectiv, cât și prețul de vânzare al acestuia.\n\nContactat de IaloveniOnline, Sergiu Bozian – fost şef de direcţie la Centrul Naţional pentru Protecţia Datelor cu Caracter Personal și expert în domeniu, spune că iradierea unor astfel de informații, precum numărul cadastral al unui teren expus la licitație publică, cât și prețul acestuia, este un abuz.\n\n„Nu, nu au dreptul să radieze aceste informații. Avem o instrucțiune, aprobată în noiembrie 2022 de către Cancelaria de Stat, în care este indicat expres ce informații trebuie să fie hașurate și ce informații nu trebuie să fie hașurate, din deciziile autorităților\n\nÎn momentul in care depersonalizează – trebuie sa aibă un motiv. Dacă ei nu răspund motivul – înseamnă ca el nu exista”.\n\nConform Instrucțiunii Cancelariei de Stat, numărul cadastral al unui teren aflat în proprietate publică trebuie publicat și nu trebuie depersonalizat.\n\nAm contactat persoana responsabilă de publicarea deciziilor în Registrul Actelor Locale, din cadrul Primăriei Ulmu, pentru a întreba de ce a fost radiat din decizie numărul cadastral și prețul:\n\n„Nu știu de ce, nu trebuia să șterg. Dar o sa fie notificată de Cancelaria de Stat și această decizie nu va fi valabilă. Nu s-au dat corect niște date și o să fie abrogată prin decizia Consiliului. Când o să fie aprobată o nouă decizie, deja o să știu ce să fac”, ne-a spus Iulia Bîrcă, secretară.\n\nÎntrebată după ce principii se conduce atunci când decide care informații le radiază și care le lasă la vedere, secretara ne spune:\n\n„Noi am avut trei seminare la acest subiect și la un seminar ni s-a spus într-un fel, la alt seminar în alt fel. La un seminar ni s-a spus să ștergem și număr cadastral și tot”.\n\nTotuși, la publicarea deciziei în Registrul Actelor Locale, persoana responsabilă de încărcarea documentului în Registru, intenționat sau nu, a lăsat vizibil numărul cadastral în titlul deciziei. Astfel, am putut identifica și localiza terenul ce urmează a fi scos la licitație.",
    "metadata": {
      "original_file": "Ialoveni_Online_0241.html"
    }
  },
  {
    "title": "Primăria Nimoreni oferă 10 mii de lei ajutor familiei lui Igor Ciofu, victima atacului armat de la Aeroportul Internațional Chișinău",
    "content": "Primăria Nimoreni oferă 10 mii de lei ajutor familiei lui Igor Ciofu, victima atacului armat de la Aeroportul Internațional Chișinău\n\nFamilia lui Igor Ciofu, victima atacului armat de la Aeroportul Internațional Chișinău din 30 iulie va primi un ajutor financiar de 10 mii de lei, din bugetul local al localității Nimoreni. Primarul satului, Andrei Covali ne-a comunicat că Primăria urmează să întreprindă și alte acțiuni post-mortem.\n\nLa inițiativa primarului, consilierii au aprobat decizia privind acordarea unui ajutor material în valoare de 10 mii de lei, soției victimei, Diana Ciofu. Andrei Covali, primarul localității spune că urmează și alte acțiuni a fi întreprinse de primărie. „Ne dorim să redenumim o stradă din localitate în memoria lui Igor Ciofu și conferirea post-mortem a titlului de „Cetățean de onoare al localității Nimoreni”. Urmează să facem și consultării cu cetățenii vis a vi de aceste acțiuni”, a specificat primarul.\n\nȘi Guvernul Republicii Moldova anunța anterior că oferă câte un milion de lei pentru familiile celor doi angajați ai Aeroportului care au murit în urma cumplitului atac.\n\nAmintim că Igor Ciofu, locuitor al satului Nimoreni a fost victima atacului armat de la Aeroportul Internațional Chișinău, când un cetățean al Tadjikistanului a primit refuz de a intra în Republica Moldova din considerente de securitate a împușcat mortal un polițist de frontieră și un angajat din securitatea aeroportuară.\n\nÎn semn de profundă compasiune și solidaritate cu familiile, rudele și apropiații victimelor, Președinta Republicii Moldova, Maia Sandu, a semnat un decret privind declararea zilei de 4 iulie 2023 zi de doliu național .",
    "metadata": {
      "original_file": "Ialoveni_Online_0168.html"
    }
  },
  {
    "title": "Acces limitat și fără publicarea proiectelor de decizii – la Mileștii Mici va avea loc ședința Consiliului comunal",
    "content": "Acces limitat și fără publicarea proiectelor de decizii – la Mileștii Mici va avea loc ședința Consiliului comunal\n\nPrimăria Mileștii Mici a postat ordinea de zi a ședinței din 4 iunie 2021 pe contul paginii sale de Facebook , însă proiectele de decizii nu au fost făcute publice. Aceasta se întâmplă în condițiile actuale de pandemie, când pentru majoritatea cetățenilor, instrumentele online reprezintă singura posibilitate de a fi la curent cu procesul decizional și gestionarea banilor publici. În același anunț se mai spune că, “Accesul este limitat”.\n\nEvenimentul va avea loc în incinta primăriei, cu începere de la ora 14.00.\n\nPe ordinea de zi sunt incluse 20 de subiecte, printre care achitarea impozitelor și taxelor locale pentru anul 2020. Conform documentului, Primăria Mileștii Mici trebuie să încaseze 223.721,31 lei din impozitele agenților economici din localitate, dintre care aproape jumătate revin Întreprinderii de Stat CVC Mileștii Mici.\n\nPublicăm mai jos ordinea de zi a ședinței și anexele aferente taxelor locale.\n\nOrdinea de zi a ședinței Consiliului comunal Milestii Mici din 04.06.2021 by Stiri IaloveniOnLine on Scribd",
    "metadata": {
      "original_file": "Ialoveni_Online_0492.html"
    }
  },
  {
    "title": "Reacția Primăriei Ialoveni în urma publicării articolului privind informațiile radiate în actele administrative",
    "content": "Primăria Ialoveni reacționează după articolul publicat de IaloveniOnline în care sunt radiate informații din actele administrative, sub pretextul protecției datelor cu caracter personal.\n\n„Primăria Ialoveni consideră că articolul publicat nu corespunde realității, ori persoana care a publicat acest articol urma să se documenteze cu referire la acest subiect, am informat și informăm în continuare referința făcută de reprezentantul Guvernului care a făcut trimitere la documentul de bază, inclusiv la instruirile desfășurate de instituțiile responsabile și au tălmăcit anume așa publicarea actelor emise cum sunt arătate de toate primăriile, ori în cazul dat putem acuza toate primăriile de aceasta. Mai mult, noi am informat că suntem permanent deschiși și disponibili de a oferi orice informație cerută legal, inclusiv și în cazul dat am expediat și dacă este necesar vom prezenta și mai multe extrase din acte care face claritate la acest capitol, care ar fi interesul Primăriei de a ascunde datele primarului și a funcționarilor dacă acest lucru i-l puteți prelua online de pe pagina oficială sau fb fără careva impedimente. Noi vom publica pe pagina oficială actul de bază pentru a face lumină la acest subiect pentru a exclude ,, excesul de zel,, ”, comentează primăria, pe o rețea de socializare.\n\nAmintim că, Direcția administrație publică a Cancelariei de Stat ne-a confirmat că radierea numelor persoanelor cu demnitate publică din actele oficiale este un exces de zel. „Colegii noștri din administrația publică locală deseori au fost penalizați de către Centrul Naţional pentru Protecţia Datelor cu Caracter Personal (CNPDCP) și nu doar că evită, dar se tem de penalizare încât radiază tot sau aproape tot.”\n\nArticolul integral poate fi citit aici .",
    "metadata": {
      "original_file": "Ialoveni_Online_0187.html"
    }
  },
  {
    "title": "Comuna Zîmbreni respinge demersul Primăriei Costești de a contribui financiar la construcția Complexului sportiv din Costești",
    "content": "Comuna Zîmbreni respinge demersul Primăriei Costești de a contribui financiar la construcția Complexului sportiv din Costești\n\nConsiliul comunal Zîmbreni a respins, prin decizia Consiliului comunal din 25 februarie, un demers al Primăriei Costești, care a solicitat contribuția comunei la construcția Complexului Turistic Sportiv din satul Costești. Un astfel de demers a fost respins și de către Primăria Ialoveni, care, la 18 februarie, a anunțat Primăria Costești că a redirecționat solicitarea către Consiliul Raional Ialoveni. Consiliul Raional, în cele din urmă, la 24 februarie 2022 a alocat o sumă de 500.000 de lei pentru finanțarea acestui proiect.\n\nPrimăria Costești spune că la 9 februarie a expediat către primăriile partenere – Hansca, Zîmbreni, Ialoveni, Pojăreni, Molești, demersuri prin care solicită mijloace financiare pentru finalizarea Complexului turistic Sportiv din Costești. Deocamdată, niciuna nu a răspuns pozitiv la aceste demersuri, spune primarul satului Costești, Vasile Bortă.\n\n„Stadionul este unul regional. Toate primăriile acestea sunt asociați ai proiectului. Noi ne-am făcut treaba, dar ei deja…”, ne-a spus primarul Costeștiului Vasile Bortă.\n\nDe partea cealaltă, primarul comunei Zîmbreni spune că de la ei s-a cerut „susținere mai mult morală”, decât financiară.\n\n„Inițial, când s-a început proiectul, ni s-a spus ca trebuie o susținere mai mult morală. Dar nu s-a pus problema ca să contribuim financiar. Noi nu ne putem rezolva problemele noastre, dar ei vor sa contribuim financiar la proiectul ăsta”, ne-a spus primarul comunei Zîmbreni, Daniel Țonu.\n\nAcesta este primul demers prin care comunei Zîmbreni i s-a solicitat să vină cu o contribuție, spune Daniel Țonu. Deși complexul sportiv a fost gândit să fie unul regional, Daniel Țonu spune că „costeștenii se vor folosi în primul rând” de acest complex. „Nu prea cred ca noi, cei din Zîmbreni să venim acolo”, spune primarul, care opinează că acest complex ar fi trebuit să aibă statut raional.\n\nÎn acest context, Consiliul Comunal Zîmbreni a decis respingerea acestui demers. Un răspuns negativ a oferit și Primăria Ialoveni, care a anunțat Primăria Costești că a redirecționat demersul către Consiliul Raional Ialoveni, care, la rândul său, a decis alocarea a 500 de mii de lei pentru finalizarea acestui proiect.\n\nAm contactat Agenția de Dezvoltare Regională Centru, finanțatorul principal al acestui proiect, pentru a clarifica dacă primăriile Ialoveni, Molești, Hansca, Zîmbreni și Molești au vreo obligație financiară. Potrivit Șefului Secției Management Integrat al Proiectelor, Oleg Secrieru, patru entități au obligații financiare ca și contribuții la realizarea proiectului, conform cererii de finanțare depusă de Primăria Costești. Este vorba despre ADR Centru, aplicantul – Primăria Costești, Consiliul Raional și Federația Moldovenească de Fotbal care s-a angajat să doneze 1500 de scaune și gazonul artificial.\n\n„Conform cererii de finanțare, celelalte primării sunt parteneri, fără vreo obligație financiară”, spune Oleg Secrieru.\n\nDe menționat că, Complexul Turistic Sportiv din Costești va avea, conform proiectului, 1500 de locuri, un teren de fotbal, pistă pentru alergări, sărituri în înălțime, parcare, vestiar și toate condițiile pentru beneficiari. Suma totală a proiectului – 32,4 milioane lei, dintre care din Fondul Naţional pentru Dezvoltare Regională (FNDR) – 22,5 milioane lei, iar contribuția locală (Consiliul Raional și Primăria Costești) – 9,9 milioane lei. Contractul a fost semnat în anul 2017, și, deși termenul de executare a fost de 24 de luni, lucrările au loc și astăzi.",
    "metadata": {
      "original_file": "Ialoveni_Online_0312.html"
    }
  },
  {
    "title": "Modificarea bugetului și proiecte de dezvoltare sunt pe ordinea de zi a ședinței Consiliului local Puhoi",
    "content": "Modificarea bugetului și proiecte de dezvoltare sunt pe ordinea de zi a ședinței Consiliului local Puhoi\n\nO dispoziție semnată de primarul de Puhoi, Ion Goreanu informează despre convocarea ședinței ordinare a Consiliului local. Ședința este planificată pe data de 19 mai, ora 14:00, în incinta primăriei.\n\nÎn cadrul ședinței, consilierii urmează să rectifice bugetul local, să aloce mijloace financiare și să examineze notificarea Cancelariei de Stat cu nr. 1304/OT 4-293 din 20.04.2023.\n\nPe ordinea de zi se regăsește și cererea de proiect a primăriei la Oficiul Național de Dezvoltare Regională și Locală.\n\nDe asemenea, se va examina posibilitatea de a instrui primăria în proiectul CUPS, care prevede crearea Centrelor Unificate de Prestare a Serviciilor Publice. Proiect presupune îmbunătățirea accesului la serviciile publice, sporirea eficienței și calității serviciilor, servicii accesibile aproape de locul de trai, și alfabetizare digitală în vederea accesări serviciilor electronice pentru populația de la sate.",
    "metadata": {
      "original_file": "Ialoveni_Online_0257.html"
    }
  },
  {
    "title": "VIDEO// Câți bani și pentru ce cheltuieli a aprobat Consiliul orășenesc Ialoveni la ședința din 28 mai 2021",
    "content": "VIDEO// Câți bani și pentru ce cheltuieli a aprobat Consiliul orășenesc Ialoveni la ședința din 28 mai 2021\n\nConform informațiilor decizia 02/02 „Cu privire la modificarea bugetului orașului Ialoveni și alocarea mijloacelor financiare”, luată la ședință Consiliului orășenesc Ialoveni din 28 mai 2021, consilierii au discutat și aprobat alocarea următoarelor sume de bani din bugetul orașului pentru diverse cheltuieli:\n\nDin Fondul de Rezervă se alocă :\n• \n• – ajutor unic pentru persoanele care au fost deportate (câte 300 lei)\n• – servicii de locațiune a biroului pentru secția de votare nr. 5;\n\nÎn cadrul ședinței, Elena Palii, economistă, a propus modificărea punctului 1, care a fost completat cu subpunctul: 1.13 – 4 mii lei – ajutor unic cetățeanului Bogos Valentin, jurist la Primăria Ialoveni. ( Ajutorul a fost oferit pentru a procurarea de anvelope noi la automobil. Anvelopele juristului Primăriei Ialoveni au fost deteriorate prin tăiere de persoane necunoscute în parcarea Curții de APEL Chișinău, în timp ce juristul Primăriei Ialovenis e afla la un proces de judecată reprezentând interesele primăriei.) \n\n Suma totală finală alocată din Fondul de Rezervă fiind de 70 mii 200 lei.\n\nDin supra-venitul format la bugetul orașul Ialoveni a fost alocată suma de 1 milion 223 mii 300 lei :\n\n– pentru ( Din discuțiile de la Comisia buget, consilierii au fost informați că este vorba despre tehnică, computere, camere și softuri pentru transmisiuni live, lecții online și în toate grupele să fie instalat internet. Aceasta a fost solicitarea insitituțiilor. ) la următoarele instituții: \n\n -Grădinița de copii ,,Andrieș” \n\n -Grădinița de copii ,,Lăstărel” \n\n – Grădinița de copii ,,Regina Maria” \n\n – Primăria or. Ialoveni;\n\n– a obiectului ,,Reparația străzii Mihai Viteazul”; \n\n – construcția terenului sportiv multifuncțional sect. Huțuleuca; \n\n – achitarea tichetelor de alimentație pentru angajații din sectorul de amenajare; \n\n – pentru procurarea ecranului inteligent; \n\n – pentru edificarea pavilionului pentru lactate.\n\n– Școala de arte \n\n – Grădinița de copii ,,Andrieș” \n\n – Grădinița de copii ,,Lăstărel” \n\n – Grădinița de copii ,,Regina Maria”\n\n– pentru procurarea recuzitei de scenă pentru colectivele artistice; \n\n – pentru lucrări de amenajare a teritoriului; ( dar alocați pentru reparația repația acoperișului Bisericii „Sfânta Cuvioasa Parascheva”, detalii aici: link)\n\nDin Supra venitul format din donații voluntare a fost alocată suma de 240 mii de lei, dintre care:\n\ndin donații – reparația accesului la curtea blocului locativ pe str. Alexandru cel Bun nr. 2/1;\n• Din încasările formarea , a fost alocați pentru procurarea autospecialei de întreținere a drumurilor.\n• Din Supra venitul format din încasări de la prestări servicii cu plată (darea în arendă a încăperilor) a fost alocată suma de 30 mii de lei\n\nPentru aprobarea deciziei Cu privire la modificarea bugetului orașului Ialoveni şi alocarea mijloacelor financiare au votat pro 19 consilieri, 0 împotrivă și 1 s-a abținut.\n\nMai jos puteți privi detaliat discuțiile despre bani și pentru ce sunt alocați aceștia de le ședinețelor comisiilor buget și juridice, care avizează proiectele de decizie înainte de ședința Consiliului orășenesc:",
    "metadata": {
      "original_file": "Ialoveni_Online_0484.html"
    }
  },
  {
    "title": "Suruceni: Discuții în contradictoriu privind redenumirea Casei de Cultură. „Oamenii să voteze”",
    "content": "Suruceni: Discuții în contradictoriu privind redenumirea Casei de Cultură. „Oamenii să voteze”\n\nDemersul de redenumire a Casei de Cultură Suruceni în cinstea fostului președinte de colhoz Petru Stahi, care a contribuit la construcția mai multor edificii în localitate, nu a fost susținut de aleșii locali. Consilierii au avut păreri împărțite, unii din ei consideră că nu s-a făcut nimic în semn de recunoștință pentru acest om, alții au propus o stradă să fie numită în cinstea lui, iar ce ține de redenumirea Casei de Cultură „oamenii să voteze”. Demersul nu a obținut numărul necesar de voturi pentru a fi susținut: doar patru consilieri au votat pentru, în timp ce 7 consilieri s-au abținut.\n\nDirectoarea Casei de Cultură a spus că motivul pentru care se dorește conferirea denumirii instituției este meritul și aportul lui la binele satului. „Cam toate edificiile care sunt făcute în sat sunt făcute de Petru Stahi, așa Casă de Cultură nu mai e prin localitățile din vecinătate, și credem că acest om rămâne în umbră. Să nu-i pierdem memoria, să nu pierdem ceea ce a făcut el pentru sat și pentru cultură. Va fi un gest de recunoștință din partea noastră, mai ales că e în viață și se va bucura și el de asta”, a argumentat Nina Suruceanu, directoarea Casei de Cultură.\n\nUnii consilieri au fost de acord cu această inițiativă, alții au invocat dezacordul localnicilor.\n\n„Din păcate nu s-a făcut nimic pentru recunoștința acestui om nici măcar o stradă nu a fost redenumită în cinstea lui”, a spus un consilier.\n\n„Eu stau la dubii. De obicei, Casele de Cultură poartă denumiri a oamenilor care s-au dedicat culturii, Maria Bieșu, Nicolae Sulac, Ion Suruceanu, dar aici e altceva, se propune la o persoană care a construit acest edificiu. Aici e disonanță”, a remarcat consilierul Igor Melnic.\n\nÎn replică, un alt consilier i-a spus „ deși are o vârstă înaintată, nici o festivitate, nici un concert din Casa de Cultură nu se petrece fără Petru Stahi”\n\nNatalia Lungu, președinta ședinței a spus că a discutat cu mai mulți localnici, însă aceștia nu au fost de acord ca denumirea să fie schimbată. „Mai mulți oameni mi-au spus că nu sunt de acord, spunându-mi: «de ce să nu rămână Casa de Cultură Suruceni, doar toți oamenii au contribuit la construcția ei?»”, a precizat consiliera.\n\nAceastă idee a transmis-o și consilierul Alexandru Vremea. „Mi se pare corect ca primăria să vină cu câteva propuneri, iar oamenii să voteze prin sondaj sau altă modalitate. Nu putem noi aici 13 consilierii să decidem numele Casei de Cultură”, a menționat consilierul.\n\nSupus votului, demersul nu a întrunit numărul necesar de voturi pentru a fi susținut.",
    "metadata": {
      "original_file": "Ialoveni_Online_0191.html"
    }
  },
  {
    "title": "Cel mai mare buget din istoria orașului Ialoveni a fost aprobat. Pentru ce vor fi cheltuiți banii în 2022",
    "content": "Cel mai mare buget din istoria orașului Ialoveni a fost aprobat. Pentru ce vor fi cheltuiți banii în 2022\n\nOrașul Ialoveni intră în anul 2022 cu cel mai mare buget din istoria sa – peste 54 de milioane de lei.\n\nMai mulți factori au contribuit la creșterea aceasta impresionantă, doar comparativ cu anul 2021, când orașul Ialoveni avut un buget de peste 45 de milioane de lei, a crescut cu aproape 9 milioane.\n\nDacă la aprobarea bugetului în prima lectură, cifra inițială a bugetului era de peste 50 de milioane de lei, în lectura a doua acesta a crescut la peste 54 de milioane.\n\nAceastă creștere de „ultimă oră” de peste 4 milioane a fost generată de modificările făcute de către Parlament la legea Bugetului de stat – banii din taxele pentru drumuri plătite de către automobiliști vin acum în bugetul orașului Ialoveni, direct.\n\nDin informațiile prezentate de Elena Palii, specialist în planificare bugetară la Primăria Ialoveni, o altă sursă de creștere a bugetului orașului sunt încasările din impozitul pe venit, adică a crescut numărul angajaților din orașul Ialoveni care plătesc impozite pe venit din salarii. Aceste încasări la bugetul orașului sunt planificate în anul 2022 la peste 4 milioane de lei",
    "metadata": {
      "original_file": "Ialoveni_Online_0345.html"
    }
  },
  {
    "title": "Ședință extraordinară a Consiliului local, planificată la Pojăreni",
    "content": "Primarul satului Pojăreni a semnat o dispoziție cu privire la convocarea consilierilor locali in ședința extraordinară. Ședința are loc astăzi, la ora 16:00, însă proiectele de decizie nu au fost publicate spre informarea locuitorilor.\n\nDispoziția a fost semnată la data de 6 iulie, fiind publicată în Registrul Actelor Locale ieri, 10 iulie. Întrucât proiectele de decizie nu au fost publicate nicăieri pentru informarea și consultarea cetățenilor, IaloveniOnline a solicitat autorităților locale din Pojăreni să expedieze, pentru publicare, cele patru proiecte de pe ordinea de zi. Secretara Consiliului ne-a spus la telefon că va expedia proiectele, însă până la această oră nu am primit un răspuns.\n\nAmintim că, conform prevede că „Proiectele actelor normative ale autorităților administrației publice locale se fac publice, în vederea consultării, cu cel puțin 15 zile lucrătoare înainte de ziua aprobării actului . Adoptarea actelor în regim de urgență se efectuează în conformitate cu Legea nr.239-XVI din 13 noiembrie 2008 privind transparența în procesul decizional.\n\nDe asemenea, și la materialele aferente acestora prin publicarea obligatorie a lor pe pagina web oficială a autorităţii publice, prin asigurarea accesului la sediul autorității, precum şi prin expediere prin poştă sau prin alte mijloace disponibile, la solicitarea persoanei interesate . Proiectul de decizie şi materialele aferente acestuia se plasează pe pagina web oficială a autorității publice responsabile cel puţin pentru perioada recepționării şi examinării recomandărilor .",
    "metadata": {
      "original_file": "Ialoveni_Online_0200.html"
    }
  },
  {
    "title": "Se anunță ședința Consiliului raional Ialoveni. Alocări de bani pentru reparația instituțiilor de învățământ - pe ordinea de zi",
    "content": "Se anunță ședința Consiliului raional Ialoveni. Alocări de bani pentru reparația instituțiilor de învățământ – pe ordinea de zi\n\nPe 17 mai, ora 11:00 în sala mare de ședințe a Consiliului raional Ialoveni va avea loc ședința ordinară a consiliului. O decizie în acest sens a fost semnată de președinta raionului, Natalia Eremia și numără 26 subiecte spre discuție.\n\nReorganizarea instituțiilor de învățământ , alocarea resurselor financiare, demolarea unui bun imobil (construcție accesorie) din proprietatea Consiliului raional Ialoveni, organizarea odihnei de vară a elevilor în sezonul estival 2024, sunt printre subiectele de pe ordinea de zi.\n\nConsilierii vor aloca mijloacelor financiare din Fondul de Rezervă al Consiliului raional, în sumă de 645,0 mii lei , pentru ajutoare materiale, contribuție la proiecte în curs de dezvoltare contribuție și pentru lucrări de instalare a ascensorului la Spitalul raional, etc.\n\nDin Soldul Disponibil al Bugetului raional, (inclusiv mijloacele speciale ale anului 2023), s-ar putea aloca sumă 470,8 mii , iar din Componența Bugetului raional (NV), în sumă 2137,4 mii lei , pentru lucrări de reparație a instituțiilor de învățământ.\n\nPotrivit proiectelor de decizie, mai multe instituții de învățământ ar putea beneficia de bani pentru reparația încăperilor. Gimnaziul din Costești care ar putea fi supus reorganizării, (fuziunii prin absorbție cu Liceul Teoretic Olimp) ar putea beneficia de 250 de mii de lei , pentru schimbarea pardoselii și procurarea mobilierului noi, tot 250 de mii de lei ar putea primi și gimnaziul Grigore Vieru din orașul Ialoveni pentru schimbarea geamurilor, gimnaziul din Văsieni ar putea primi 200 de mii pentru reparația capitală a stadionului multifuncțional, gimnaziul din Cărbuna ar putea primi 150 de mii de lei pentru reparația acoperișului iar gimnaziul Gangura ar putea primi 100 de mii pentru reparație capitală.\n\nDe asemenea, consilierii vor vota organiza distribuirea biletelor de odihnă proporţional numărului de elevi din fiecare localitate și vor stabili procesul educațional desfășurat în taberele de odihnă și întremare a sănătății copiilor. La selectarea elevilor-beneficiari ai biletelor de odihnă, comisiile locale vor acorda preferință următoarele categorii: copii rămași fără ocrotirea părinților; copii din familii monoparentale; copii din familii defavorizate; copii din familii cu 3 şi mai mulţi copii; Copii plasaţi în centre de plasament temporar; și copii din alte categorii sociale.\n\nVestiarul pentru arbitri, amplasat între tribunele stadionului raional nu poate fi utilizat conform destinației din cauza stării tehnice neconforme. Astfel, consilierii ar putea vota pentru demola demolat bunul imobil cu nr. cadastral 5501206.191.02 (construcție accesorie), cu suprafața totală 71,7 m.p, și l-ar casa.\n\nProiectele de decizie pot fi văzute aici . \n\n Amintim că ședințele sunt publice, iar cei interesați pot asista.",
    "metadata": {
      "original_file": "Ialoveni_Online_0083.html"
    }
  },
  {
    "title": "Dănceni: Bugetul anului 2024 va fi supus audierilor publice",
    "content": "Primăria Dănceni invită cetățenii să participe la audieri publice pentru bugetul public al anului 2024. Audierile vor avea loc pe 29 noiembrie, ora 15:00, în incinta sălii de ședințe a primăriei.\n\n\n\n Pentru anul 2024, satul Dănceni va avea un buget de 8,3 milioane de lei, cu 800 de mii de lei mai mult decât în 2023.\n\nCetățenii sunt îndemnați să participe activ și să vină cu propuneri.\n\nMai multe detalii pot fi văzute aici .",
    "metadata": {
      "original_file": "Ialoveni_Online_0129.html"
    }
  },
  {
    "title": "Președinta Maia Sandu invită primarii din întreaga țară la Forumul Primarilor",
    "content": "Primarii aleși în cadrul alegerilor locale din 5/19 noiembrie, care sunt interesați să valorifice oportunitățile asociate cu integrarea europeană, sunt invitați la un eveniment, numit Forumul Primarilor, organizat sub egida Președintei Republicii Moldova, Maia Sandu.\n\n„Dragi primari aleși, în următorii 4 ani de voi va depinde cum se dezvoltă localitățile noastre. Oamenii v-au oferit încrederea și susținerea, punându-și speranțele în faptul că veți munci pentru a construi sate și orașe în care să ne placă să trăim și cu care să ne mândrim. Vreau să discutăm cum putem face aceste lucruri împreună. Vă invit și vă aștept la Forumul primarilor, organizat pe 9 decembrie, pentru a pune fundamentul unei colaborări benefice pentru toți cetățenii”, a declarat șefa statului în anunțul său.\n\nPreședinta a punctat că obiectivul autorităților centrale și locale este să creeze comunități puternice, să îmbunătățească condițiile de trai acasă și să transforme Moldova într-o țară europeană.\n\n„Voi, aleșii locali, sunteți în prima linie față de nevoile locuitorilor. Voi îi ascultați zi de zi și pe umerii voștri stă îndeplinirea celor mai urgente și firești lucruri – apă pentru toți, transport sigur, grădinițe și școli moderne, sate și orașe amenajate. Doar împreună – administrația centrală și administrația locală – vom reuși să îndeplinim aceste cerințe și să îmbunătățim viața tuturor moldovenilor. Ne vedem pe 9 decembrie la Forumul primarilor!”, a îndemnat Președinta Maia Sandu.\n\nAmintim că în raionul Ialoveni, 22 de primari au fost aleși din primul tur , iar 3 au fost aleși în cadrul turului doi al alegerilor locale. Din cei 25 de primari aleși, 21 sunt aceeași ca și în ultimii 4 ani. Doar 4 localități au ales în funcția de primar alte persoane decât la scrutinul precedent.",
    "metadata": {
      "original_file": "Ialoveni_Online_0122.html"
    }
  },
  {
    "title": "Consultări publice, anunțate de Consiliul Raional Ialoveni",
    "content": "Câteva proiecte de decizie sunt supuse consultărilor publice de către Consiliul Raional Ialoveni. Cetățenii le pot consulta și trimite Consiliului recomandări până la data de 16 mai, ori pot participa la data de 16 mai 2024, ora 15.00 în sala mică de ședințe din incinta Consiliului raional la dezbaterea proiectelor de decizii și examinarea recomandărilor.\n\nEste vorba despre patru proiecte de decizie:\n\n1. Cu privire la aprobarea Regulamentului Consiliului teritorial pentru protecția drepturilor copilului.\n\n2. Cu privire la aprobarea Planului teritorial de acțiuni privind implementarea Programului național de prevenire și control al bolilor netransmisibile prioritare pentru anii 2023-2027 , aprobat prin Hotărârea Guvernului nr. 129/2023 în raionul Ialoveni . (Nota informativă poate fi consultată AICI , planul propriu zis – AICI . )\n\n3. Cu privire la aprobarea Planului de acțiuni pentru asigurarea egalității de gen în cadrul Consiliului raional Ialoveni pentru perioada 2024-2027\n\n4. Cu privire la aprobarea Acordului de finanțare a Proiectului „Construcția stadionului raional Ialoveni” între Consiliul raional Ialoveni și Consiliul Județean Arad, România\n\nRecomandările pe marginea proiectelor de decizii supuse consultărilor publice pot fi expediate până la data de 16 mai 2024, ora 14:00, la adresa Consiliului raional Ialoveni, or. Ialoveni str. Alexandru cel Bun nr. 33, sau pe adresa electronică [email protected] .\n\nProiectele de decizii sunt disponibile pe pagina web oficială www.il.md , la compartimentul „Transparența decizională”, secțiunea „Consultări publice”.",
    "metadata": {
      "original_file": "Ialoveni_Online_0088.html"
    }
  },
  {
    "title": "Țipala: Consilierii au alocat 800 de mii de lei pentru reparația străzii Constantin Stamati",
    "content": "Țipala: Consilierii au alocat 800 de mii de lei pentru reparația străzii Constantin Stamati\n\nStrada Constantin Stamati din comuna Țipala va fi reparată în acest an din fondul rutier alocat pentru anul 2024. Consilierii din Țipala au alocat la ședința din 21 mai, 800 de mii de lei, pentru reparația capitală a străzii.\n\nPotrivit deciziei, strada va fi reparată capital și va fi construită cu beton asfaltic. \n\n Primarul comunei, Silviu Bivol, spune că lucrările de reparație vor începe după ce va fi făcută licitația. „Planificăm să finalizăm lucrările până la sfârșitul lunii septembrie, dorim să asfaltăm 2100 de m2 și 600m2 de pietriș”, spune primarul.\n\nÎntrebat despre contribuția locuitorilor pentru realizarea lucrărilor, primarul spune că nu este o obligație, oamenii vor decide. „Din discuțiile cu localnicii ei sunt dispuși să contribuie cu o sumă de 270 de mii de lei”, constată primarul comunei.",
    "metadata": {
      "original_file": "Ialoveni_Online_0067.html"
    }
  },
  {
    "title": "Terenul asupra căruia are interes consilierul PSRM, Serghei Canțer a fost aprobat",
    "content": "agricol, cu suprafața de 0,08 ha teren din intravilanul localității, cu nr. cadastral 55012031039\n\nconsilieri , 6 s-au abținut de la vot. Cojocaru Dan și Canțer Sergiu, nu au participat la vot.\n\nTerenul de 8 ari a fost solicitat să fie delimitat de consilierul PSRM , Serghei Canțer .\n\nTerenul este alăturat casei sale de locuit și consilierul își motivează solicitarea că pe acel teren vecinii săi depotizează deșeuri și și-ar dori să facă ordine acolo.",
    "metadata": {
      "original_file": "Ialoveni_Online_0437.html"
    }
  },
  {
    "title": "Ședințe ale consiliilor locale, la Sociteni și Ruseștii Noi. Primarii își vor prezenta raportul",
    "content": "Ședințe ale consiliilor locale, la Sociteni și Ruseștii Noi. Primarii își vor prezenta raportul\n\nConsilierii locali din Sociteni și Ruseștii Noi se întrunesc mâine, 22 februarie, în ședințe. Primăriile celor trei localități au publicat atât ordinile de zi, cât și proiectele de decizii ce vor fi discutate de către consilieri.\n\nIaloveniOnline a solicitat Primăriei Sociteni proiectele de decizii, pe care primăria le-a trimis prin email. Printre cele mai importante subiecte ce vor fi discutate la Sociteni se numără executarea bugetului pentru anul 2021, raportul primarului. De asemenea, vor fi alocate anumite sume de bani pentru unele activități, însă Primăria a radiat din decizie atât sumele ce vor fi alocate cât și activitățile pentru care vor fi alocați banii. De asemenea, prin decizia consilierilor va fi aprobat Planul Urbanistic de Detaliu, urmând a fi aprobat locul în care va fi amplasată o pensiune agroturistică. În proiect, însă, este radiat numele persoanei care a venit cu o astfel de solicitare, numele agropensiunii, fiind menționat doar că pensiunea se va regăsi în intravilanul satului Costești.\n\nLa Ruseștii Noi, urmează a fi prezentat raportul privind executarea bugetului în 2021, va fi examinată situația financiară a localității, iar primara urmează să își prezinte raportul pentru anul trecut. De asemenea, va fi aprobat Planul de dezvoltare al instituției.",
    "metadata": {
      "original_file": "Ialoveni_Online_0319.html"
    }
  },
  {
    "title": "Ulmu: Consilierii au decis scoaterea la licitație a unui teren pentru construcții",
    "content": "Ulmu: Consilierii au decis scoaterea la licitație a unui teren pentru construcții\n\nUn teren cu suprafața de 9 ari din intravilanul satului Ulmu va fi expus la licitație publică pentru vânzarea acestuia, conform unei decizii aprobate de consilierii locali la ședința din 25 iulie. Modul de folosință a terenului este pentru construcții.\n\nPrețul de start al terenului, cu numărul cadastral 5534204.200, este de 227 de mii de lei, conform raportului de evaluare efectuat de o companie privată.\n\nComisia de licitație urmează să asigure organizarea și desfășurarea licitației de vânzare – cumpărare a terenului, conform legislației în vigoare. Primăria urmează să vină cu detalii privind data și ora organizării licitației. Banii obținuți din vânzarea terenului urmează să ajungă în bugetul localității.",
    "metadata": {
      "original_file": "Ialoveni_Online_0175.html"
    }
  },
  {
    "title": "Primul teren vândut de Primăria Ialoveni în anul 2021 a fost unul de 4 ari",
    "content": "Primul teren vândut de Primăria Ialoveni în anul 2021 a fost unul de 4 ari\n\nLa prima licitație cu strigare, desfășurată la începutul anului, pentru vânzarea unui bun imobil, a fost vândut un teren cu suprața de aproape 4 ari. Scos la vânzare cu prețul inițial de 61 mii 230 lei, terenul a fost vândut cu . A fost cumpărat de Ștefănucă Ana, care a și depus cererea inițială pentru ca terenul să fie scos la licitație\n\nRezultatele licitației au fost aprobate cu voturile tuturor celo 18 consilieri prezenți la ședință:",
    "metadata": {
      "original_file": "Ialoveni_Online_0460.html"
    }
  },
  {
    "title": "Țipala: Consilierii ar putea remunera reprezentanții bibliotecii la concursurile raionale, deși anterior au respins un demers similar",
    "content": "Țipala: Consilierii ar putea remunera reprezentanții bibliotecii la concursurile raionale, deși anterior au respins un demers similar\n\nUn demers înaintat de Biblioteca Publică Ţipala, privind remunerarea celor care au reprezentat biblioteca la diferite concursuri raionale, va fi examinat de consilierii comunei Țipla, pe 28 august, ora 17:00, la ședința consiliului local Țipala. Un demers similar, înaintat de Liceul Teoretic din localitate, a fost respins de consilieri , la ședința din 4 iulie.\n\nPotrivit proiectului de decizie, consilierii ar putea aproba demersul Biblioteca Publică Ţipala și ar putea direcționa suma de 800 de lei, pentru trei persoane care au participat la concursurile raionale.\n\nDemersul urmează a fi analizat la mai puțin de două luni după ce consilierii au refuzat unanim alocarea resurselor financiare pentru motivarea elevilor Liceului Teoretic Țipala, care au participat la concursurile raionale. Atunci, consilierii au invocat lipsa banilor.\n\nPotrivit ordinei de zi, publicate pe portalul primăriei Țipala, în cadrul consiliului se vor examina și alte subiecte precum: pregătirea instituțiilor bugetare pentru activitate în perioada rece a anului 2024-2025, desemnarea candidaturilor pentru funcția de membru cu drept de vot deliberativ în componența birourilor electorale ale secțiilor de votare, regimul de muncă a grădinițelor din comună cât și corelarea bugetului pentru anul 2024. \n\n \n\n Proiectele de decizie pot fi văzute aici.\n\nAmintim că ședințele consiliului sunt publice și orice cetățean poate asista la ședințe.",
    "metadata": {
      "original_file": "Ialoveni_Online_0030.html"
    }
  },
  {
    "title": "Consilierii din Bardar, convocați în ședință. Pe ordinea de zi - 9 subiecte",
    "content": "Consilierii din Bardar, convocați în ședință. Pe ordinea de zi – 9 subiecte\n\nConsiliul Local Bardar este convocat în ședință ordinară, la data de 25 august 2023, ora 17:00, în sala mică a Căminului Cultural de la et. 2. Primăria Bardar a publicat proiectele de decizie ce vor fi supuse discuțiilor și procedurii de vot.\n\nPrintre proiecte se numără constituirea organelor electorale pentru alegerile din 5 noiembrie, audierea raportului privind executarea bugetului primăriei pentru anul 2023, casarea mijloacelor fixe, dar și unele alocări de bani.",
    "metadata": {
      "original_file": "Ialoveni_Online_0163.html"
    }
  },
  {
    "title": "VIDEO// Consilierii au retras, „la reexaminare”, proiectul de acordare gratuită a unui lot de casă viceprimarului Radu Chilaru",
    "content": "VIDEO// Consilierii au retras, „la reexaminare”, proiectul de acordare gratuită a unui lot de casă viceprimarului Radu Chilaru\n\nProiectul de decizie nr. 02/27, din 28 mai 2021, „ Cu privire la stimularea salariatului pentru succese în muncă” , care prevedea: „ salariatului Radu Chilaru, viceprimar al orașului Ialoveni, i se satisface prioritar cererea de îmbunătățire a condițiilor de trai și i se acordă teren cu destinația pentru construcții…,/….pentru îmbunătățirea condițiilor de trai” ( Vezi doc mai jos ), a fost retras subit de ordinea de zi , fără multe explicații, la propunerea consilierului PAS, Dumitru Gamarța-Eșanu. Proiect întocmit la „ . Propunerea lui a venit în procesul de aprobare a ordinei de zi a ședinței Consiliului orășenesc Ialoveni din 28 mai 2021.\n\nAles președinte de ședință, consilerul PAS, s-a ridicat și a spus: „ Vin și eu cu careva propuneri la ordinea de zi. Stimați colegi, reeșind din faptul că urmează să fie reexaminate unele subiecte, care consider că n-au fost bine pregătite și nu vreau să comentez, nu vreau să vorbesc concret. Pentru că asta vor fi probabil, dacă se va decide. Propun ca subiectul numărul 27 „Cu privire la stimularea salariatului pentru succese în muncă”, este vorba de alocarea unui lot de pământ, nu o să numesc persoana, aveți în față toți, propun ca să fie scos de pe ordinea de zi, cine este PENTRU?”\n\nIar la întrebarea abia auzită, cu solicitarea de detalii, a unor consilieri din sală: „ Dar de ce? ”. \n\n Răspunsul dat de președintele ședinței a fost unul scurt: „ Am propus, consider că trebuie să fie scoasă. Cine este pentru? ”\n\nDetalii și în secvența video de la ședință:\n\nPentru excluderea proiectului, de acordare gratuită a lotului de casă, din ordinea de zi, au votat următorii consilieri orășenești:\n\nS-au de la vot următorii consilieri:\n\nLa începutul ședinței în sala erau prezenți 20 de consilieri, din cei 23 de aleși locali, care formează Consiliul orășenesc Ialoveni.\n\nconsilierii: \n\n Sulă Daniel, consilier independent \n\n Bânzari Victor, PAS \n\n Vitalie Lavric, consilier independent, care s-a alăturat procesului decizional peste vreo 40 minute de la începutul ședinței.\n\nDocumentul proiectului de decizie care a fost retras de pe ordinea de zi.\n\nUnii consilieri, care au propus și votat pentru excluderea, de pe ordinea de zi a Consiliului orășenesc, a subiectului cu privire la lotul gratuit de casă, la ședințele de comisii au ținut pledoarii întregi, cu multe argumente, despre de ce trebuie luată această decizie. \n\n Detalii cu declarațiile lor în secvența video de la ședința Comisiei juridice, care a avut loc cu doar o zi înainte, pe 27 mai:\n\n„Acest articol a fost realizat cu suportul financiar al Uniunii Europene și Fundației Konrad Adenauer în cadrul programului de grant „Dezvoltarea societății civile la nivel local în Republica Moldova”. Uniunii Europene și Fundației Konrad Adenauer”.",
    "metadata": {
      "original_file": "Ialoveni_Online_0499.html"
    }
  },
  {
    "title": "Costești: Șapte terenuri agricole și unul pentru construcții sunt scoase la licitație. Vezi care sunt ele",
    "content": "Costești: Șapte terenuri agricole și unul pentru construcții sunt scoase la licitație. Vezi care sunt ele\n\nPrimăria Costești anunță licitație cu strigare pentru vânzarea a șapte terenuri agricole și un teren pentru construcție. Licitația va avea loc pe 13 septembrie, ora 10:00 în incinta primăriei.\n\n– terenul agricol cu numărul cadastral 5515104.448, aflat în extravilanul localității are o suprafața 0,30 ha, prețul inițial pentru licitație – 100 000 lei\n\n– terenul agricol cu numarul cadastral 5515104.451, extravilan, suprafața 2,00 ha, este expus cu prețul inițial 1 000 000 lei\n\n– terenul agricol cu numărul cadastral 5515502.225, extravilan, suprafața 1,69 ha, se expune cu prețul inițial 104 300 lei\n\n– terenul agricol cu numărul cadastral 5515502.226, extravilan, cu o suprafață de 1,58 ha, este expus cu prețul inițial 97 500 lei\n\n– terenul agricol cu numărul cadastral 5515502.227, extravilan, are o suprafață de 1,37 ha, și un prețul inițial 84 500 lei\n\n– terenul agricol cu numărul cadastral 5515502.228, extravilan, suprafața 1,30 ha, are un prețul inițial 80 200 lei\n\nIar terenul expus pentru vânzare cu destinați pentru construcții are numărul cadastral 5515208.323, intravilan, suprafața 0,0168 ha, prețul inițial 50000 lei .\n\nTaxa de participare pentru licitație este de 2000 lei pentru persoanele fizice și 4000 lei pentru persoanele juridice.\n\nPersoanele interesate pot depune cererile la secretariatul primăriei, et. 2 până la data de 12.09.2024, ora 17:00.",
    "metadata": {
      "original_file": "Ialoveni_Online_0026.html"
    }
  },
  {
    "title": "Piața Agroindustrială Ialoveni – doar un profit de 11 mii lei în anul 2020",
    "content": "Piața Agroindustrială Ialoveni – doar un profit de 11 mii lei în anul 2020\n\nConform deciziei 02/07 a Consiliului orășenesc Ialoveni din 28 mai 2021, Întreprinderea Municipală „Piața Agroindustrială Ialoveni” a obținut doar un profit de 11 mii 80 lei în anul 2020 și acesta a fost repartizat\n\nDin informațiile comunicate consilierilor de către administrația Pieții din Ialoveni, acest profit de 11 mii lei urmează să fie investit pentru edificarea pavilionului pentru lactate. (o tarabă din piață urmează să amenajată pentru vânzarea lactate, conform solicitărilor ANSA) . Pentru această amenajare, din bugetul orașului au mai fost alocați alți , tot la ședința din 28 mai.",
    "metadata": {
      "original_file": "Ialoveni_Online_0476.html"
    }
  },
  {
    "title": "Înregistrarea LIVE a ședinței Consiliului raional Ialoveni din 16 decembrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0358.html"
    }
  },
  {
    "title": "Văsieni: Consilierii care vor lipsi nemotivat de la ședințe se vor autosancționa",
    "content": "Văsieni: Consilierii care vor lipsi nemotivat de la ședințe se vor autosancționa\n\nConsilierii care vor lipsi nemotivat de la 5 ședințe consecutive ale comisiilor de specialitate sau ale Consiliului sătesc vor fi somați să își dea demisia de onoare. Măsura a fost aprobată în unanimitate de noii consilieri din Văsieni și va fi inclusă în Regulamentul de funcționare a consiliului sătesc Văsieni.\n\nSancțiunea a fost propusă la ședința de constituire a consiliului, care a avut loc la 20 noiembrie 2023.\n\n„Noi am avut cazuri la precedentul consiliu în care domnii consilieri nu se prezentau la comisii, rămânând nesancționați. Haideți, dacă sunteți de acord, să gândim o metodă de a sancționa consilierii care nu se prezintă la ședință. O metodă de disciplinare. Am venit cu toții din propria dorință să devenim consilieri, ca să facem lucruri bune pentru sat și cred că ar fi foarte binevenit să ne responsabilizăm”, a spus unul din consilieri.\n\nPropunerea a fost salutată de primarul localității, Sergiu Candu, care a propus motivarea absențelor în format scris, electronic.\n\n„Până acum era o tradiție: consilierul suna secretarul consiliului și spunea „Eu nu pot să vin că mă doare burta”, respectiv se considera absența motivată. Propun ca cei care au un motiv, să îl prezinte în formă scrisă, trimisă pe emailul primăriei, ca să fie o probă pentru a motiva absența”, a spus Sergiu Candu.\n\nAstfel, conform măsurii incluse în regulamentul de funcționare a consiliului, consilierii care vor lipsi de la 5 ședințe consecutive, fie ale consiliului, fie ale comisiilor de specialitate, își vor da demisia de onoare.\n\nDe asemenea, în cadrul ședinței a fost aprobată componența comisiilor de specialitate.",
    "metadata": {
      "original_file": "Ialoveni_Online_0134.html"
    }
  },
  {
    "title": "DOC// Inspecția Financiară a depistat un șir de nereguli la cheltuirea banilor publici în Primăria Ialoveni. Partea I",
    "content": "DOC// Inspecția Financiară a depistat un șir de nereguli la cheltuirea banilor publici în Primăria Ialoveni. Partea I\n\nÎn conformitate cu programul de activitate aprobat pentru semestrul I al anului 2021 , Inspecția Financiară a efectuat inspectarea financiară complexă la Primăria Ialoveni, pentru perioada 1 ianuarie 2016 – 31 decembrie 2020 și a constatat mai multe încălcări.\n\nÎn rezultatul nerespectării cadrului legislativ au fost gestionate necorespunzător mijloace financiare, fiind admise cheltuieli nelegitime în sumă totală de 160 mii 800 lei , scrie în Prescripția cu privire la lichidarea iregularităților constatate în rezultatul inspectării financiare complexe efectuate la Primăria Ialoveni.\n• În perioada anilor 2017-2018, , pentru cumularea funcției de XXXX, în orele de program , i-a fost calculat și achitat salariu nelegitim în sumă totală de 42 mii 900 lei.\n• În perioada aprilie-septembrie 2019, Radu Chilaru, viceprimar, a cumulat în orele de program funcția de viceprimar pe probleme de asistență socială al Primăriei Ialoveni, fiindu-i în sumă totală de\n\nXXXX xxxx neîntemeiat i-a fost calculată și achitată prima anuală pentru 18 zile din anul 2017 (teremenul aflării în concediu medical) în suma de 1 300 lei .\n\nAferent plăților menționate au fost calculate și achitate contribuții de asigurări sociale de stat și prime de asistență medicală în sumă totală de 20 mii 800 lei .\n\nPrimăria a suportat neîntemeiat plățile aferente serviciilor comunale pentru folosirea spațiului de 58,4 mp în desfășurarea activităților de poliție de către Sectorul de poliție Ialoveni, prin care a fost afectat bugetul Primăriei în sumă totală de 64 mii 300 lei.\n\nÎn aniil 2016-2018, unor locuitori ai or. Ialoveni, pentru participarea la diferite competiții sportive, le-au fost acordate neregulamentar ajutoare financiare, din fondul de rezervă, în sumă totală de 33 mii lei.\n\nÎn prezentat, la ședința Consiliului orășenesc Ialoveni din 6 iulie 2021, de contabila-șefă a Primăriei Ialoveni, Galina Savin, este indicat că: „ Prescripția Inspecției Financiare cu privire la lichidarea iregularităților constatate în urma controlului din anul 2020 a fost luate la control și reținute sumele achitate incorect, pentru cumularea funcțiilor vacante.”",
    "metadata": {
      "original_file": "Ialoveni_Online_0421.html"
    }
  },
  {
    "title": "Tariful pentru călătoriile cu troleibuzul nr. 36, prin Ialoveni, a fost majorat",
    "content": "Tariful pentru călătoriile cu troleibuzul nr. 36, prin Ialoveni, a fost majorat\n\nACTUALIZARE: Tariful de 4 lei va fi aplicat începând cu 1 iunie 2024, spune Primăria Ialoveni.\n\nTaxa pentru o călătorie cu troleibuzul nr. 36, în raza teritoriului orașului Ialoveni, a fost majorată de la 2 la 4 lei. Decizia a fost luată de Consiliul orășenesc Ialoveni, la ședința din 21 mai 2024, cu 15 voturi pentru și 3 abțineri. Chiar și așa, ruta de troleibuz 36 nu este una profitabilă, spune primarul Sergiu Armașu. Totuși, odată cu majorarea tarifului, Primăria Ialoveni va scoate mai puțini bani din bugetul orașului pentru a subvenționa această rută : 1 milion de lei, în loc de 2,9 milioane de lei (suma compensată de Primărie în 2023).\n\nTaxa pentru călătoriile cu troleibuzul pe raza municipiului Chișinău costă 6 lei. Călătoriile cu troleibuzul prin orașul Ialoveni ar fi trebuit să coste la fel, 6 lei, însă, încă de la lansarea rutei, autoritățile publice locale au stabilit un tarif de 2 lei, cu achitarea către Regia Transport Electric Chișinău a diferenței de preț, din bugetul orașului Ialoveni. Pentru anul 2023, de exemplu, Primăria a subvenționat ruta de troleibuz cu 2,9 milioane lei milioane de lei.\n\nLa compensarea acestor cheltuieli a contribuit până acum, cu diferite sume de bani, și Consiliul Raional Ialoveni, însă la ședința trecută, consilierii raionali au refuzat să includă pe ordinea de zi un proiect prin care autoritatea raională să își asume în continuare o contribuție la subvenționarea rutei. Președinta raionului Ialoveni, Natalia Eremia, a declarat pentru Ialoveni Online că sursele bugetare disponibile ale Consiliului Raional au fost cheltuite pe reforma domeniului asistenței sociale: „Cât Consiliul Raional a avut bani, noi am contribuit, acum nu avem sold disponibil pentru că ne-am asumat toate cheltuielile pentru reforma RESTART. Dacă am fi avut sold disponibil, am fi contribuit în continuare, bineînțeles”, ne-a spus Natalia Eremia, președinta raionului Consiliul Raional Ialoveni.\n\nÎn aceste condiții, Primăria Ialoveni spune că nu își mai permite subvenționarea acestei rute de troleibuz, drept urmare a decis să majoreze taxa la călătorii.\n\n„Nu reușim să menținem această taxă, nu putem acoperi cheltuielile, care sunt foarte mari. Am solicitat Consiliului Raional, dar am înțeles că nu au resurse ca să ne susțină să menținem această taxă. Eu, sincer, nici nu știu ce să spun la acest capitol. Vom fi nevoiți să majorăm această taxă”, a spus primarul Sergiu Armașu.\n\nConsilierul Marin Jalbă a propus menținerea tarifului de 2 lei pentru locuitorii orașului Ialoveni și majorarea tarifului până la 6 lei pentru locuitorii altor localități care circulă cu acest troleibuz.\n\n„Sunt două probleme: una e că va fi greu de verificat care și de unde e, iar a doua – cam miroase a discriminare chestia asta, după părerea mea. Nu putem să spunem tu ești de ăsta, tu ești de ăsta. Nu putem să ne permitem asta”, i-a replicat președintele ședinței, consilierul Dumitru Gamarța-Eșanu.\n\nÎntr-un final, consilierii au aprobat majorarea tarifului până la 4 lei, pentru călătoriile pe teritoriul orașului Ialoveni. Decizia va intra în vigoare după ce decizia va fi verificată de Cancelaria de Stat.\n\nChiar și cu această majorare, Primăria Ialoveni va trebui să compenseze în continuare diferența de preț, însă nu va mai achita 2,9 milioane de lei ca până acum, ci doar 1 milion de lei, spune contabila Primăriei.\n\nDe asemenea, Primăria urmează să elaboreze un Regulament, conform căruia pensionarii cu o pensie mai mică de 5 mii de lei și persoanele cu grad de invaliditate să achite, în continuare, 2 lei pentru călătoriile locale cu troleibuzul.",
    "metadata": {
      "original_file": "Ialoveni_Online_0071.html"
    }
  },
  {
    "title": "Un bloc cu 8 etaje ar putea fi construit în centrul orașului Ialoveni",
    "content": "Un bloc cu 8 etaje ar putea fi construit în centrul orașului Ialoveni\n\nUn bloc de locuit cu 8 etaje ar putea fi construit pe strada Ștefan cel Mare nr. 2 din Ialoveni. Proprietarul terenului a cerut primăriei Ialoveni aprobare pentru proiectarea blocului, iar subiectul a fost supus consultărilor publice din 5 mai 2023. Decizia finală urmează a fi luată de către Consiliul orășenesc Ialoveni.\n\nAntreprenorul sau proprietarul terenului nu a venit la consultări, însă, despre intențiile acestuia a vorbit Ion Cujbă, șeful întreprinderii „Gospodăria Locativ Comunală Ialoveni”, care spune că locuiește în regiune și este interesat în valorificarea terenului și crearea unei zone frumoase în oraș. Acesta susține că: „Antreprenorul vrea să construiască o casă frumoasă pe un teren care le aparține. Pe lângă blocul locativ, compania va construi și o parcare mare, supraetajată, care va fi doar în beneficiul ialovenenilor. Parcarea subterană se va întinde pe toată suprafața terenului, ceea ce nu are nici un bloc de locuit din Ialoveni și parcarea exterioară. Nuștiu de unde s-au pornit zvonuri că parcarea va fi construită pe terenul de joacă, ei vor construi strict pe terenul lor, iar căile de acces vor fi din strada Ștefan cel Mare”, a menționat Ion Cujbă.\n\nLocatarii blocului de alături s-au arătat deranjați de faptul ca schița blocului ce ar putea fi construit prevede o cale de acces prin fața blocului lor, adică prin mijlocul zonei verzi, iar parcarea blocului s-ar putea extinde pe terenul de joacă existent.\n\nZinaida este una din locatara blocului de alături, ea a venit la consutări pentru a-și exprima nemulțumirea față de o eventuală distrugere a parcului amenajat: „Vrem să știm că parcul nu este atins, domnul cu construcția sa facă gard, noi să nu fim afectați. De când locuim în casă, noi avem grijă de parc. Vrem să fim siguri că construcția blocului dat nu o să ne afecteze pe noi”, a menționat femeia.\n\nUn alt locatar susține aceeași opinie „dacă parcul rămâne integru, copacii care noi i-am sădit și ii îngrijim, atunci noi nu văd de ce să fim împotrivă”.\n\nArhitectul primăriei susține că aceasta este doar o concepție și că nu va exista o astfel de cale de acces prin parc. „Urmează să le eliberăm certificat de urbanism și acolo vom indica toate condițiile noastre”, susține Oleg Palii.\n\nO altă problemă care îi neliniștește pe locatarii din zonă este săpăturile ce urmează a fi făcute pentru noul bloc.\n\n„Pământul este nisipos și vrem să știm care vor fi măsurile de protecție, să nu fie afectată casa noastră. Pericolul e în săpătură pentru cotlovan. Când s-a construit blocul nostru, s-a dat de pământ și nisip. Cine ne garantează că la noi nu o să crape casa? Se perforează pământul și vibrațiile au aceeași frecvență ca și la un cutremur” a menționat Serghei locatar al blocului din zonă.\n\nȘeful întreprinderii „Gospodăria Locativ Comunală Ialoveni” susține că „fără semnătura voastră (a locatarilor) nu se începe nici o construcție”, și toate măsurile vor fi respectate.",
    "metadata": {
      "original_file": "Ialoveni_Online_0266.html"
    }
  },
  {
    "title": "Se convoacă ședința Consiliului orășenesc Ialoveni. 120 de mii de lei ar putea fi alocați pentru reparația birourilor în Primăria Ialoveni",
    "content": "Se convoacă ședința Consiliului orășenesc Ialoveni. 120 de mii de lei ar putea fi alocați pentru reparația birourilor în Primăria Ialoveni\n\nPrimarul orașului Ialoveni, Sergiu Armașu a semnat o dispoziție prin care convoacă ședința Consiuliul orășenesc. Astfel, pe 22 februarie ora 14:00 în incinta Cesei de Cultură Ialoveni va avea loc ședința ordinară a Consiliului. Pe ordinea de zi sunt incluse 16 subiecte.\n\nPrintre subiectele ce sunt propuse spre examinare se numără: raportul de activitate a primarului pentru anul 2021, executarea bugetului pentru anul 2021, modificarea bugetului și alocarea resurselor finaciare, examinarea demersului Centrului de Sănătate Ialoveni, privatizarea loturilor pomicoli, etc.\n\nModificarea bugetului orașului Ialoveni și repartizarea mijloacelor financiare prevede alocarea resurselor financiare din Fondul de Rezervă. 54 de mii de lei ar putea fi distribuiți pentru ajutor unic familiilor care sărbătoresc ,,Nunta de aur”, ajutor unic pentru primul copil născut în or. Ialoveni în anul 2022, ajutor material unic cetățeanului de Onoare al or. Ialoveni cu ocazia omagierii a 90 ani de la naștrere, etc.\n\nDin soldul liber format la 01.01.2022 ar putea fi alocate mai multe resurse financiare, printre care: \n\n 80,0 mii lei – compensare pentru ruta locală nr. 1 pentru anul 2022 \n\n 120,0 mii lei – pentru reparația birourilor din sediul Primăriei Ialoveni \n\n 37,0 mii lei – ajutor material unic participanților la războiul din Afganistan (31 persoane x 1000 lei; 12 rude a participanților decedați pe timp de pace x 500) \n\n 2.4. 239,5 mii lei – ajutor material unic participanților la războiul din Transnistria (225 persoane x 1000 lei; 29 rude a participanților decedați pe timp de pace x 500 lei) \n\n 50,0 mii lei – pentru gazificarea sectorului ________cet. Mofluz Maxim \n\n 80,5 mii lei – indemnizație pentru consilieri \n\n 1000,0 mii lei – contribuția primăriei la Proiectul Crearea zonei pitorești în cadrul programului Revitalizarea urbană, finanțat FM DRL \n\n 1100,0 mii lei – procurarea autospecialei \n\n 104,0 mii lei – proiectarea groapei Bekkari \n\n 1300,0 mii lei – reparația drumurilor \n\n 300,0 mii lei – servicii de proiectare pentru Grădiniță de copii \n\n 3500,00 mi lei – construcția rețelelor de canalizare\n\nDe asemenea, spre examinare se propune declararea anului – 2022 „Anul Cultural Spiridon Vangheli” în scopul promovării și valorificării operei și personalității marelui scriitor, Maestru Emerit al Artei, Cetățean de onoare al orașului Ialoveni, Spiridon Vangheli, în contextul celebrării celei de-a 90-a aniversare.\n\nMai multe puteți vedea în proiectele de decizie de mai jos.",
    "metadata": {
      "original_file": "Ialoveni_Online_0323.html"
    }
  },
  {
    "title": "Consiliul orășenesc Ialoveni se întrunește în ședință ordinară. Pe ordinea de zi - 22 de proiecte",
    "content": "Consiliul orășenesc Ialoveni se întrunește în ședință ordinară. Pe ordinea de zi – 22 de proiecte\n\nConform dispoziției primarului de Ialoveni, Sergiu Armașu, la 19 mai 2022 se convoacă Consiliul orășenesc Ialoveni. Ședința va avea loc la ora 14:00, în sala de ședințe a Primăriei Ialoveni. Pe ordinea de zi sunt 22 de subiecte.\n\nPrintre subiectele de pe ordinea de zi, publicate pe pagina Primăriei, se numără alocarea mijloacelor financiare pentru refugiați, ajutoare material unice pentru veterani, pentru persoanele deportate, pentru elevi cu însușite bune ale anului de studii, pentru funcționarii publici cu ocazia Zilei profesionale a funcționarului public, pentru angajații Primăriei și sectorului de amenajare, pentru renovarea monumentului lui Petru Sănduță, pentru achitarea ecranului inteligent din cadrul Primăriei, pentru elaborarea Raportului tehnic privind termoizolarea încăperilor Grădiniței Regina Maria, pentru susținerea financiară a ÎM „Serviciul intermunicipal de întreținere a drumurilor locale Ialoveni – Mileștii Mici.\n\nDe asemenea, prin deciziile Consiliului, profiturile Întreprinderilor Municipale „Gospodăria Locativ – Comunală Ialoveni„ și „Piața Agroindustrială Ialoveni” urmează să ajungă în bugetul de stat. Este vorba despre 576.600 lei și, respectiv, 37.074 lei.\n\nUn alt proiect este aprobarea semnării Acordului de înfrățire și cooperare dintre orașul Ialoveni și municipiul Moinești, județul Bacău, România.\n\nPe ordinea de zi se regăsesc și trei proiecte prin care urmează a fi schimbat modul de folosință a două terenuri agricole, din agricole în terenuri pentru construcții agricole și agroindustriale. Din proiectele de decizii, însă, au fost radiate numerele cadastrale, pentru a verifica despre ce terenuri este vorba. De asemenea, urmează a fi vândut, pentru o sumă de 30.287 lei, un teren cu o suprafață de 0,0071 ha, aferent unei construcții private. Și aici, însă lipsesc datele cu privire la numărul cadastral. Un alt proiect din care lipsește numărul cadastral vizează schimbarea destinației unei construcții private din clădire de producere în construcție comercială, prestări servicii.\n\nConsilierii urmează să discute și modificări la Planul urbanistic, în privința unor terenuri pentru care, iarăși, lipsesc numerele cadastrale. Pe unele din aceste terenuri se va permite amplasarea unui complex locative cu case multifamiliale în regim mic de înălțime, cu subsol, parter, două etaje și mansardă.",
    "metadata": {
      "original_file": "Ialoveni_Online_0289.html"
    }
  },
  {
    "title": "Consilierii locali din Dănceni vor redirecționa banii prevăzuți pentru indemnizații la apeduct. Ce spune primara",
    "content": "Consilierii locali din Dănceni vor redirecționa banii prevăzuți pentru indemnizații la apeduct. Ce spune primara\n\nConsilierii locali din Dănceni se întâlnesc în ședință extraordinară astăzi, 13 iunie, ora 16:00 în incinta primăriei. O dispoziție în acest sens a fost semnată de primara Victoria Butuc Guranda.\n\nConsilierii vor vota redirecționarea banilor de la unele linii de buget pentru necesitățile stringente ale localității. Spre exemplu, banii prevăzuți pentru achitarea indemnizațiilor consilierilor locali, la expirarea mandatelor vor fi redirecționați pentru proiectul de apeduct. Potrivit legii 768, privind statutul alesului local, art.25, la expirarea mandatului, alesului local care a activat cel puţin doi ani în această calitate i se acordă o indemnizaţie unică, egală cu salariul mediu lunar pe economia naţională pentru anul precedent.\n\nPrimara localității susține că „La moment avem nevoie de bani pentru a continua proiectul cu apeductul iar cum bugetul local este mic, consilierii au fost de acord să redirecționăm banii prevăzuți pentru indemnizații la proiectul cu apeductul. Dacă vom avea bani în buget din alte surse, precum din vânzare de terenuri vom achita indemnizațiile în acest an, dacă nu vor rămâne pentru anul viitor”, a precizat Victoria Butuc Guranda.\n\nAstfel, 200 de mii de lei ar putea fi achitați drept contribuție pentru proiectului de apeduct Sociteni-Dănceni-Suruceni-Nimoreni-Malcoci.\n\nPotrivit proiectelelor de decizie, la ședința urmează a fi majorat bugetul local:\n• „Transferuri capitale primite cu destinație specială între bugetele de nivelul I și II” alocate în baza Deciziei Consiliului Raional Ialoveni nr.3/12 din 25.05.2023, în sumă de 150 000,00 lei.\n• „Donații voluntare pentru cheltuieli capitale din surse externe pentru autoritățile/ instituțiile bugetare” alocate în baza Contractului de finanțare nerambursabil cu DRRM, în sumă de 89 525,17 lei.\n\nBanii vor fi redirecționați către grădinița „Albinuța”. Consilierii urmează să aprobe și deschiderea unei noi grupe de copii cu vârsta de la 2 la 3 ani începând cu luna septembrie, anul 2023.\n\nÎn cadrul ședinței va fi aprobat Regulamentul de funcționare a buldoexcavatorului.",
    "metadata": {
      "original_file": "Ialoveni_Online_0231.html"
    }
  },
  {
    "title": "DOC// Mai multe taxe locale ar putea fi majorate începând cu 2022. Proiectul propus de Primăria Ialoveni",
    "content": "DOC// Mai multe taxe locale ar putea fi majorate începând cu 2022. Proiectul propus de Primăria Ialoveni\n\nPrimăria Ialoveni a publicat proiectul cu privire la aprobarea și punerea în aplicare a taxelor locale pentru 2022. Proiectul se află la etapa consultărilor publice, iar cetățenii sunt invitați pe 17 noiembrie să își spună opiniile, să vină cu sugestii, în incinta Casei de Cultură „Andrei Ungureanu”. De asemenea, sugestiile pot fi trimise pe pagina de Facebook a Primăriei Ialoveni.\n\nPotrivit proiectului, unele taxe se propun a fi majorate, unele chiar dublate, cum este în cazul taxelor pentru benzinării.\n• tonete/gherete pentru comercializarea florilor, suvenirelor – de la 4500 la 5000 lei\n• farmacii – de la 25.000 la 35.000 lei\n• benzinării – de la 30.000 la 60.000 lei\n• benzinării care vând și gaz lichefiat – de la 40.000 la 80.000 lei\n• bazele angro și depozite – de la 15.000 la 20.000 lei, de la 20.000 la 25.000 (în funcție de suprafață)\n• pentru depozitele frigorifice pentru păstrarea fructelor și legumelor – de la 20.000 la 30.000 lei\n• pentru depozitele de păstrare a cerealelor – de la 10.000 la 15.000 lei\n• magazinele din zona centru a orașului și a celor de pe traseul Chișinău-Hîncești, în funcție de suprafața lor:\n• automatele de vânzare pentru ceai, cafea, dulciuri – de la 1.500 la 2.000 lei/unitate\n• autoservice – de la 10.000 la 12.000 lei\n• spălătorii auto – de la 6.000 la 10.000 lei\n• vulcanizare – de la 2.200 la 3.000 lei\n• magazine auto – de la 6.000 la 8.000 lei\n• stațiile de testare tehnică – de la 5.000 la 10.000 lei\n• activități recreative – jocuri de noroc și pariuri – de la 77.000 la 100.000 lei\n• case de amanet – de la 10.000 la 15.000 lei\n• intermedierea biletelor de loterie – de la 1.000 la 2000 lei\n• puncte de colectare a metalelor feroase – de la 5000 la 6000 lei\n• unități de comercializare a biletelor avia – de la 3.000 la 5.000 lei\n• magazine online – de la 3.000 la 4000 lei\n• unități de producere și comerț a materialelor de construcții – de la 10.000 la 15.000 lei\n• unități de producere și comerț a produselor alimentare – de la 5.000 la 6.000 lei\n• Saune – de la 3.000 la 5.000 lei\n• Pentru saloane de frumusețe și masaj – 500 lei un loc de muncă\n• Pentru săli de fitness și săli de forță – 1.000 lei\n• Taxa de salubrizare pentru fiecare gospodărie – 500 lei anual",
    "metadata": {
      "original_file": "Ialoveni_Online_0374.html"
    }
  },
  {
    "title": "Ialoveni: Consilierii urmează să-și stabilească mărimea indemnizației pe care o vor primi pentru participarea la ședințe",
    "content": "Ialoveni: Consilierii urmează să-și stabilească mărimea indemnizației pe care o vor primi pentru participarea la ședințe\n\nConsiliul orășenesc Ialoveni se întrunește într-o ședință extraordinară, joi, 14 decembrie, ora 14:00, în sala de ședințe a Primăriei. Pe ordinea de zi sunt 20 de subiecte.\n\nAprobarea bugetului orașului în prima și a doua lectură, aprobarea taxelor locale, a cotelor impozitului funciar și a impozitului pe bunurile imobiliare pentru anul 2024, se numără printre subiectele ce urmează a fi discutate de aleșii locali.\n\nDe asemenea, consilierii urmează să decidă ce indemnizație vor primi în următorii patru ani pentru fiecare participare la ședințele consiliului. Din proiectul de decizie publicat pe pagina Primăriei lipsește cifra, însă în cadrul ședințelor de specialitate s-a discutat suma de 600 de lei (-12% impozit), adică cu 100 de lei mai mult decât indemnizația pe care au primit-o consilierii din mandatul anterior. Decizia finală urmează a fi luată de Consiliu.\n\nDe altfel, vor fi aprobate și normele de consum de combustibil pentru primar, viceprimar, juristul Primăriei și pădurar.\n\nUn alt proiect de pe ordinea de zi vizează stabilirea componenței comisiei de licitație a Primăriei Ialoveni. Propunerile sunt următoarele:\n\nTaxa propusă pentru participare la licitațiile de privatizare a proprietății publice este de 4500 lei pentru persoanele fizice şi de 6500 lei pentru persoanele juridice.\n\nToate proiectele pot fi consultate AICI .",
    "metadata": {
      "original_file": "Ialoveni_Online_0118.html"
    }
  },
  {
    "title": "Amalgamarea voluntară - consultări. Ce spun primarii din raionul Ialoveni despre comasarea unităților administrativ-teritoriale",
    "content": "Un proiect de lege, nr. 152, ce prevede amalgamarea voluntară localităților se află pe masa deputaților , fiind votat deja în prima lectură și urmând a fi votat în lectura finală. Amalgamarea presupune comasarea voluntară a două sau mai multe unități administrativ-teritoriale de nivelul întâi (sate/comune și orașe/municipii, care au o populație de minim 3000 de locuitori).\n\nPe acest subiect au fost consultați primarii din raionul din Ialoveni. Consultările au avut loc la 16 iunie, ora 10:00, în sala de ședințe a Consiliului Raional, unde a fost prezentă președinta Comisiei administrație publică si dezvoltare regională, deputat în Parlamentul Republicii Moldova, Larisa Voloh.\n\nDeși consultările au fost anunțate cu doar o zi înainte, la consultări au fost prezenți 17 primari din raionul Ialoveni (din cei 25), care au avut ocazia să își exprime opiniile cu privire la proiectul de lege consultat.\n\n„Procesul de amalgamare este cunoscut în Europa încă de după al doilea război Mondial. Prin acest proces au trecut cele mai dezvoltate state ale lumii: Franța, Germania, Italia. După anii 90 au trecut și unele state postsovietice prin acest proces de reformă”, a explicat Larisa Voloh.\n\n„APL-urile care se amalgamează nu mai dețin statut de persoane juridice și transmit drepturile drepturile și atribuțiile lor către o altă autoritate, în același timp, ele se mențin ca localitate, ca centru, ca mediu. N-o să dispară niciun sat în urma procesului de amalgamare. Vor dispărea centrele administrative. Această decizie o lăsăm la discreția consiliiilor locale. Inițiativa va putea veni de la cetățeni, de la primar sau de la consilierii locali, însă decizia finală va aparține consilierilor locali. În baza deciziei consiliului, acest process va putea fi inițiat, urmând a fi transmis pentru definitivare în cadrul Guvernului. Acest proces nu poate avea loc doar din dorința unei părți. Toate cele trei părți: cetățenii, primarul și consiliul local, trebuie să se expună și să fie de acord. Dacă cetățenii și autoritățile nu vor dori acest lucru, procesul nu va avea loc în această localitate. Numai unde va exista un consens între autoritățile locale și cetățeni, numai acolo va avea loc amalgamarea”, a spus deputata celor prezenți în sală.\n\nLegea stabilește formele de sprijin financiar pentru localitățile care vor decide să se amalgameze. Acestea includ alocări din bugetul de stat pentru dezvoltarea infrastructurii, suplinirea bugetelor locale pentru o perioadă de 7 ani, precum și alocarea stimulentelor financiare.\n\nPotrivit Larisei Voloh, reforma nu are legătură cu alegerile ce urmează să aibă loc și vă „vom intra în alegeri în forma în care suntem astăzi”, însă actuala conducere își dorește ca amalgamare voluntară să nu depindă de factorul politic, ci strict de dorința comunităților locale. De asemenea, deputata a explicat că toate detaliile pre-amalgamare și post-amalgamare vor fi expuse în două acte normative secundare: metodologia care va prevede foarte clar criteriile pe care trebuie să le îndeplinească comunitățile, și metodologia post amalgamare care va prevede cum va avea loc procesul de consolidare administrative a localităților care s-au amalgamat.\n\nMihail Catan, primarul satului Molești: „La toate întâlnirile elctorale care s-au făcut s-a spus că prioritar va fi reducerea raioanelor. Astăzi ne pomenim că se reduc de fapt primăriile, dar consiliile rămân așa cum sunt. Dacă aș atesta eficacitatea consiliilor raionale pe o scară până la 10, le-aș pune minus 10. Sunt mâncători de bani publici și atât. Spuneți-mi o reformă care a făcut-o Consiliul rational în ultimii 20 de ani. Nimic. Sunt foarte multe localități mici din raionul Ialoveni, care cândva au fost în componența localităților mari, când s-au despărțit, au rămas cu pielea goală, pentru că cele mari au absorbit tot. Acest pericol este și acum”.\n\nDrept replica, deputata spune că urmează și că urmează a fi implementată și o reformă în care vor fi vizate și raioanele.\n\nVictor Goloman, primarul localității Sociteni: „Localitatea noastră s-a început a dezvolta de când avem primărie în localitate. Eram în comună cu Dănceni și tot ce se făcea, se făcea în Dănceni. La noi în localitate – zero. De când avem primărie în localitate, s-a început dezvoltarea. Dacă se vor face consultări publice în alte raioane, sau un referendum, cred că 90% nu vor fi de acord”.\n\nDe partea cealaltă, deputata dă asigurări că sunt cereri din partea primarilor din Republica Moldova care au cerut inițierea acestui proces de amalgamare. „De ce eu trebuie să tai această posibilitate unei localitați, doar pentru că cineva spune că asta nu se va întâmpla niciodată și nimeni nu va vrea?”\n\nDaniel Țonu, primarul comunei Zîmbreni: „Proiectul de amalgamare este propus de un expert incărturar, incompetent. Eu vă consider competenți, de ce v-ați lăsat impuși de acel agramat? De ce nimic concret nu se vorbește la moment despre amalgamare. Dvs vorbiți cu jumătate de gură. Consider că amalgamarea este o bifă, doar să spuneți că faceți reformă”.\n\nDrept replică, deputata spune: „Este corect să vorbesc cu jumătate de gură, pentru că responsabili de reformarea anumitor domenii, pe partea de politici, sunt ministerele. Eu vă vorbesc cu jumătate de gură ca reprezentant al unei instituții care reprezintă puterea politică. Eu transmit această informație colegilor și le spun că ei trebuie să vină la Ialoveni și să vă dea mai multe detalii”.\n\nAndrei Covali, primarul localității Nimoreni: „Înțelegem că legea respectivă este parte a reformei administrației publice 2023-2030, sperăm să fie îndeplinit 2023-2026. Asta este o etapă, nu știm ce ne așteaptă la etapa următoare – 2027-2030, criteriile care vor fi acolo. Toate indignările care s-au discutat aici dă de înțeles că nu prea este comunicare între administrația centrală și cea locală. În patru ani de zile, în care să avem prezenta deputaților, miniștrilor, a secretarilor de stat, aproximativ de 10 ori în patru ani de zile- este foarte puțin. De aceea și apar toate întrebările acestea.\n\nEu am citit despre amalgamare și este foarte clar că este voluntar. Pe nimeni nu silește, nimeni n-o să fie unit, nimen n-o să fie împărțit. Deloc. Este dreptul nostru. Eu cred că cele 25 de primării pe care le avem, ele vor rămâne tot 25, ce ține de Ialoveni, de celelalte raioane nu știu. Șapte pagini pe care le avem în lege, este prea puțin pentru înțeles. Noi acasă o să plecăm împăcați că este o inițativă, parte a reformei administrației publice și fiecare are dreptul să aleagă. Adică nimeni nu este obligat.\n\nDe aceea, în 6 luni de zile care au mai rămas, vin cu un îndemn către dvs să transmiteți colegilor și Cancelariei de Stat, de ce nu, că noi suntem gata oricând să ne adunăm și să discutăm întrebări dureroase pentru localitățile noastre”.\n\nRodica Agrici, primara comunei Mileștii Mici: „Eu cred că comuna Mileștii Mici nu va fi de acord și corect s-a exprimat domnul primar, dacă se va începe cu presiuni că nu se va finanța, comuna Mileștii Mici este una din cele mai dezvoltate sate din raion și cu oameni care mai au substanță cenușie și nu vor sta cu mâinile legate și cu gura închisă. Guvernul trebuie să fie foarte atent la pașii pe care îi face. Este un program, după părerea mea, foarte foarte complicat și cred că nici până în 2100 nu va fi rezolvată această problemă”.\n\nSergiu Candu, primarul satului Văsieni: „Consultările pe marginea legilor ce privesc dezvoltarea Republicii Moldova sunt foarte importante, cu bune, cu rele, cu replici și poate nu totul clar pentru toți participanții, oricum este foarte necesar pentru că podul de comunicare dintre administrația publică centrală și cea locală reprezintă consultările publice, unde noi trebuie să ne auzim unii pe alții, în beneficiul cetățeanului de rând, pe care nu îl interesează instrumentele noastre de guvernare, ci bunăstarea și viața de zi cu zi a localității.\n\nEste absolut necesară o reformă a APL, indiferent de forma sau denumirea acestei reforme, este imperios de a minimalize intervenția factorului politic, factorului de administrare a oamenilor. Noi trebuie să cream condiții pentru ca cetățeanul să nu depindă de un punct, de o Primărie, de un ofciu. Trebuie să cream servicii accesibile pentru cetățeni, ca ei să nu stea câte o oră în cabinetul Primarului și să aștepte o solute la o problemă tehnică, care ar putea fi soluționată foarte simplu. Este necesară nu doar reforma la nivel de localități, ci în general o reformă a administrației publice locale.\n\nAsta este un pas. Dar nu cred că noi suntem pregătiți să mergem printr-o amalgamare. Asta ar prevedea niste condiții de implicare a cetățeanului , care nu este pregătit și nici nu este informat spre a accepta. Lumea crede că amalgamare este lichidarea localităților, comasarea a 4-5 localități în una mai mare, un punct de administrare care o să pună accent pe o anumită parte noii formațiuni create, ceea ce este incorect, de fapt.\n\nDacă o să se demonstreze eficiența amalgamării, o să fie și adepții ai acestei reforme. Cu siguranță sunt nevoie de localități care au nevoie de acest proces. Raionul Ialoveni este unul mai specific, care mereu a fost o locomotivă în tot ce ține de dezvoltare și a demonstrat că poate să se administreze și să se autogestioneze indiferent de condițiile impuse de centru. Adesea a mers în disconcordanță cu regimurile centrale care au administrat Republica Moldova și au supraviețuit. Cred că Ialoveniul va fi un pic mai rezervat pe linia amalgamării, dar cu siguranță sunt localități în Republica Moldova care au nevoie de amalgamare”.",
    "metadata": {
      "original_file": "Ialoveni_Online_0227.html"
    }
  },
  {
    "title": "DOC// Ședință extraordinară a Consiliului orășenesc Ialoveni. Taxele locale pentru 2022, din nou pe ordinea de zi",
    "content": "DOC// Ședință extraordinară a Consiliului orășenesc Ialoveni. Taxele locale pentru 2022, din nou pe ordinea de zi\n\nConsilierii locali din orașul Ialoveni se întrunesc în ședință extraordinară. O dispoziție în acest sens a fost semnată de primarul orașului Ialoveni, Sergiu Armașu.\n\nȘedința urmează să aibă loc pe 17 decembrie 2021, ora 14:00, în sala de ședințe a Primăriei. Pe ordinea de zi se află, pentru a doua oară, proiectul cu privire la aprobarea taxelor locale. Despre modificările ce se propun în proiect, IaloveniOnline a scris într-un articol separat .\n\nDe asemenea, în lectura a doua, urmează a fi aprobat bugetul orașului Ialoveni pentru 2022.\n\nMai jos pot fi consultate ordinea de zi și proiectele de decizie:",
    "metadata": {
      "original_file": "Ialoveni_Online_0362.html"
    }
  },
  {
    "title": "Consiliul orășenesc Ialoveni permite construcția unui bloc de locuit în apropierea Pieței Agroindustriale",
    "content": "Consiliul orășenesc Ialoveni permite construcția unui bloc de locuit în apropierea Pieței Agroindustriale\n\nUn bloc de locuit cu subsol, parter și 8 etaje ar putea fi construit în apropierea Pieței Agroindustriale din orașul Ialoveni. Consilierii au dat undă verde construcției la ultima ședință a Consiliului Orășenesc Ialoveni, ce a avut loc la 24 ianuarie 2023.\n\nProiectul în cauză, 01/07, a lipsit din lista proiectelor de decizie publicată înainte de ședința consiliului. Acesta însă a fost aprobat de către consilieri și a fost publicat în Registrul Actelor Locale.",
    "metadata": {
      "original_file": "Ialoveni_Online_0270.html"
    }
  },
  {
    "title": "1000 de lei din bugetul public din Horești sunt prevăzuți pentru o postare în mediul online",
    "content": "1000 de lei din bugetul public din Horești sunt prevăzuți pentru o postare în mediul online\n\nConsiliul Local Horești a aprobat programul de activitate a Casei de Cultură din localitate, la ședința Consiliul local din data de 28 ianuarie 2022. Astfel, pentru activitățile culturale din localitate sunt prevățuți peste 175 mii de lei. Pentru sărbătorile Pascale, administrația va contracta un prestator de servicii pentru servicii foto – video, care va realiza o postare în mediul online.\n\nDin programul de activitate aprobat de Consiului Local, este planificată suma de 1000 lei pentru o postare online, cu genericul „Lumină Sfântă a Învierii”. Am luat legătura cu directoarea Casei de Cultură Horești, Lidia Andronic ca să vedem despre ce este vorba. Ea susține că va fi o postare despre sărbătorile Pascale din satul Horești. „Vor fi bani pentru închirierea aparatajului de fotografiat și filmat și achitarea regizorului. Se va face un contract de prestare servicii fie cu o persoană fizică sau juridică. O postare simplă pe facebook și pe canalul de youtube a Casei de Cultură dar ea trebuie făcută calitativ și montată calitativ”, motivează directoarea Casei de Cultură.\n\nCei mai mulți bani sunt prevăzuți pentru: \n\n Hramul satului Horești: 40 mii lei. \n\n Revelion 2023: 35 mii lei. \n\n Ziua Internațională a Femeii: 25 mii lei.\n\nCei mai puțini bani sunt prevățuți pentru: \n\n Acțiune de caritate: 650 lei \n\n Ziua Internațională Anti Bullying: 250 lei.\n\nÎn cadrul ședinței a fost aprobat regulamentul de organizare și desfășurare a Casei de Cultură, programul de activitate și s-a constituit comisia de specială pentru organizarea și desfășurarea activităților culturale.\n\nUnele activități ce trebuiau să aibă loc la sfârșitul lunii ianuarie s-au anulat, din cauza pandemie de coronavirus.",
    "metadata": {
      "original_file": "Ialoveni_Online_0335.html"
    }
  },
  {
    "title": "O delegație din România vine la Ruseștii Noi pentru un schimb de experiență privind accesarea fondurilor europene",
    "content": "O delegație din România vine la Ruseștii Noi pentru un schimb de experiență privind accesarea fondurilor europene\n\nO delegație din România formată din primari, viceprimari, consilieri și ONG-ști vor efectua un schimb de experiență cu comuna Ruseștii Noi, privind accesarea fondurilor europene. Evenimentul va avea loc pe 2 – 4 septembrie și este organizat de Primăria Ruseștii Noi în parteneriat cu Fundația PACT – Parteneriat pentru Acțiune Comunitară și Transformare, România. Cetățenii care doresc să formeze grupuri de inițiative locale pentru scrierea proiectelor sunt îndemnați să anunțe autoritățile locale pentru a putea participa la eveniment.\n\nPrimara comunei, Valentina Meșină spune că are un parteneriat de lungă durată cu delegația din România. „Nu suntem la prima colaborare. Am înțeles că trebuie să creăm grupuri de inițiative în localitate ca să-i formăm și să le dezvoltăm abilități de scriere a proiectelor. Înțelegând ca primar care e direcția m-am orientat pe atragerea fondurilor externe pentru dezvoltarea comunei, ceea ce vom reuși să facem în următoarele zile este de asemenea un suport din partea României pentru că acest schimb de experiență pentru noi este gratuit, până și cazarea delegației și cheltuielile de transport sunt achitate din contul delegației.\n\nEste important ca în accesarea proiectelor să se implice și comunitatea, de asta acest schimb de experiență este extrem de necesar pentru comuna Ruseștii Noi”, ne spune primara Valentina Meșină.\n\nDin delegația Română fac parte Ciprian Nilă – primar în Ciocănești Dâmbovița, viceprimarul comunei Găujani, Giurgiu, primarul din Merișani, viceprimarul din Bumești Jiu, cât și reprezentanți de la Asociația Apeal, București, Fundația PACT, București, Adociația Datini Educație Cultură, din Găujani, Asociația Partener pentru Tine, din Merișani, ș.a.\n\nAgenda poate fi văzută mai jos.",
    "metadata": {
      "original_file": "Ialoveni_Online_0159.html"
    }
  },
  {
    "title": "Mai multe instituții de învățământ din raionul Ialoveni ar putea fi REORGANIZATE. Subiectul va fi discutat de consilierii raionali",
    "content": "Mai multe instituții de învățământ din raionul Ialoveni ar putea fi REORGANIZATE. Subiectul va fi discutat de consilierii raionali\n\nReorganizarea prin absorbție a Gimnaziului Costești, Gimnaziul din Miscovca, Gimnaziul din Ruseștii Vechi, școala și grădinița din Pojăreni este pe ordinea de zi a ședinței Consiliului Raional Ialoveni, organizată pe 17 mai, ora 11, în Sala Mare a Consiliului.\n\nPotrivit proiectelor de decizie, consilierii ar putea aproba reorganizarea următoarelor instituții de învățământ începând cu noul an de studii 2024-2025: \n\n Instituția publică Gimnaziul Costești, absorbită de Instituția Publică LT „Olimp” Costești . \n\n Potrivit proiectelor de decizie, Gimnaziul Costești are 102 elevi, iar Liceul Teoretic „Olimp” are 484 elevi. După fuziune această instituție va avea 590 elevi.\n\nInstituția publică Gimnaziul Misovca, absorbită de IP Gimnaziul Gangura, comuna Gangura. \n\n Potrivit proiectelor de decizie, Gimnaziul Miscovca are un număr de elevi în scadere în ultimii ani, în 2024 are 52 de elevi (47 de elevi ponderați, iar Gimnaziul din Gangura 128, după fuziune instituția va avea 200 de elevi.\n\nInstituția Publică ȘP – Grădinița Ruseștii Vechi, absorbită după următoarea divizare: c)1 Clasele I-IV – absorbite de către LT Ruseștii Noi; c)2 Grupele de preșcolari – la Decizia Primăriei Ruseștii Noi. \n\n Potrivit proiectului de decizie, autoritățile centrale sunt în drept să acopere deficitul de buget pentru anul curent de studii, iar procesul de reorganizare va fi realizat după încheierea anului de studii 2023-2024, pentru a pregăti, în acest răstimp, transferul elevilor de la Școala Primară-Grădiniță Ruseștii Vechi în rețeaua IP LT Ruseștii Noi, iar încadrarea preșcolarilor rămâne la decizia Primăriei Ruseștii Noi.\n\nInstituția Publică ȘP Pojăreni și Grădinița Pojăreni, reorganizate în Instituție Publică Școala Primară-Grădiniță Pojăreni. \n\n Preșcolarii din Grădinița Pojăreni vor fi înscriși în Instituția Publică Școala Primară – Grădiniță Pojăreni.\n\nÎntr-o solicitare de informație adresată recent Consiliului raional Ialoveni, Direcției Generale Educație Ialoveni, prin platforma Vreauinfo.md , cu privire la fuzionarea instituțiilor de învățământ din raion, autoritățile menționează că „nu există nici o decizie privind o eventuală fuziune”. Totuși, „în prezent se examinează oportunitatea unei reconceptualizări administrative a instituțiilor de învățământ din raionul Ialoveni, care se consultă pe larg și în mod transparent cu toate părțile vizate”, se arată în răspunsul Consiliului Raional Ialoveni.\n\nAmintim că reorganizarea instituțiilor de învățământ a fost discutată și în anul 2021, când consilierii raionali de atunci nu au susținut proiectul prin care s-a propus fuziunea prin absorbție a Gimnaziului Misovca de către Gimnaziului Gangura.",
    "metadata": {
      "original_file": "Ialoveni_Online_0084.html"
    }
  },
  {
    "title": "Bugetul satului Costești pentru 2022 a crescut cu 5 milioane comparativ cu 2021",
    "content": "Bugetul satului Costești pentru 2022 a crescut cu 5 milioane comparativ cu 2021\n\nPe 17 decembrie, consiliul Local din Costești au aprobat în prima și a doua lectură bugetul statului în sumă de 28,521,3 de mii de lei, cu puțin peste 5 milioane mai mult decât în anul 2021.\n\nCele mai mari contribuții la bugetul local vin din impozitele pe venit, taxele locale, impozitele pe bunuri imobiliare dar și în urma modificărilor legislative în privința redirecționării taxei de drum administrațiilor publice locale.\n\nDe asemenea, Consilierii au aprobat și cheltuielile în valoare de 28,521,3.",
    "metadata": {
      "original_file": "Ialoveni_Online_0342.html"
    }
  },
  {
    "title": "Reparație la Primăria Bardar. Primarul: „Oamenii trebuie să lucreze în condiții decente”",
    "content": "Reparație la Primăria Bardar. Primarul: „Oamenii trebuie să lucreze în condiții decente”\n\nÎn trei oficii din primăria Bardar au început lucrările de reparație capitală. Timp de o lună, oficiul secretarului consiliului, anticamera și oficiul primarului vor activa în Casa de Cultură. Primarul localității, Valeriu Rața, argumentează decizia „dorim să asigurăm condiții prielnice pentru toți lucrătorii”.\n\nDe mai bine de 20 ani, în oficiile primăriei Bardar nu a fost făcută reparație capitală, primarul, Valeriu Rața spune că oficiile sunt într-o stare deplorabilă, iar oamenii trebuie să lucreze în condiții decente.\n\n„Dorim să asigurăm condiții prielnice pentru toți lucrătorii. Nu știu de ce la toți le pare că în domeniul public, toți trebuie să meargă prin glod, important e să lucreze în folosul statului, dar nu e chiar așa. De zeci de ani nu a fost făcută reparație în primărie, cum au fost puse placatele din lemn cu 30 de ani în urmă așa și nu au mai fost scoase, la fel și cu podeaua, jerpelită și putredă. Oamenii îmi ziceau: «Domn primar, da nu faceți un pic de reparație?» Am planificat și în primul an și în al doilea an de mandat, doar că mereu apăreau alte necesități mai importante. Chiar dacă va veni altcineva la primărie, nu-mi pasă, eu o fac pentru oameni, lucrătorii trebuie să aibă condiții decente de muncă”, menționează primarul satului Bardar.\n\nLucrările sunt planificate pentru o lună de zile și costă puțin sub 300 de mii de lei. Deși există proiect făcut pentru toate oficiile din primărie, primarul spune că le-a luat pe rând, după posibilitățile financiare.\n\nBanii pentru reparație au fost planificați la început de an, când a fost repartizat bugetul local, iar acum nu a mai fost nevoie de decizia consiliului, precizează primarul. „Atâta timp cât banii au fost planificați la reparație care e sensul sa mai votezi încă o dată prin consiliu”, ne-a spus Valeriu Rața.\n\nTemporar primăria își va desfășura activitatea în sala mică de la etajul 2 al Casei de Cultură. Contabilitatea, inginerul cadastral, perceptorul fiscal și asistența socială își continuie activitatea în primărie.",
    "metadata": {
      "original_file": "Ialoveni_Online_0207.html"
    }
  },
  {
    "title": "Demersul locuitorilor din Homuteanovca a fost respins de consilierii comunei Gangura",
    "content": "La ședința Consiliului comunal din 20 iulie, consilierii au respins demersul locuitorilor din Homuteanovca de a fi scutiți de plata pentru arendă a unui spațiu din Caminul Cultural.\n\nPotrivit primarului, Marcel Bobeica în această încăpere se desfășoară activități precum: zile de naștere, mese de pomenire, iar plata de arendă este de 300 de lei, per eveniment.",
    "metadata": {
      "original_file": "Ialoveni_Online_0179.html"
    }
  },
  {
    "title": "FOTO// 8 pubele pentru colectarea bateriilor uzate și electrocasnicelor mici, aduse în orașul Ialoveni. Unde vor fi amplasate",
    "content": "FOTO// 8 pubele pentru colectarea bateriilor uzate și electrocasnicelor mici, aduse în orașul Ialoveni. Unde vor fi amplasate\n\nDeșeurile toxice vor putea fi colectate în câteva pubele procurate de Primăria Ialoveni. Ieri, autoritățile locale au transmis instituțiilor publice 8 pubele de acest gen, unde cetățenii vor putea duce bateriile uzate și electrocasnicele de mici dimensiuni.\n\nPotrivit Dianei Bujor, specialist în relații externe și atragerea investițiilor din cadrul Primăriei Ialoveni, cele 8 pubele au fost procurate de Primărie, una costând 940 de lei. Un acord de colaborare, pentru ridicarea deșeurilor, a fost semnat cu Moldrec Group SRL și Asociația Patronală „Moldcontrol”.\n\n„Agentul economic are autorizație de a colecta și exporta deșeurile toxice la o fabrică de prelucrare din Iași. De aceea am încheiat un acord de colaborare cu acest SRL. Când vor fi pline pubelele, noi sunăm și ei vor evacua deșeurile. Este un prim pas. Sperăm că proiectul va avea succes și o să vedem un feedback pozitiv. Din septembrie sunt planificate și activități de educare a elevilor și copiilor. De asemenea, orice cetățean care are baterii uzate și electrocasnice de mici dimensiuni pe care vrea să le arunce, le poate aduce în aceste pubele, care vor fi amplasate în holurile instituțiilor menționate”, a explicat Diana Bujor pentru IaloveniOnline.\n\nDe menționat că pentru evacuarea deșeurilor primăria și cetățenii nu vor suporta cheltuieli.\n\nDe asemenea, pe fiecare pubelă este indicat un număr de telefon, la care orice locuitor poate suna și întreba unde poate să transporte electrocasnicele mai mari.\n\nO baterie uzată, aruncată la coșul de gunoi, poluează până la 1 m de pământ și 10 litri de apă, iar deșeurile de echipamente electrice au un efect nociv de 10 ori mai mare decât cel al deșeurilor menajere.",
    "metadata": {
      "original_file": "Ialoveni_Online_0483.html"
    }
  },
  {
    "title": "Bardar: Consiliul a alocat bani pentru betonarea unor drumuri. Lucrările vor fi asigurate de locatari",
    "content": "Bardar: Consiliul a alocat bani pentru betonarea unor drumuri. Lucrările vor fi asigurate de locatari\n\nConsiliul sătesc Bardar a aprobat, la ultima ședință din 15 iunie, alocarea banilor pentru betonarea a 5 porțiuni de drum, executarea lucrărilor urmând a fi puse pe seama locatarilor străzilor respective.\n• 170 de mii de lei vor fi alocați pentru beton, pentru strada A. Donici, cu o lățime de 3 m. Lucrările vor fi executate de către locatari, cele 13 familii care locuiesc pe strada respectivă.\n\n„Recent a fost renovat tot traseul de apă, sunt scoase contoarele în drum sau imediat lângă gard, contor comun în deal, în vârful dealului, sunt 13 familii. Asta nu e toată cantitatea necesară de beton. Mahala va mai pune beton de vreo 25 de beton, dar oamenii au zis măcar atâta să li se dea”, a declarat primarul Valeriu Rața în cadrul ședinței consiliului.\n• 240 de mii de lei pentru beton, pentru strada Florilor, cu o lățime de 3,5 m, executarea lucrărilor de către locatari. „Este apeduct, exact ca mahala de la Donici”, spune primarul.\n• 180 de mii de lei pentru beton, strada Grigore Vieru, o lățime de 4 m, executarea lucrărilor de către locatari.„Strada unește Constantin Stamate cu tot cu intersecție, și merge pe lângă grădinița „Mărțișor”, până la drumul asfaltat care merge pe lângă grădiniță”, a explicat primarul.\n• 90 de mii de lei pentru beton, pentru strada Traian, cu o lățime de 3,5 m, executarea lucrărilor de către locatari. „Strada unește strada Bahnei, este canalizare, apă, este traseu nou”, spune primarul.\n• 300 de mii de lei pentru beton, str. Sf. Gheorghe – Str. Zînelor – Str. Constantin Stamate, lățimea de 3,5 m, executarea lucrărilor de către locatari.\n\nDe asemenea, au fost alocați peste 121 de mii de lei pentru pietriș, pentru alte 5 străzi.",
    "metadata": {
      "original_file": "Ialoveni_Online_0196.html"
    }
  },
  {
    "title": "Inspecția Financiară a depistat sporuri, premii și indemnizații achitate neîntemeiat la Primăria Ulmu",
    "content": "Sporuri salariale, premii unice, premii anuale, indemnizații și alte sume de bani au fost achitate neîntemeiat de către Primăria Ulmu în perioada 2017-2020. De aceste sume au beneficiar angajații primăriei, dar și primarul localității. Este vorba despre rezultatele unui control financiar efectuat de către Inspecția Financiară (Ministerul Finanțelor), în scopul verificării modului în care sunt gestionați banii publici și patrimoniul public de către Primăria Ulmu.\n\nÎn urma inspecției, autoritatea din subordinea Ministerului Finanțelor a înaintat Primăriei o prescripție cu privire la înlăturarea iregularităților constatate. Pentru o parte din banii ajunși neîntemeiat în buzunarul funcționarilor a fost efectuat recalcul, conform unui răspuns al Primăriei oferit pentru IaloveniOnline.\n• În perioada 2017-2019 au fost achitate neîntemeiat indemnizații de concediu anual în sumă de 500 de lei;\n• În anul 2017, angajații primăriei au beneficiat neîntemeiat de spor la salariu în sumă de 5.900 lei, cu depășirea cu 15% a cuantumului stabilit din fondul anual de salarizare;\n• În perioada 2017-2018, în baza dispozițiilor primarului, au fost achitate neîntemeiat angajaților premii unice, cu prilejul sărbătorilor de iarnă, în sumă de 13.700 lei;\n• În 2017, unii angajați ai Primăriei au beneficiat neîntemeiat de suplimente la salariu în sumă de 4.300 lei, pentru îndeplinirea atribuțiilor de serviciu funcționarilor publici aflați în concediul de odihnă anual;\n• În martie 2018 a fost achitat premiu anual în sumă de 25.300 lei, primarului și funcționarilor publici, cu depășirea cu 30% a veniturilor suplimentare obținute;\n• În 2018-2019 a fost achitat spor cu caracter specific în sumă de 10.600 lei;\n• În 2019, primarului i-a fost achitat neîntemeiat indemnizația de concediu în sumă de 11.300 lei, fiind suspendat din funcție în legătură cu înregistrarea sa în calitate de candidat la funcția de primar;\n• În perioada inspectării, Primăria nu a întreprins măsuri întru încasarea și reflectarea în evidența contabilă restanța în sumă de 133.900 lei, la plata de arendă a terenurilor proprietate publică, conform contractelor încheiate;\n• În perioada 2017-2019 au fost casate bunuri în sumă de 30.300 lei, fără a fi valorificate materialele obținute în urma decontării;\n\nNeajunsurile menționate mai sus denotă deficiențe în organizarea și implementarea managementului financiar adecvat și a unor proceduri de control intern, care ar asigura utilizarea regulamentară a finanțelor publice, spune Inspecția Financiară.\n\nAstfel, Primăria a fost somată să întreprindă măsuri, întru încasarea surselor financiare în sumă totală de 194.700 lei.\n\nAm solicitat Primăriei să ne spună dacă au întreprins măsurile recomandate de către Inspecția Financiară, și care sunt acele măsuri întreprinse.\n\nPotrivit răspunsului Primăriei, a fost stabilit un grafic de recalcul la salariu, însă doar pentru două puncte menționate de Inspecția Financiară. Sumele recalculate au fost: 5900 de lei (spor la salariu achitat angajaților) și 4300 de lei (suplimente la salariu). De asemenea, Primăria declară că s-au încasat datoriile de la darea în arendă a terenurilor pentru anul 2020 în anul 2021 în sumă de peste 107 mii lei. Primăria subliniază că se află în litigiu cu ASECOOP Bardar, pentru achitarea sumelor restante.\n\nAcest material este realizat în cadrul campaniei de promovare organizată de către A.O. „Juriștii pentru Drepturile Omului” și este parte a proiectului „Presa în sprijinul democrației, incluziunii și responsabilității în Moldova” (MEDIA-M), finanțat de USAID, Ambasada Britanică și implementat de Internews în Moldova și Freedom House, care are ca scop promovarea dezvoltării mass media independente și profesioniste, și crearea unui sector media mai rezistent la presiunile politice și economice. Conținutul acestui material nu reflectă în mod necesar viziunea Ambasadei Britanice, USAID sau a Guvernului Statelor Unite.",
    "metadata": {
      "original_file": "Ialoveni_Online_0315.html"
    }
  },
  {
    "title": "DOC. Consilierii din Ruseștii Noi, convocați în ședință ordinară",
    "content": "DOC. Consilierii din Ruseștii Noi, convocați în ședință ordinară\n\nPrimara comunei Ruseștii Noi a semnat o dispoziție de convocare a consilierilor locali în ședință ordinară. Ședința va avea loc luni, 29 mai, ora 16:00, în incinta Primăriei. Autoritatea locală a publicat pe pagina sa de Facebook, atât ordinea de zi, cât și proiectele de decizii.\n\nConform ordinii de zi, în discuție vor fi puse 7 subiecte.",
    "metadata": {
      "original_file": "Ialoveni_Online_0250.html"
    }
  },
  {
    "title": "Atribuirea loturilor pentru construcția caselor, canalizarea, iluminarea stradală, dar și alte subiecte pe agenda Consiliului comunal Zîmbreni",
    "content": "Atribuirea loturilor pentru construcția caselor, canalizarea, iluminarea stradală, dar și alte subiecte pe agenda Consiliului comunal Zîmbreni\n\nPentru ordinea de zi a ședinței Consiliului comunal Zîmbreni sunt propuse 11 subiecte, printre care prezentarea situației cu privire la iazul nr. 1 de pe Valea Zîmbreniului, atribuirea terenurilor pentru construcția caselor, proiecte privind canalizarea și iluminarea stradală în localitate.\n\nȘedința va avea loc pe data de 3 iunie, în incinta Casei de Cultură Zîmbreni, cu începere de la ora 9:00.\n\nPrimăria a publicat ordinea de zi pe contul său de Facebook și pe panoul stradal, însă proiectele de decizii nu au fost făcute publice. Aceasta se întâmplă în condițiile actuale de pandemie, când pentru majoritatea cetățenilor, instrumentele online reprezintă singura posibilitate de a fi la curent cu procesul decizional și gestionarea banilor publici.",
    "metadata": {
      "original_file": "Ialoveni_Online_0495.html"
    }
  },
  {
    "title": "Strada Trandafirilor din Misovca va fi reparată. Locuitorii ei vor contribui financiar",
    "content": "Strada Trandafirilor din Misovca va fi reparată. Locuitorii ei vor contribui financiar\n\nStrada Trandafirilor din satul Miscovca, comuna Gangura va fi reparată în acest an. O decizie în acest sens a fost luată de consilierii comunei, la ședința Consiliului din 20 iulie.\n\nReparația drumului va fi efectuată prin procurarea betonului, contractarea tehnicii, a echipamentelor și a întinderii de beton.\n\nPotrivit primarului, Marcel Bobeica, strada Trandafirilor va fi reparată pe porțiuni. „Strada are o lungime de 3,2 km, dar nu va fi reparată toată odată, pe porțiuni. Din bugetul local au fost alocați 1,1milioane de lei, iar lucrările urmează să înceapă în această toamnă”, a concretizat primarul comunei Gangura.\n\nConsilierii locali au salutat decizia locatarilor de a contribui financiar cu câte 3 mii de lei per gospodărie.",
    "metadata": {
      "original_file": "Ialoveni_Online_0180.html"
    }
  },
  {
    "title": "Mașină nouă pentru primăria Costești și câte 400 litri de combustibil lunar pentru primar și viceprimar. De două ori mai mult decât la alte primării din raion",
    "content": "Mașină nouă pentru primăria Costești și câte 400 litri de combustibil lunar pentru primar și viceprimar. De două ori mai mult decât la alte primării din raion\n\nPrimăria Costești iși va procura un autoturism nou în valoare de 350.000 lei. O decizie în acest sens a fost aprobată de Consiliul sătesc Costești în cadrul ședinței din 4 martie 2022. Acesta va fi cel de-al doilea autoturism pentru primărie, instituția mai având în dotare o mașină de marca Skoda Octavia, cu număr de înmatriculare IL PC 001.\n\nTotodată, în cadrul aceleiași ședințe, Consiliul a majorat limita de consum lunară pentru mașina primăriei de la 350 la 400 litri de combustibil. Asta după ce la ședința Consiliului sătesc din 17 decembrie 2021 a fost stabilită o limită de combustibil de 350 litri lunar pentru primar și 400 litri pentru viceprimar. Publicăm mai jos ambele decizii:\n\nCe presupune un consum lunar de 400 litri de combustibil?\n\nLuând în considerare capacitatea motorului pe benzină al mașinii primăriei de 1.2 cm 3 , conform Ordinului cu privire la aprobarea Normelor de consum de combustibil şi lubrifianți în transportul auto , norma de consum stabilită este de 7,7 litri la o sută de km. În aceste condiții, cu 400 litri de benzină se pot parcurge circa 5200 km, divizați la 22 de zile lucrătoare pe lună, înseamnă aproximativ 236 km zilnic. Iar cu o medie de 50 km/h, primarul și viceprimarul de Costești ar trebui să petreacă zilnic circa 5 ore la volanul mașinii.\n\nNormele de consum ale primăriilor din raionul Ialoveni\n\nConform documentelor publicate în Registrul de Stat al Actelor Locale, pentru majoritatea primăriilor a fost stabilită o normă de consum între 150-200 litri de combustibil.\n• Cărbuna: 200 litri lunar pentru mașina primăriei și 20 litri pentru Garda populară în comun cu polițistul de sector;\n• Costești: 1000 litri lunar, dintre care 400 litri pentru primar, 400 litri pentru viceprimar, 100 litri pentru Garda Populară și 100 litri pentru specialistul în domeniul tineretului și sportului + 1800 litri lunar pentru amenajarea teritoriului;\n• Gangura: 2000 litri anual pentru primar, 100 litri responsabil sport, 550 litri pentru fotbal (autobusul primariei), APL 200 litri benzină, APL 1000 litri motorină, amenajarea teritoriului 500 litri benzină, grădinița de copii 4000 litri motorină (autobusul primariei) și 150 litri benzină, pompieri 200 litri benzină, responsabil cultură 100 litri motorină (autobuzul primariei), pădurar 100 litri benzină, șef gospodărie comunală 1200 litri motorină;\n• Răzeni: combustibil pentru 24000 km anual pentru o mașină și 16000 km pentru alta;\n• Țipala: parcurs limită anual de 30000 km pentru Skoda Octavia, pentru autobuz grădiniță de copii 20000 km și pentru LADA 21154 – 5000km;\n• Ulmu: Dacia Logan – 150 litri lunar, Dacia Logan II – 150 litri. Cu mențiunea că se poate majora consumul lunar cu cel mult 30 litri;\n• Văratic: 10 litri benzină pentru fiecare zi lucrătoare și 5 litri benzină pentru fiecare zi nelucrătoare.\n\nPrimăria comunei Mileștii Mici a radiat cifra din Decizia cu nr. 6/4 din 22.12.2021, în care a fost stabilită norma de consum de combustibil pentru anul 2022 pentru mașina primăriei.\n\nPentru alte nouă primării din raionul Ialoveni (Bardar, Horești, Molești, Zîmbreni, Văsieni, Suruceni, Sociteni, Puhoi, Ruseștii Noi) nu au fost găsite informații în Registrul de Stat al Actelor Locale referitor la normele de consum ale autoturismelor.",
    "metadata": {
      "original_file": "Ialoveni_Online_0303.html"
    }
  },
  {
    "title": "Orașul Ialoveni se va înfrăți cu un oraș din Slovacia",
    "content": "Orașul Ialoveni se va înfrăți cu un oraș din Slovacia\n\nConsiliul orășenesc Ialoveni a aprobat, în cadrul ședinței din 12 mai 2023, semnarea acordului de înfrățire și cooperare dintre orașul Ialoveni și orașul Vranov nad Topľou din Slovacia.\n\nPotrivit primarului orașului Ialoveni, Sergiu Armașu, semnarea Acordului este planificată la mijlocul lunii iunie, când va întreprinde o vizită în Slovacia. Întrebat dacă sunt deja planificate proiecte comune Ialoveni – Vranov nad Topľou , primarul spune:\n\n„Am discutat și planific un proiect, dar care nu se știe, deocamdată, dacă îl vom câștiga. Este vorba despre panouri solare la Grădința „Lăstărel”. Vom discuta în cadrul vizitei. De asemenea, ne dorim foarte mult să aducem în Ialoveni uzina de fabricare a panourilor solare, o uzină din orașul cu care urmează să semnăm acordul de colaborare. Sperăm să aducem uzina în Zona Economică Liberă din Ialoveni, asta deja vor decide consilierii, să vedem dacă vor aproba o așa propunere. Dacă nu, atunci poate vom aloca un teren. Vedem, o să discutăm”.\n\nVranov nad Topľou se întinde pe o suprafață de 34,347 km² și în 2017 număra 22 589 de locuitori. Aceasta este a doua localitate din Slovacia cu care urmează să se înfrățească orașul Ialoveni, primul fiind orașul Senec (Acord de înfrățire semnat în 2016).",
    "metadata": {
      "original_file": "Ialoveni_Online_0246.html"
    }
  },
  {
    "title": "Consilierii din Costești vor să achite cu „bani din viitor” pentru construcția unui pod și a unui drum din localitate",
    "content": "Consilierii din Costești vor să achite cu „bani din viitor” pentru construcția unui pod și a unui drum din localitate\n\nConstrucția unui pod din regiunea Gîrlea a satului Costești și betonul pentru strada Codreni se doresc a fi achitate din banii bugetului local al anului 2024. Adică, dintr-un buget, deocamdată, inexistent. Cel puțin asta arată deciziile aprobate la ședința Consiliului local din 15 septembrie. Secretara consiliului, Lilia Crețu, a confirmat că nu este o eroare tehnică, iar expertul Veaceslav Ioniță califică aceste decizii drept ilegale , întrucât „nu poți aproba cheltuieli dacă nu ai acoperire financiară”, iar „cheltuielile de anul viitor se aprobă prin bugetul pe anul 2024”, buget care, încă nu este unul votat și aprobat.\n\nPotrivit deciziilor, consilierii au alocat suma de 1,6 milioane lei din bugetul anului 2024 pentru achitarea betonului la construcția străzii Codreni. Alți 300 de mii de lei, tot din bugetul anului viitor, pentru construcția unui pod din regiunea Gîrlea.\n\nSecretara consiliului, Lilia Crețu , ne-a confirmat că nu este o eroare tehnică introducerea în decizie a anului 2024 și că aceasta este decizia consiliului. „Aceste cheltuieli sunt prevăzute din bugetul anului 2024, pentru că în bugetul din acest an nu mai sunt bani”, a explicat secretara.\n\n„Primarul a spus că nu sunt bani pentru achitarea betonului din strada Codreni, iar secretara nu a vrut să semneze pe aceste decizii, însă un consilier a insistat măcar pentru anul viitor să fie alocat beton, de asta și a apare așa în decizie”, a precizat o consilieră , care a dorit să vorbească sub anonimat.\n\nUn alt consilier , care la fel nu a dorit să își facă publică identitatea, ne-a comunicat că locuitorii din strada Codreni au contribuit financiar încă de acum patru ani „cu sume mari de bani” și au procurat materialele necesare, iar Primăria urma să le asigure betonul. Deși subiectul a fost pus la discuție de mai multe ori în cadrul ședințelor, acesta a tot fost amânat, spune alesul local. „Timp de patru ani nu a fost întreprins nimic, oamenii au materialele cumparate, deja ruginește carcasa pe sub garduri, dacă le-a promis (primarul) oamenilor beton, să se țină de promisiune” , ne-a spus consilierul.\n\nConsiliera Parascovia Bivol de asemenea ne-a spus că acest drum din strada Codreni a tot fost neglijat, deși oamenii au contribuit financiar. „Sunt tot oamenii noștri, e drumul satului, de ce să îi tot amânăm pe oameni dacă au totul necesar. Da, ne-au spus că nu sunt bani, dar am votat pentru că nu e de ieri acest drum în discuție, e de foarte mult timp, măcar pentru anul viitor să fie reparat acest drum. Și podul din Gîrlea, acolo tot oamenii se folosesc de el, de asta și am votat, măcar dacă nu anul acesta, măcar la anul viitor”, a precizat consiliera.\n\nExpert în politici economice la Institutul pentru Dezvoltare și Inițiative Sociale (IDIS), Veaceslav Ioniță , spune că aceste decizii nu au acoperire legală, drept urmare nu vor fi aprobate de Cancelaria de Stat.\n\n„Sunt interesante aceste decizii (de alocare a banilor din anul 2024) și are două aspecte: unul legal și al doilea moral. Partea legală e că Primăria nu are dreptul să aibă cheltuieli cu deficit, este interzis prin lege, și nu poți aproba cheltuieli dacă nu ai acoperire financiară. Formularea asta ca din anul viitor este ilegală, din simplu motiv că cheltuielile de anul viitor se aprobă prin bugetul pe anul 2024. Nu vreau să fiu implicat politic, dar bănuiesc că este o chestiune pur electorală, dar contrar legii și haideți să explicăm. Oricare cheltuieli a unei primării ea se reflectă în buget, ea poate fi reflectată în bugetul pe anul 2023 sau în bugetul pe anul 2024. Bănuiesc că în bugetul pe anul 2023 nu au reflectat-o pentru simplu motiv că legea nu le permite să introducă în buget niște cheltuieli care nu au acoperire financiară. Agentul economic a început niște lucrări care nu au acoperire financiară. Cu siguranță Cancelaria nu va aproba aceste acte normative pentru că nu au acoperire legală. (…)\n\nIar partea morală este că bugetul pentru anul viitor va fi executat și gestionat de către Consiliul nou ales și de primarul nou ales. El poate fi același primar, dar vorbim cu totul despre alte autorități. La ei ar putea fi alte priorități în dezvoltarea localității și este imoral să cheltui banii din viitor în condiția în care prioritățile noii administrații pot fi altele . Cert e că și agentul economic a intrat într-o problemă foarte mare. Juridic nu are nici o valoare acest document a Consiliului local, nu există autoritate publică care poate să deburseze bani în baza acestui document. Și agentul economic poate să raporteze banii la donații”, a precizat pentru IaloveniOnline, expertul Veaceslav Ioniță.\n\nIalovenionline a expediat o cerere Cancelariei de Stat al Republicii Moldova prin care solicită să se expună pe corectitudinea actelor emise de Consiliul local Costești. Vom reveni la acest subiect.",
    "metadata": {
      "original_file": "Ialoveni_Online_0138.html"
    }
  },
  {
    "title": "Crearea unei stații de transfer a gunoiului la marginea satului - pe ordinea de zi a ședinței Consiliului local Costești",
    "content": "Crearea unei stații de transfer a gunoiului la marginea satului – pe ordinea de zi a ședinței Consiliului local Costești\n\nUn demers al Ministerului Mediului al Republicii Moldova privind delimitarea unui teren din proprietate publică cu intenția de a amplasa o stație de transfer a deșeurilor solide în extravilanul localității va fi examinat vineri, 3 mai, la ora 9:00, la ședința extraordinară a Consiliului local Costești.\n\nImplementarea proiectelor privind Sistemul de Management Integrat al Deșeurilor se va realiza în 8 regiuni ale țării, printre care și în localitatea Costești. Deși în proiectul de decizie este menționat că Ministerul Mediului a identificat terenurile pentru amplasarea stațiilor de transfer a deșeurilor, nu se specifică numărul cadastral al acestuia.\n\nPotrivit proiectelor de decizie publicate pe pagina primăriei , la ședință vor fi examinate alte subiecte precum: alocarea mijloacelor financiare, modificarea deciziilor, examinarea cererilor, desemnarea membrilor în consiliul de administrare a instituțiilor de învățământ din localitate și aprobarea contribuției de 10% la proiectul de renovare a infrastructurii apeductului din localitate. \n\n\n\nAmintim că ședințele sunt publice și orice cetățean poate asista. \n\n Proiectele de decizie pot fi văzute mai jos.",
    "metadata": {
      "original_file": "Ialoveni_Online_0092.html"
    }
  },
  {
    "title": "Orașul Ialoveni ar putea intra în noul an fără buget și taxe locale aprobate. Ce înseamnă asta pentru locuitori",
    "content": "Orașul Ialoveni ar putea intra în noul an fără buget și taxe locale aprobate. Ce înseamnă asta pentru locuitori\n\nConsiliul local al orașului Ialoveni nu a aprobat taxele locale și bugetul orașului Ialoveni pentru anul 2022. Proiectul taxelor locale a acumulat doar 11 voturi la ședința extraordinară din 17 decembrie 2022 și niciun vot împotrivă. Consilierii Platformei DA, ex-socialistul Leonid Onceanu și candidatul independent Gheorghe Grosu s-au abținut de la vot, iar consilierii PLDM nu au venit la ședință. Pentru ca proiectul să fie aprobat erau necesare 12 voturi. Drept consecință, bugetul orașului, care este constituit inclusiv din taxe, nu a putut fi pus la vot.\n\nÎn cadrul ședinței, consiliera Natalia Draguțan (Platforma DA) a propus ca nicio cifră din document să nu se schimbe față de anul 2021: „Eu propun să rămânem la taxele de anul trecut, care au fost, deoarece situația pe țară nu e atât de benefică pentru cetățeanul pentru care nu s-a majorat salariul. Când va fi majorat salariul cetățeanului, atunci vom pune pe ordinea de zi a ședinței”.\n\nPropunerea însă, nu a acumulat suficiente voturi pentru a fi introdusă ca modificare în proiect.\n\n„Administrația locală își desfășoară activitatea din impozite, dacă n-o să fie impozite, n-o să fie bani la buget și atunci cetățenii o să se revolte că nu se fac drumuri, nu se face canalizare și multe alte lucruri. Dar majorările trebuie să fie reale, nu trebuie să fie de la 40 la 80 de mii, adică de două ori mai mult. Haideți să mărim, dar așa ca să nu fie usturător. Puțin. Eu propun ca la Sectorul HORECA și farmaciile să rămână la nivelul anului trecut, iar benzinăriile de la 40 la 50 de mii. 10 mii ajunge”, a fost propunerea consilierului Balan Vitalie (Platforma DA), însă înainte de a fi pusă la vot, consilierul și-a retras propunerea.\n\nComisia juridică, în urma ședinței Comisiei, a propus majorarea taxei pentru benzinării până la 50 de mii și 60 de mii (benzinăriile ce vând și gaz lichefiat, deși anterior se propunea o taxă de 60 și respectiv 80 de mii). Potrivit consilierului Vitalie Lavric, aceste sume au fost acceptate de către agenții economici care au fost la consultările publice.\n\nTotuși, un agent economic prezent la ședință, s-a arătat împotriva acestor sume: „Stațiile PECO parcă sunt o pânză roșie în fața unui bou. Se presupune că acolo se învârtesc cei mai mari bani. Banii cei mai mari nu acolo se fac. Poate că până la plafonare (plafonarea prețurilor la carburanți), noi ne scoteam cheltuielile și poate aveam și un venit. Dar din momentul în care s-a plafonat prețul, vă spun sincer, nu ne scoatem cheltuielile. Eu pot să aduc cifre, vă arăt cât s-o vândut, cu ce preț s-a cumpărat… Ceea ce vreți să faceți astăzi cu privire la stațiile PECO este o greșeală foarte mare”. Consilierul Leonid Onceanu (PSRM) a calificat aceste declarații drept „povești”.\n\nTotuși, după toate discuțiile, proiectul a fost aprobat doar de 11 consilieri. Astfel, nefiind aprobate taxele locale, consilierii nu au putut aproba nici bugetul orașului pentru 2022, întrucât bugetul este format inclusiv din taxe.\n\n„Dacă intrăm în noul an fără buget aprobat, conform legii finanțelor locale, în fiecare lună o să avem dreptul la a 12-a parte din bugetul din 2021, asta înseamnă că numai vom achita salariile și resursele energetice. În proiectul de decizie avem destul de mare sumă pentru reparația drumurilor, circa 14 mln. Pentru a executa reparația drumurilor, se cere procedura de achiziție, licitație publică, care durează destul, circa 2 luni. Dacă se aproba bugetul, imediat după sărbători anunțam licitație, ne lămuream cu câștigătorul și la primăvară era să avem antreprenor care putea să înceapă lucrările, Dar așa…” a explicat Elena Palii, specialist în planificare.\n\nDe menționat că ședința din 17 decembrie a fost a doua ședință în care s-au discutat taxele locale, după ce consilierii nu au votat taxele nici la ședința din 26 noiembrie.\n\nCe înseamnă pentru orașul Ialoveni și pentru cetățeni intrarea într-un nou an fără buget și taxe locale aprobate?\n\nIaloveniOnline a contactat primarul orașului Ialoveni, pentru a-i solicita opinia cu privire la situația creată. Potrivit lui Sergiu Armașu, un astfel de caz, când orașul Ialoveni intră într-un nou an, fără buget aprobat, nu a existat încă.\n\nPrimarul declară că datorită acțiunilor întreprinse de colectivul Primăriei orașului Ialoveni și serviciilor desconcentrate în teritoriu au fost sporite colectările la bugetul local. Astfel, pentru anul 2022, bugetul la capitolul venituri și cheltuieli depășește bugetul anului 2021 cu circa 9 milioane de lei. Acești bani, spune primarul, sunt direcționați pentru investiții capitale – construcția de drumuri locale, dezvoltarea rețelelor de canalizare, extinderea iluminatului public local, construcția de noi locuri de parcare, susținerea păturilor social vulnerabile etc.\n\n„Conform art. 24 din Legea privind finanțele publice locale, dacă decizia bugetară anuală nu este aprobată, Primarul prin dispoziție aprobă bugetul provizoriu. Ce înseamnă buget provizoriu? Aceasta înseamnă că acțiunile financiare se execută în corespundere cu prevederile deciziei bugetare din anul precedent. Deci, nici un fel de șanse de a executa acțiuni pentru dezvoltare precum cele enunțate mai sus – nimic din drumuri, apă, canalizare, infrastructură, cât și riscul de imposibilitate de întreținere a celor dezvoltate deja”, declară Sergiu Armașu.\n\nFaptul că intrăm într-un nou an fără buget aprobat „induce riscuri majore”, spune primarul, unul evident fiind reducerea la zero a intenției Primăriei de a programa iluminatul public stradal să funcționeze fără întrerupere”.\n\n„În următoarele luni, luând în considerare faptul extinderii iluminatului public stradal cât și a majorării costurilor facturilor la acesta, nu vom fi în stare să achităm facturile integral, fiind limitați la cheltuielile stabilite pentru anul trecut, ca și penalitate fiind supuși riscului de deconectare de la furnizorul de electricitate. Aceleași riscuri persistă și în situația achitării facturilor la gaze pentru grădinițele localității, facturilor pentru troleibuze etc. Șanse de a atrage bani din alte surse în cazul unui buget local neaprobat nu există”, mai spune Sergiu Armașu.\n\nÎntrebat pe când se preconizează o nouă ședință, pentru ca aceste taxe să fie puse din nou în discuții și într-un final să fie aprobat și bugetul orașului, Sergiu Armașu răspunde:\n\n„La acest subiect aș vrea să fiu mai categoric și să aduc în atenția publicului implicarea conștientă a unui grup de consilieri ai Platformei DA, datorită cărora s-a ajuns la această situație de impas creată artificial, foarte periculoasă pentru orașul Ialoveni, subliniind că, acești consilieri au votat, la 06 iulie 2021 decizia 03/03 ”Cu privire la examinarea Prescripției Inspecției Financiare”, prin care Inspecția Financiară din subordinea Ministerului Finanțelor a cerut, citez: ”De a întreprinde măsuri eficiente pentru aprobarea deciziei bugetare anuale în termenii stabiliți în art. 21 alin. (5) din Legea privind finanțele publice locale nr. 397-XV din 16.10.2003”, adică cel târziu la data de 10 decembrie a anului curent.\n\nAm convocat ședința extraordinară a Consiliului orășenesc din 26 noiembrie cu subiectul enunțat, însă din cauza aceluiași grup de consilieri din Platforma DA nu s-a acumulat numărul necesar de voturi. Nu am pus în față orgolii și am convocat din nou ședința consiliului orășenesc, la 17 decembrie 2021, însă nici de data aceasta din cauza grupului enunțat nu s-a acumulat numărul necesar de voturi.\n\nSubliniez că pentru participare la o ședință a Consiliului orășenesc fiecare consilier ridică o indemnizație echivalentă cu 500 de lei. Astfel, fiecare din acești consilieri boicotași au plecat cu câte o mie de lei în buzunar, lăsând orașul fără un viitor clar de dezvoltare pentru anul 2022.\n\nRevenind la bunul simț, luând în considerare situația creată, riscul la care este supus orașul meu natal Ialoveni, voi examina posibilitatea legală de convocare încă a unei ședințe a consiliului orășenesc Ialoveni până la finele anului 2021, însă de data aceasta voi fi mai dur, mai categoric și o voi convoca în casa de cultură cu invitarea cetățenilor, care merită să-și cunoască eroii în față”.",
    "metadata": {
      "original_file": "Ialoveni_Online_0354.html"
    }
  },
  {
    "title": "Un teren din Horești va fi vândut unui agent economic, prin negociere directă. Ce sumă va încasa Primăria",
    "content": "Un teren din Horești va fi vândut unui agent economic, prin negociere directă. Ce sumă va încasa Primăria\n\nUn teren cu o suprafață de 0,949 ha va fi vândut, prin licitație directă, SRL-ului BECAS-AVIA. Administratoarea companiei a depus o cerere în acest sens, solicitând procurarea terenului în scopul „facilitării procesului de consolidare a terenului agricol. Potrivit primarului de Horești, Petru Cigoreanu, autoritatea publică locală s-a consultat cu Cancelaria de Stat înainte de a lua această decizie și a primit o avizare pozitivă.\n\nÎn decizia consiliului se menționează că este vorba despre „un drum netranspus în natură” și că agentul economic deține în proprietate trei terenuri adiacente acestui „drum”. La solicitarea reporterului IaloveniOnline, primarul localității, Petru Cigoreanu, a explicat că este vorba despre un teren de acces la terenurile Aerodromului Horești, pe care agentul economic le deține în proprietate.\n\n”Am făcut evaluarea terenului, compania care a evaluat a dat o sumă de 20 și ceva de mii. Comisia funciară a hotărât să ridice până la 30 de mii, iar consilierii au aprobat”, ne spune primarul.\n\nÎntrebat dacă consideră tranzacția drept una avantajoasă pentru Primărie, Petru Cigoreanu spune: „Totuși, este un agent economic de pe teritoriul nostru. Nu toate localitățile au un aerodrom. Ne mândrim și cu acest moment. Mai mult, ei au acolo și o școală de piloți. Plus că e vorba de un teren de acces pe terenuri pe care ei deja le dețin. Dacă ar câștiga altcineva, atunci agentul economic rămâne fără acces la terenurile lui. Am avut cazuri similare în care am anunțat licitație publică și unii au participat intenționat la licitație, spunând direct că dacă li se dă o sumă anumită, ei se retrag din licitație. Adică unii vor să facă bani pe asta. Un alt factor este că suma de 30.000 de lei la care se va vinde terenul este mai mare decât prețul normativ al acestui teren”.",
    "metadata": {
      "original_file": "Ialoveni_Online_0211.html"
    }
  },
  {
    "title": "Consultări publice la Țipala: Taxele locale - pe ordinea de zi",
    "content": "Consultări publice la Țipala: Taxele locale – pe ordinea de zi\n\nPrimăria comunei Tipala organizează consultări publice privind privind taxele locale pentru anul 2025, bugetul anului 2025 și aprobarea cotelor pentru impozite pentru bunuri imobiliare și funciare.\n\nÎn perioada 15 noiembrie – 5 decembrie, cetățenii se pot expune vis a vis de proiectele supuse consultărilor, pe suport de hârtie sau pe adresa electronică a primăriei.\n\nPropriu-zis consultările vor avea loc pe 2 decembrie, ora 15:00, în sala de ședințe a Primăriei.\n\n1. Cu privire la aprobarea bugetului comunei Ţipala pentru anul 2025 în prima lectură\n\n2. Cu privire la aprobarea bugetului comunai Ţipala pentru anul 2025 în lectura a doua;\n\nCu privire la aprobarea Nomenclatorului serviciilor prestate contra plată de către primăria comunei Țipala\n\nCu privire la aprobarea și punerea în aplicație a taxelor locale pentru anul 2025.\n\nCu privire la stabilirea cotelor impozitului pe bunurile imobiliare şi impozitul funciar pentru anul 2025.\n\n\n\n Proiectele expuse pentru consultări au fost publicate pe pagina web a primăriei.",
    "metadata": {
      "original_file": "Ialoveni_Online_0006.html"
    }
  },
  {
    "title": "Stația de epurare din Dănceni, aproape de a fi dată în exploatare. „Avem cea mai bună stație din întreg raionul și una dintre cele mai bune din țară”",
    "content": "Stația de epurare din Dănceni, aproape de a fi dată în exploatare. „Avem cea mai bună stație din întreg raionul și una dintre cele mai bune din țară”\n\nAutoritățile locale, reprezentanți ai Agenției de Mediu și ai Centrului de Sănătate Publică au participat, la 30 iunie, la recepția preliminară a stației de epurare din satul Dănceni. Potrivit primarului localității, Victoria Butuc-Guranda, în două – trei săptămâni, după obținerea avizelor de la instituțiile abilitate, va avea loc recepția finală și darea în exploatare a stației.\n\n„De mai bine de 2 săptămâni stația funcționează în regim normal, iar apele uzate din fericire nu mai ajung în natură! Avem cea mai eficientă stație de epurare din întreg raionul și una dintre cele mai bune din țară”, se spune în anunțul Primăriei.\n\nPotrivit Victoriei Butuc-Guranda, primara din Dănceni, stația are capacitatea de 200 m 3 /h și poate deservi întreaga localitate, 800 de gospodării, chiar cu rezervă, în cazul în care localitatea se va mări.\n\nLa moment sunt conectate 50% din gospodării, inclusiv toate instituțiile din Dănceni precum școală, grădiniță, primărie. În unele sectoare urmează să fie construite rețelele, iar până la sfârșitul anului 2021, autoritățile locale speră că vor atinge o cotă de 70-80% de gospodării conectate.\n\n„Proiectul prevede o sumă totală de 23 de milioane de lei, dintre care în jur de 11 milioane au fost investite în rețele și în clădirea propriu-zisă. Anul trecut am atras 6 milioane din Fondul Ecologic Național pentru dotarea stației cu utilajele necesare, pentru ca stația să poată fi pornită. Este o stație model, după cum spun specialiștii”, explică primara.\n\nContribuție de la cetățeni – 1000 de lei\n\n„Contribuția APL-ului și a cetățenilor în cadrul proiectului reprezintă în jur de 15%. Datorită contribuției din partea Consiliului Local și Consiliului Raional, contribuția cetățenilor s-a diminuat de la 5000 de lei la 1000 de lei. În mod normal, orice proiect are nevoie de o contribuție, dar nu putem obliga pe nimeni. Toți cei care vor să beneficieze de stația de epurare au obligația de a achita contribuția, sunt și din acei care poate nu vor, și atunci nu îi putem obliga. Mai avem de lucru la capitolul contribuții”, spune Victoria Butuc-Guranda.\n\nÎn prezent numărul gospodăriilor care au achitat această contribuție se ridică la circa 100, însă multe gospodării s-au conectat la rețea înainte ca această contribuție să fie stabilită. În acest sens, Primăria mizează pe responsabilitatea locuitorilor.\n\nOdată ce oamenii vor achita contribuția, vor continua și lucrările. Victoria Butuc-Guranda spune că în următoarele săptămâni urmează a fi pornite lucrările de construcție a 5 stații de pompare și construcția rețelelor (circa 35%) care au rămas să acopere întreaga localitate:\n\n„Odată ce avem contribuția, Fondul urmează să deburseze alți bani. Sperăm că până la sfârșitul anului să avem în jur de 70-80% din gospodării conectate la rețea”.",
    "metadata": {
      "original_file": "Ialoveni_Online_0456.html"
    }
  },
  {
    "title": "Sociteni: Expunerea unor terenuri la licitație și organizarea Hramului Satului, pe ordinea de zi a ședinței Consiliului",
    "content": "Sociteni: Expunerea unor terenuri la licitație și organizarea Hramului Satului, pe ordinea de zi a ședinței Consiliului\n\nPrimarul satului Sociteni a semnat o dispoziție de convocare a ședinței extraordinare a Consiliului Sătesc. Ședința va avea loc luni, 25 septembrie, la ora 16:30. Întrucât proiectele de decizie nu au fost publicate în mediul online pentru a fi consultate, IaloveniOnline le-a solicitat secretarei Consiliului sătesc. Aceasta a spus că le va expedia, însă până la ora publicării acestei știri, nu am primit niciun răspuns.\n\nPe ordinea de zi a ședinței se numără 4 subiecte, printre care o decizie de expunere la licitație a unor terenuri – din decizie nu este clar despre câte terenuri este vorba.\n\nDe asemenea, un alt proiect vizează organizarea și desfășurarea sărbătorii „Hramului Satului”.",
    "metadata": {
      "original_file": "Ialoveni_Online_0143.html"
    }
  },
  {
    "title": "Consultări publice privind divizarea Centrului de Sănătate Ialoveni de Spitalul raional Ialoveni",
    "content": "Consiliul raional laloveni în colaborare cu Primăria orașului laloveni anunță desfășurarea consultărilor publice cu privire la necesitatea divizării Centrului de Sănătate laloveni de Spitalul raional laloveni. Evenimentul va avea loc pe data de 7 iulie 2022, în incinta Casei de Cultură din orașul Ialoveni, cu începere de la ora 18:00. \n\n\n\nLocuitorii raionului sunt îndemnați să trimită propuneri pe marginea acestui subiect până la data de 7 iulie 2022, ora 15.00, pe adresa Consiliului raional Ialoveni, str. Alexandru cel Bun 33, or. laloveni sau pe adresa electronică [email protected] . \n\n\n\nDivizarea acestor două instituții medicale, una raională și alta orășenească, stă pe agenda autorităților publice locale de mai mulți ani. Conform Șefului Spitalului raional Ialoveni, Dinu Șargu, această remaniere este o condiție impusă de Agenția Națională pentru Sănătate Publică pentru a acredita Spitalul Raional Ialoveni. De cealaltă parte, Stelian Cucu, șeful Centrului de Sănătate Ialoveni, declară că spațiul propus pentru mutare este prea mic, iar instituția pe care o conduce are nevoie de mai multe încăperi.\n\nCitiți mai multe detalii în articolul publicat pe IaloveniOnline din 18 februarie 2022 .",
    "metadata": {
      "original_file": "Ialoveni_Online_0285.html"
    }
  },
  {
    "title": "Buldoexcavatoare pentru Ialoveni și Costești, oferite cu suportul Programului Comunitatea Mea",
    "content": "Buldoexcavatoare pentru Ialoveni și Costești, oferite cu suportul Programului Comunitatea Mea\n\nLocalitățile Ialoveni și Costești au primit câte un buldoexcavator, cu suportul Programului Comunitatea Mea, în cadrul proiectului „Drumuri de calitate, într-o comunitate dezvoltată”, finanțat de USAID Moldova. Valoarea unui buldoexcavator este de 1,3 milioane lei.\n\nAutospecialele au fost aduse ieri, 11 august 2021, în fața primăriilor, și recepționate de reprezentanții administrațiilor publice locale. ”Vrem să le punem la lucru începând de mâine”, a spus primarul or. Ialoveni, Sergiu Armașu, în cadrul ceremoniei de recepție.\n\nLa Ialoveni, autospeciala va fi utilizată pentru extinderea sistemelor de alimentare cu apă, iar la Costești, primăria urmează să utilizeze echipamentele donate de USAID Moldova , pentru lichidarea gunoiștilor neautorizate și reparația drumurilor locale, se spune într-un anunț al Programului Comunitatea Mea.",
    "metadata": {
      "original_file": "Ialoveni_Online_0401.html"
    }
  },
  {
    "title": "Aprobarea normei de combustibil pentru viceprimar și demolarea fostei clădiri a Casei de Cultură din Piatra Albă – pe ordinea de zi a ședinței consiliului",
    "content": "Aprobarea normei de combustibil pentru viceprimar și demolarea fostei clădiri a Casei de Cultură din Piatra Albă – pe ordinea de zi a ședinței consiliului\n\nPrimara comunei Mileștii Mici, Rodica Agrici a semnat o dispoziție de convocare a ședinței consiliului local al comunei Mileștii Mici. Demolarea clădirii fostei Case de Cultură din Piatra Albă, casarea vechiturilor, aprobarea normei de combustibil pentru mașina personală folosită în scop de serviciu a viceprimarului și expunerea la licitație publică a unui bun imobil sunt câteva din cele 14 subiectele propuse pe ordinea de zi. Ședința va avea loc pe 11 iulie, ora 15:00, în incinta primăriei.\n\nPotrivit dispoziției de convocare a ședinței, consilierii vor examina mai multe cereri parvenite din partea cetățenilor, vor iniția procesul de delimitare a terenurilor proprietate publică, vor aloca resurse financiare și vor desemna persoane în Consiliul de Administrare a ÎM Munmilcom.\n\nÎntr-un live pe o rețea de socializare primara comunei Rodica Agrici spune că demolarea clădirii Casei de Cultură trebuie demolată de urgență. „Această clădire este într-o stare foarte deteriorată, iar pentru demolare este nevoie de decizia consiliului. Trebuie să avem și un deviz de cheltuieli, care să vedem cât ne va costa demolare. Petru că clădirea nu era la evidența primăriei, acum și lotul trebuie delimitat și luat la evidență”, menționează primara.\n\nPrimara mai menționează că există o mulțime de obiecte vechi, care trebuie casate. Aceasta le numește „hârburi”(vechituri) care trebuie casate prin documente speciale. „Avem în sat foarte multe „hârburi”, o să-mi permit să zic așa, care trebuie casate. Avem turnuri de prin anii 70 care nu mai sunt funcționale, avem stații de așteptare, la fel nefuncționale”.\n\nRodica Agrici a mai menționat în live că există o mulțime de erori în documentația localității și există cereri din partea cetățenilor care doresc să corecteze erorile, dar nu știu unde anume să se adreseze.\n\nProiectele de decizie nu au fost publicate, deocamdată.\n\nAmintim că ședințele consiliului sunt publice, și orice persoană poate asista.",
    "metadata": {
      "original_file": "Ialoveni_Online_0051.html"
    }
  },
  {
    "title": "Gangura: Trei sectoare de drum vor fi reparate în 2024. Vezi care sunt ele",
    "content": "Gangura: Trei sectoare de drum vor fi reparate în 2024. Vezi care sunt ele\n\nTrei sectoare de drum au fost selectate pentru a fi reparate în 2024. Este vorba de strada Prieteniei, strada Valea Botnei și strada Tudor Ștepliuc. Decizia a fost votată de consilierii locali, la ședința consiliului din 8 decembrie 2023.\n\nPotrivit deciziei, locuitorii acestor străzi vor contribui financiar pentru reparația străzilor. Astfel, fiecare gospodărie va trebui să contribuie cu câte 3 mii de lei, pentru desfășurarea lucrărilor. Plata este obligatorie și va contribui la procurarea pietrișului, betonului cât și asfaltarea propriu zisă a străzilor.",
    "metadata": {
      "original_file": "Ialoveni_Online_0114.html"
    }
  },
  {
    "title": "Teren intravilan la preț inițial de 380 mii lei, scos la licitație de către primăria Sociteni",
    "content": "Teren intravilan la preț inițial de 380 mii lei, scos la licitație de către primăria Sociteni\n\nLotul pentru construcții, cu o suprafață de 9,4 ari (0,0936 ha), număr cadastral 5529201802, se află la marginea localității Sociteni, la o distanță de 200 metri de drumul național R3 / european E584.\n\nLicitaţia de vânzare-cumpărare „cu strigare” a terenului va avea loc data de 01.09.2021, ora 10:00, în incinta primăriei Sociteni.\n\nTaxa de participare la licitaţie este de 600 lei pentru persoanele fizice și 1200 lei pentru persoanele juridice.\n\nInformații suplimentare pot obținute la numerele de telefon ale primăriei: 026835401, 026835238.",
    "metadata": {
      "original_file": "Ialoveni_Online_0397.html"
    }
  },
  {
    "title": "11 primării din raionul Ialoveni nu publică nimic în mediul online despre procesul decizional",
    "content": "11 primării din raionul Ialoveni nu publică nimic în mediul online despre procesul decizional\n\nÎn perioada 1 august – 1 noiembrie 2021, IaloveniOnline a continuat activitățile de monitorizare a procesului decizional din perspectiva transparenței online, din cadrul celor 25 de primării din raionul Ialoveni. Astfel, în baza informațiilor publicate de primării pe paginile web oficiale, în rețele de socializare și în Registrul de Stat al Actelor Locale, a fost elaborat un Raport de monitorizare.\n\nDupă un an și jumătate de pandemie, când pentru majoritatea cetățenilor, instrumentele online reprezintă singura posibilitate de a fi la curent cu procesul decizional și gestionarea banilor publici, în anul 2021, când toate comunitățile sunt conectate online, constatăm că 11 primării din raionul Ialoveni nu publică nimic aferent procesului decizional în mediul online. Aceste administrații publice locale sunt din: Cărbuna, Horodca, Malcoci, Mileștii Mici, Molești, Pojăreni, Puhoi, Răzeni, Sociteni, Ulmu și Văratic.\n\nConform datelor colectate, doar primăriile Ialoveni și Țipala au asigurat transparența întregului proces decizional online, publicând ordinele de zi ale ședințelor Consiliilor locale, proiectele de decizii și apoi deciziile aprobate. Primăria Ialoveni a transmis ședința online, însă a omis un proiect de decizie și o anexă din pachetul de documente publicat pe site-ul instituției.\n\nAlte două primării, Bardar și Gangura, au publicat ordinele de zi și proiectele de decizii ale Consiliilor locale și au transmis evenimentele online.\n\nTrei primării, Cigîrleni, Ruseștii Noi și Sociteni, au publicat parțial ordinele de zi și proiectele de decizii.\n\nPrimăriile Costești, Dănceni, Nimoreni, Hansca și Zîmbreni au publicat doar ordinele de zi ale ședințelor locale, fără proiectele de decizii. Totodată, primăria Nimoreni a transmis online ședința care a avut loc în perioada monitorizată, iar primăria Dănceni a transmis online una dintre cele trei ședințe organizate în aceași perioadă.\n\nÎn cele patru luni de monitorizare, în două localități nu au avut loc ședințe ale Consiliilor locale: Horești și Văsieni.\n\nÎn ceea ce privește administrația publică locală de nivel II, Consiliul raional Ialoveni a asigurat transparența decizională în mediul online. Administrația raionului a publicat pe pagina web oficială ordinea de zi a ședinței organizate, proiectele de decizii, precum și deciziile adoptate.\n\nUn alt aspect important ce ține de transparența procesului decizonal sunt radierea informațiilor din documentele oficiale, sub pretextul protecției datelor cu caracter personal. Cu excepția primăriilor Bardar și Gangura, restul celor 23 de primării șterg așa informații din documente precum: numele primarilor și a funcționarilor, numere cadastrale, denumiri de firme, cifre din bugete, informații privind licitații publice etc.\n\nMai multe detalii despre situația privind fiecare primărie din raionul Ialoveni, vedeți în documentul anexat sau în imaginile de mai jos.\n\nAceastă activitate a fost realizată în cadrul proiectului „IaloveniOnline.md – the watchdog for a more accountable, inclusive and transparent local government”, finanțat de către Canada Fund for Local Initiatives.",
    "metadata": {
      "original_file": "Ialoveni_Online_0378.html"
    }
  },
  {
    "title": "Ialoveni: Consilierii orășenești, convocați în ședință extraordinară",
    "content": "Consiliul orășenesc Ialoveni este convocat în ședință extraordinară. Ședința va avea loc luni, 15 iulie, la ora 14:00, în sala de ședințe a Primăriei. Pe ordinea de zi sunt 15 subiecte.\n\nPrimul subiect de pe ordinea de zi este de alocare a banilor. Printre sumele ce vor fi alocate se numără: 162 de mii de lei pentru proiectarea sălii festive a Grădiniței „Regina Maria”, 1 milion de lei pentru reparația trotuarelor din oraș, 96 de mii de lei pentru proiectarea parcărilor pe strada Testemițanu, 150 de mii de lei pentru lucrări de termoizolare a școlii „Ion Creangă”, 86 de mii de lei pentru editarea cărții/revistei „Ialoveni”.\n\nUn alt proiect vizează cererea unui agent economic de a fi schimbată destinația unui teren din „agricol” în „pentru construcții agricole”. Despre care teren, însă, nu cunoaștem, întrucât numărul cadastral a terenului vizat este radiat din proiectul de decizie.\n\nPe ordinea de zi se regăsesc și două proiecte prin care consiliul urmează să respingă două notificări ale Cancelariei de Stat. Aceste notificări ale Cancelariei vizează două proiecte prin care consilierii au dat undă verde construcției a două blocuri de locuit. Notificările somează Consiliul să abroge cele două decizii, însă, conform proiectelor de decizie publicate de Primărie, consilierii urmează să ia act de aceste notificări și să le respingă.",
    "metadata": {
      "original_file": "Ialoveni_Online_0047.html"
    }
  },
  {
    "title": "DOC// Nereguli în achizițiile publice ale Primăriei Ialoveni. Partea III",
    "content": "Continuam prezentarea, în cel de al treilea articol, a neregulile depistate de Inspecția Financiară la Primaria Ialoveni. În baza Prescripției emise de inspecție, despre nereguli în achizițiile publice admise la Primăria Ialoveni. Primul articol îl puteți citi AICI și a doua parte AICI .\n\nÎn scopul aplicării procedurilor de achiziție de valoare mică și evitării procedurii de achiziție prin cererea ofertelor de prețuri, sau prin licitație, în anii 2017, 2019 și 2020, autoritatea contractantă, Primăria Ialoveni, a admis divizarea achizițiilor aferente reparației drumurilor.\n\nCalitatea unor nu corespunde prevederilor legii prin achizițiile publice, , pentru asigurarea integrității lor și minimizarea riscului de sustragere, schimbarea unor documente, astfel diminuându-se și posibilitatea monitorizării conformității procedurilor de achiziții publice\n\nFoi de parcurs pentru autoturisme fără indicarea scopului deplasării\n\nÎn perioada 1 ianuarie 2016-31 decembrie 2020, contabilitatea Primăriei Ialoveni a acceptat foi de parcurs pentru autoturisme, perfectate pentru o perioadă de 3-5 zile, fără indicarea sarcinii, punctelor și timpului de plecare/sosire. \n\n La unele mijloace fixe lipsesc numerele de inventar.\n\nDe asemenea, Inspecția Financiară a mai descoperit că Casa primăriei Ialoveni nu este dotată regulamentar și anume: .\n\nÎn raportul Inspecției Financiare se menționează că, pentru încălcarea Legii contabilității, în perioada supusă inspectării, persoanei responsabile (contabila) i-a fost întocmit un proces-verbal cu privire la contravenție prevăzută de articolul 295 (alin 1) din Codul Contravențional.\n\nArticolul 295 din prevede următoarele: \n\n Neîndeplinirea cerinţelor stabilite de Guvern privind raportarea informaţiei necesare pentru monitorizarea datoriei sectorului public, a obligaţiilor condiţionale ce rezultă din contractele de garanţie de stat şi a operaţiilor ce ţin de recreditarea de stat \n\n se sancţionează cu amendă de la 15 la 45 de unităţi convenţionale aplicată persoanei cu funcţie de răspundere , adică de la 750 lei la 2250 lei amendă.",
    "metadata": {
      "original_file": "Ialoveni_Online_0417.html"
    }
  },
  {
    "title": "Orașul Ialoveni are un nou viceprimar",
    "content": "Consiliul orășenesc Ialoveni a aprobat în cadrul ședinței de astăzi, 22 februarie, numirea lui Veaceslav Cernat în funcția de viceprimar al orașului, după ce a aprobat încetarea mandatului Luciei Mîra, începând cu data de 4 martie.\n\nPrimarul orașului Ialoveni a menționat în cadrul ședinței că Veaceslav Cernat este „un foarte bun specialist în domeniul administrației publice locale, băștinaș al orașului Ialoveni”.\n\nVeaceslav Cernat a mai ocupat funcția de viceprimar al orașului Ialoveni în perioada 2007-2015. De asemenea, acesta a activat în Consiliul Raional Ialoveni, dar și la Ministerul Agriulturii și Industriei Alimentare/Ministerul Agriculturii, Dezvoltării Regionale și Mediului, în calitate de secretar de stat. În 2019, Veaceslav Cernat a candidat pentru funcția de primar al orașului Ialoveni din partea Partidului Democrat din Moldova, însă s-a clasat pe locul 4 în preferințele alegătorilor. În ultimii ani, acesta a locuit în Irlanda.\n\nLucia Mîra a fost viceprimarul orașului Ialoveni în ultimii patru ani (2020-2024). Demisia ei este legată de obținerea unei noi poziții – director adjunct al Agenției Teritoriale de Asistență Socială Centru (ATAS Centru) – instituție creată în urma reformei în domeniul asistenței sociale, atribuțiile de asistență sociale fiind retrase de la Consiliile raionale și transmise direct în subordinea Ministerului Muncii și Protecției Sociale, prin crearea a 10 agenții teritoriale. ATAS Centru, cu sediul în orașul Ialoveni, va avea în gestiune raioanele Criuleni, Dubăsari, Ialoveni și Strășeni.\n\n„A fost un mandat cu foarte multe provocări, am avut COVID, care a generat o situație fără precedent. După care a urmat criza energetică – care chiar a fost o provocare mare, apoi războiul din Ucraina. Mulțumesc comunității pentru că a dat dovadă de deschidere și omenie atunci când a fost nevoie să oferim un ajutor și un acoperiș asupra capului pentru refugiați. Mulțumesc și colegilor”, a declarat Lucia Mîra în cadrul ședinței.\n\nAmintim că în luna ianuarie Radu Chilaru și-a dat demisia din funcția de viceprimar, după 8 ani în această poziție. Acesta fost înlocuit cu Tudor Mancaș.",
    "metadata": {
      "original_file": "Ialoveni_Online_0102.html"
    }
  },
  {
    "title": "VIDEO// Înregistrarea LIVE a ședinței Consiliului orășenesc Ialoveni din 15 octombrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0381.html"
    }
  },
  {
    "title": "Ce venituri au fost acumulate în buget și ce cheltuieli au fost făcute de către administrația publica a orașului Ialoveni în primele 6 luni ale anului 2021",
    "content": "Ce venituri au fost acumulate în buget și ce cheltuieli au fost făcute de către administrația publica a orașului Ialoveni în primele 6 luni ale anului 2021\n\nContabila-șefă a Primăriei Ialoveni, Galina Savin, a prezentat, la ședința Consiliului orășenesc Ialoveni din 6 iulie 2021, . Un raport despre ce venituri au fost acumulate în buget și ce cheltuieli au fost făcute de către administrația publica a orașului Ialoveni în primele 6 luni ale anului 2021.\n\nBugetul orașului Ialoveni pentru anul 2021 la partea de venituri și cheltuieli a fost aprobat în sumă de 45 de milioane 424 de mii 600 lei, fără deficit bugetar.\n\nÎn bugetul or. Ialoveni pe anul 2021 au fost încasate venituri în sumă , ceea ce constituie % din prevederile bugetului precizat pe anul respectiv. Comparativ cu anul precedent, veniturile s-au majorat cu .\n\nVeniturile Proprii au fost încasate în suma totală de , la un nivel de față de venitul bugetului precizat, și cu mai mult față de anul precedent.\n• , colectate în sumă totală de , la un nivel de față de planul precizat pentru anul 2021.\n\nPrincipalul factor cate a influențat realizarea taxelor locale încasate în perioada menționată, este impactul pozitiv asupra mediului da afaceri după scoaterea restricțiilor pandemiei de COVID-19.\n• au fost încasate în sumă de la nivel de față de planul precizat pentru perioada respectivă. De la arenda terenurilor cu destinație agricolă încasările au fost la nivel de . Pentru I semestru s-a lucrat cu datoriile din anul precedent care au fost achitate.\n• au fost realizate în sumă totală de la nivel de față de planul precizat pe perioada respectivă. (Primăria are contract de locațiune încheiat cu un agent economic Asociația Vânătorilor )\n• a fost realizat în sumă de , la nivel de 64,9% față de planul precizat pe perioada anului 2021.\n\nRămâne actuală problema restanțelor fiscale la bugetul orașului Ialoveni. Astfel restanțele contribuabililor sunt monitorizate de fiscale și acces în sistemele Inspectoratului fiscal de urmărirea datoriilor Primăria orașului Ialoveni nu are.\n\nPartea de cheltuieli a bugetului orașului Ialoveni pe anul 2021 a fost executat în sumă de ceea ce constituie față de planul precizat pe perioada respectivă. Comparativ cu anul 2020, cheltuielile s-au mărit cu .\n• Nivelul de intrare a resurselor externe de finanțare pentru realizarea proiectelor (Eficiența energetică, Fondu Ecologic).\n\nÎn componența cheltuielilor totale executate, (învățământul, cultura, protecția socială), cu o pondere de sau .\n\n, executate în suma de , le revine ponderea din total cheltuieli bugetul orașului.\n\nCheltuielile ce țin de gospodăria de locuințe și gospodăria serviciilor comunale s-au executat în sumă de și constituie din total cheltuieli.\n\nau fost cheltuită suma de sau 9,6% din cheltuieli total. Ponderea majoră în cadrul acestor cheltuieli o dețin cheltuielile de personal, în suma de .\n\nau fost executate în suma de și dețin ponderea de din totalul de cheltuieli, fiind asigurată achitarea cheltuielilor salariale conform prevederilor legale. Comparativ cu perioada similară a anului 2020, cheltuielile de personal sunt în creștere cu .\n\ns-au executat în sumă de sau la nivel de 38,3% față de planul precizat și deține ponderea de din totalul cheltuielilor.\n\ns-au executat în suma de la nivel de din prevederile planului precizat (reparația Grădiniței nr. 5, Regina Maria)\n\nale construcțiilor speciale au constituit suma de , fiind executate la nivel de din prevederile planului precizat cu o pondere de 2,8 la suta din totalul cheltuielilor\n\ns-au executat în suma de 3 milioane 23 mii 100 lei la nivel de din prevederile planului precizat, comparativ cu anul 2020 aceste cheltuieli sunt în\n\nExecutarea Bugetului orașului Ialoveni pentru I semestru al anului 2021 s-a finalizat cu sold bugetar în sumă de .\n\nPentru al bugetului or. Ialoveni a fost aprobat în sumă de În anul 2021 au fost desfășurate 2 ședințe ale Consiliului orășenesc cu chestiuni de distribuire a mijloacelor Fondului de rezervă.\n\nÎn urma examinării demersurilor, cererilor cetățenilor privind acordarea ajutorului unic, au fost distribuite mijloace financiare în suma de\n\nLa situația din 28.06.2021, în bilanțul bugetului or. Ialoveni au fost înregistrate creanțe în sumă de – datoria părinților față de buget pentru plata grădiniței și Școlii de artă:\n\nLa situația de raportare, suma datoriilor înregistrate în bilanțul bugetului orașului constituie suma de . Datoria formată în perioada de raportare pe cheltuieli curente și va fi achitată în prima luna a anului curent.\n\nPe perioada raportată creanțe și datorii istorice nu sunt formate.\n\nPe parcursul anului 2021 Primăria or. Ialoveni a fost verificată de Inspecția Financiară, Curtea de Conturi a Republicii Moldova.\n\nPrescripția Inspecției Financiare cu privire la lichidarea iregularităților constatate în urma controlului din anul 2020 a fost luate la control și reținute sumele achitate incorect, pentru cumularea funcțiilor vacante.\n\nPentru înlăturarea iregularităților depistate de Curtea de Conturi s-a elaborat un plan de acțiuni care a fost aprobat la ședința Consiliului orășenesc.\n\nÎn anul 2021 în conformitate cu Programul de activitate al Inspecției Financiare să efectueze inspectarea financiară complexă la Primăria or. Ialoveni perioada de activitate 01.01.2016 – 31.12.2020.\n\nRaportul controlului efectuat și Prescripția cu privire la lichidarea iregularităților constatate vor fi examinate la ședința Consiliului orășenesc pentru întreprinderea măsurilor de rigoare privind lichidarea neajunsurilor.\n\nAcestea sunt informațiile din raportul prezentat de Galina Savin, contabil – şef, privind executarea bugetului oraşului Ialoveni pentru I semestru al anului 2021.",
    "metadata": {
      "original_file": "Ialoveni_Online_0440.html"
    }
  },
  {
    "title": "FOTO// A fost construită o porțiune de drum în cadrul proiectului „Reabilitarea albiei râului Ișnovăț cu redarea destinației pentru odihnă activă în sector”",
    "content": "FOTO// A fost construită o porțiune de drum în cadrul proiectului „Reabilitarea albiei râului Ișnovăț cu redarea destinației pentru odihnă activă în sector”\n\nÎn orașul Ialoveni a fost construită o porțiune de drum între străzile M. Viteazu, I. Gagarin și Basarabia, care face parte din cadrul proiectului „Reabilitarea albiei râului Ișnovăț cu redarea destinației pentru odihnă activă în sector”, implementat de către Agenția de Dezvoltare Regională Centru, finanțat din Fondul Național de Dezvoltare Regională și Locală și cofinanțat de Primăria Ialoveni și Consiliul raional Ialoveni.\n\nLucrările sunt efectuate de către Nisprofcon SRL, compania care a câștigat licitația publică în valoare totală de 15,1 milioane lei.\n\nReamintim, că acest proiect de revitalizare urbană prevede:\n• zonă pentru bicicliști pe o distanță de 1100 m;\n• drum nou de acces asfaltat în două sensuri ce va uni strada Basarabia cu strada Iurie Gagarin (Liceul Teoretic „Petre Ștefănucă”) și Gimnaziul „Grigore Vieru”;\n• parcare cu minim 30 de locuri în zona Liceului Teoretic „Petre Ștefănucă”.",
    "metadata": {
      "original_file": "Ialoveni_Online_0010.html"
    }
  },
  {
    "title": "DOC. Primaria Ialoveni a depersonalizat nejustificat acte administrative. Răspunsul CNPDCP",
    "content": "Centrul Național pentru Protecția Datelor cu Caracter Personal (CNPDCP) califică drept nejustificată radierea numelor unor persoane publice din actele administrative emise de Primăria Ialoveni, despre care IaloveniOnline a scris la sfârșitul lunii iulie . Este vorba despre acte din care a fost șters numele primarului orașului, Sergiu Armașu, dintr-o dispoziție privind o deplasarea în România, numele unui nou director al bibliotecii din Ialoveni și numele persoanei desemnate Ambasador al orașului Ialoveni.\n\nAtunci, Primarul orașului Ialoveni s-a indignat și a spus că informațiile cu caracter personal sunt radiate în conformitate cu Instrucțiunea privind modul de depersonalizare a actelor administrative, elaborată de Cancelaria de Stat. La rândul său, Cancelaria a recunoscut într-un răspuns pentru IaloveniOnline că uneori primăriile „fac exces de zel” pentru că funcționarii se tem de penalități pentru neprotejarea datelor cu caracter personal. Centrul pentru Protecția Datelor cu Caracter Personal neagă existența unui număr mare de sancțiuni aplicate instituțiilor publice. Într-un răspuns oferit redacției IaloveniOnline, Centrul declară că a venit în repetate rânduri cu apel către toți furnizorii de informații de a nu îngrădi accesul la informație utilizând neîntemeiat, drept paravan, domeniul protecției datelor cu caracter personal.\n\n, acuzând redacția noastră de lipsă de profesionalism. „Articolul publicat nu corespunde realității, ori persoana care a publicat acest articol urma să se documenteze cu referire la acest subiect, am informat și informăm în continuare referința făcută de reprezentantul Guvernului care a făcut trimitere la documentul de bază (…)”, a scris pe o rețea de socializare Primăria Ialoveni.\n\nCNPDCP constată că „informațiile de interes pentru societate, față de evenimentele ce țin de exercitarea puterii publice într-un stat democratic sau față de alte probleme care, în mod normal, trezesc interesul societății sau al unei părți a acesteia, pot deveni publice”, menționează instituția.\n\nDin 8 ianuarie 2024 va intra în vigoare Legea privind accesul la informațiile de interes public, act care lărgește și statuează expres modalitatea de exercitare și apărare a dreptului de acces la informațiile de interes public, precum și indică categoriile de informații care vor fi de interes public și care nu vor fi cu accesibilitate limitată.\n\nÎn acest context, CNPDCP „recomandă Cancelariei de Stat, analiza prevederilor Instrucțiunii privind modul de depersonalizare a actelor administrative prin prisma noilor norme ce vor intra în vigoare, în vederea eventualei necesități de ajustare/actualizare a acesteia”, precizează instituția.",
    "metadata": {
      "original_file": "Ialoveni_Online_0155.html"
    }
  },
  {
    "title": "Locuitorii din Ruseștii Noi vor contribui la construcția drumurilor din sat",
    "content": "Locuitorii din Ruseștii Noi vor contribui la construcția drumurilor din sat\n\nMijloacele financiare în sumă de 1 484, 000 lei repartizate din Fondul Rutier Național pentru anul 2022 vor merge pentru procurarea betonului la construcția drumurilor din Ruseștii Noi. Decizia a fost susținută de cei 9 consilieri prezenți la ședința Consiliului Local, din 18 ianuarie 2022.\n\nPrimara satului, Valentina Mesină, susține că de această dată nu vor merge pe varianta clasică când primăria se preocupa de toate cheltuielile, ci va susține grupurile de inițiativă din localitate, cu beton. Aceasta susține că sunt înregistrate la primărie peste 60 de cereri din partea grupurilor de inițiativă din toată comuna, care ar contribui la construcția drumurilor dacă ar avea susținerea primăriei.\n\n„Până acum nu s-au făcut drumuri cu contribuția cetățenilor, însă noi ne dorim să construim cât mai multe drumuri, pentru că și solicitările sunt foarte multe. De aceea, s-a hotărât ca din banii Fondului Rutier Național să se procure materiale de construcție și anume beton, iar locuitorii să contribuie prin îndreptarea drumului, plasă metalică sudată, pietrișul, manopera. La moment, sătenii noștri sunt gata să contribuie financiar. Suntem conștienți că nu putem să satisface necesitățile tuturor sătenilor, care își doresc un drum bun la poartă, dar am mai solicitat bani și din alte surse, vedem dacă ne vor fi alocate ”, a menționat Valentina Meșină.\n\nTot ea spune că urmează să plaseze tenderul pentru achiziția betonului pe portalul M-tender, pentru ca la următoarea ședință ordinară a consiliului să poată repartiza străzile ce vor fi betonate și să împartă deja și m³ de beton.\n\nPentru selectarea drumurilor, care vor fi construite, primara susține că va face adunarea grupurilor de inițiativă și va cere argumentarea solicitării. La baza aprobării cererilor vor fi luate în calcul mai multe aspecte, printre care: numărul de case, numărul de copii care frecventează școala/grădinița, pensionari cât și persoane cu necesități speciale.\n\nAnul acesta, resursele fondului rutier au fost redirecționate primăriilor, conform taxelor achitate la stat de proprietarii vehiculelor înregistrate în fiecare localitate.",
    "metadata": {
      "original_file": "Ialoveni_Online_0339.html"
    }
  },
  {
    "title": "Solicitare de construcție complex de locuințe cu 2 etaje pe strada Mihai Frunze (lângă \"Caru' cu bere\") pe o suprafață de peste 1 ha de teren",
    "content": "Solicitare de construcție complex de locuințe cu 2 etaje pe strada Mihai Frunze (lângă „Caru’ cu bere”) pe o suprafață de peste 1 ha de teren\n\nLa marginea sectorului Livada, lângă localul „ (ca punct de reper) sunt amplasate 5 terenuri proprietate privată, cu modul de folosință „ „. Patru din ele au fiecare suprafața de 25 ari, iar al 5-lea de 7 ari.\n\nConform informațiilor din proiectul de decizie „ Cu privire la amplasarea unui complex locativ pe terenurile proprietate privată,” , compania S.C. „MOLDCONSTRUCT SERVICE” SRL solicită să i să permită amplasarea complexul locativ cu case multifamiliale în regim mic de înălțime S+P+2E+M, adică SUBSOL+ PARTER+2 ETAJE+MANSARDA în limitele terenurilor private cu nr. cadastrale\n\ndin UTR – 3, Subzona funcțională R1-3, Subzona cu locuințe în regim mic de înălțime și alte funcțiuni complementare .\n\nÎn Planul Urbanistic General al orașului Ialoveni, terenurile respectiv sunt marcate cu culoarea GALBENĂ. Culoare care, conform LEGENDEI PUG semnifică, că specialiștii care au elaborat Planul Urbanistic, propun ca ZONA LOCUINȚELOR INDIVIDUALE.",
    "metadata": {
      "original_file": "Ialoveni_Online_0293.html"
    }
  },
  {
    "title": "Consiliile locale din Horești și Mileștii Mici se întrunesc în ședință, în această săptămână",
    "content": "Consiliile locale din Horești și Mileștii Mici se întrunesc în ședință, în această săptămână\n\nÎn această săptămână, în alte două localități din raionul Ialoveni se vor convoca consiliile locale. Potrivit dispozițieie nr.2 din 21 ianuarie, consilierii din Horești urmează să se întâlnească pe 28 ianuarie, la ora 8:30 în prima ședință ordinară a anului 2022. Aceștea urmează să stabilească taxe și să repartizeze mai multe resurse financiare. Iar consiliul Local din Mileștii Mici are convocată ședința pe data de 27 ianuarie, la ora 16:00.\n\nConsilierii din Mileștii Mici urmează să aleagă reprezentantul consiliului în comisia de concurs pentru stabilirea directorilor în instituțiile de educație timpurie din comună.\n\nPrintre subiectele ordinei de zi a consilierilor din Horești se numără: selectarea unor sectoare de drum care urmează a fi construite din sursele financiare repartizate din Fondul Rutier în anul 2022; încasarea impozitelor; delimitarea unui teren drept proprietate publică a satului Horești; achitarea indemnizației consilierilor locali pentru participarea la ședințele consiliului local în anul 2022; expunerea la licitație publică.\n\nOrdinea de zi cu toate subiectele poate fi văzută mai jos.\n\nȘedințele sunt publice, iar orice persoană interesată poate asista la şedinţele consiliului local.",
    "metadata": {
      "original_file": "Ialoveni_Online_0338.html"
    }
  },
  {
    "title": "Solicitare de construcție a unui bloc cu 7 etaje și parter pe strada Timișoara (lângă cele 3 blocuri existente)",
    "content": "Solicitare de construcție a unui bloc cu 7 etaje și parter pe strada Timișoara (lângă cele 3 blocuri existente)\n\nCetățeanul care deține un teren privat de aproape 14 ari , amplasat pe strada Timișoara (lângă cele 3 blocuri cu 9 etaje) solicită de la Consiliul orășenesc Ialoveni eliberarea actelor permisive pentru elaborarea proiectului pentru construcția blocului locativ cu regim de înălțime S+P+7E, adică SUBSOL+ PARTER+ 7 ETAJE.\n\nÎn proiectul de decizie „ Cu privire la aprobarea reglementărilor urbanistice pentru terenurile proprietate privată” , care urmează a fi consultat cu cetățenii este indicat:\n\nse permite amplasarea unui bloc locativ cu regim de înălțime S+P+7E, cu respectarea prevederilor prescripțiilor specifice UTR-4 din Regulamentul local de urbanism a or. Ialoveni, aprobat prin decizia Consiliului orășenesc Ialoveni nr. 06/01 din 19 decembrie 2018.\n\nTerenul cu nr. cadastral 5501.203.1032 are o suprafață de aproape 14 ari și modul de folosință „ .\n\nConform informațiilor actuale din Planul Urbanistic General al orașului Ialoveni, terenul este parte din UTR – 1, Subzona funcțională R2-1, – marcat cu culoarea ORANGE, care înseamnă că pe acele terenuri se pot ridica blocuri cu până la 7 etaje:\n\nDecizia finală de aprobare sau respingere a acestei solicitări de a construi un bloc locativ cu 7 etaje pe strada Timișoara va fi luată de consilieri prin vot, la ședința din 19 mai 2022.",
    "metadata": {
      "original_file": "Ialoveni_Online_0292.html"
    }
  },
  {
    "title": "Patru ari de teren de construcții de pe strada Aurel David",
    "content": "Patru ari de teren de construcții de pe strada Aurel David\n\nUn locuitor a solicitat delimitarea unui teren de 4,4 ari amplasat în sectorul ALBENI la intersecția străzilor Aurel DAVID cu Crângului.\n\nSolicitare care a fost inclusă în Proiectul de Decizie nr. 02/31/03 Cu privire la delimitarea unui teren pentru construcții, cu suprafața de 0,044 ha teren din intravilanul localității, cu nr. cadastral 5501215079\n\ns-au abținut de la vot.",
    "metadata": {
      "original_file": "Ialoveni_Online_0441.html"
    }
  },
  {
    "title": "Au fost finalizate lucrările de reparație a drumului Piatra Albă - Str. Valeriu Cupcea, Chișinău Codru",
    "content": "Consiliul Raional Ialoveni anunță finalizarea lucrărilor de reparație pe drumul L-469 Piatra Albă – Str. Valeriu Cupcea – Chișinău Codru. Pe traseu au fost efectuate lucrări de defrișare a arborilor, au fost scoși stâlpii pe pe acostament și au fost asfaltați 483 de metru de drum.\n\nAdministrația raionului menționează că, drumul L-469 reprezintă o rută alternativă rapidă de acces către Chișinău, și, pentru a îmbunătăți circulația pe acest traseu, au fost întreprinse mai multă acțiuni.\n\nToți arbuștii și copacii de pe acostament au fost defrișați pentru a asigura vizibilitate optimă și siguranță în trafic. Totodată, gropile de pe această porțiune au fost plombate.\n\nS-au scos toți stâlpii amplasați pe acostament, eliminând posibilele pericole și obstrucții pentru șoferi.\n\nAu fost frezați și asfaltați 483 de metri liniari de drum pentru a asigura o suprafață de rulare uniformă și sigură.\n\nDe asemenea, pentru anul viitor, administrația raionului își propune asfaltarea porțiunii rămase până la intersecție și este în discuții cu Guvernul, pentru dezvoltarea unei căi directe spre orașul Chișinău, pentru a evita orașul Codru.",
    "metadata": {
      "original_file": "Ialoveni_Online_0011.html"
    }
  },
  {
    "title": "DOC. Consilierii din Ulmu, convocați în ședință. Raportul privind executarea bugetului - pe ordinea de zi",
    "content": "DOC. Consilierii din Ulmu, convocați în ședință. Raportul privind executarea bugetului – pe ordinea de zi\n\nPrimarul satului Ulmu a semnat o dispoziție de convocare a consilierilor locali în ședință. Pe ordinea de zi sunt 9 subiecte. Ședința va avea loc marți, 12 septembrie, în incinta Primăriei Ulmu.\n\nIaloveniOnline a solicitat Primăriei Ulmu proiectele de decizie. Printre subiectele ce vor fi discutate se numără aprobarea consiliului electoral de circumscripție, urmează a fi aprobat raportul privind bugetul executat pentru anul curent, dar și alocarea îndemnizațiilor pentru consilieri și primar, la expirarea mandatului, în mărime de 9900 de lei (salariul mediu național pe economie pentru anul precedent).\n\nAmintim, ședințele consiliilor locale sunt publice și oricine poate participa la ședință.",
    "metadata": {
      "original_file": "Ialoveni_Online_0154.html"
    }
  },
  {
    "title": "Sălile Centrului de Sprijin a Afacerilor Transfrontaliere se dau în chirie. Ce prețuri a stabilit Consiliul raional",
    "content": "Sălile Centrului de Sprijin a Afacerilor Transfrontaliere se dau în chirie. Ce prețuri a stabilit Consiliul raional\n\nConsiliul raional Ialoveni oferă în locațiune spațiile disponibile din incinta Centrului de Sprijin a Afacerilor Transfrontaliere, situat în pădurea dintre localitățile Dănceni și Ruseștii Noi. Clădirea a fost construită și dotată cu mobilier și echipament tehnic cu suportul Uniunii Europene, în cadrul unui proiect transfrontalier, finanțat prin Programul Operațional Comun România-Ucraina-Republica Moldova 2007-2013, cu o valoare totală de circa 1,7 milioane Euro.\n\nTarifele de dare în locațiune, conform deciziei Consiliului raional nr. 01-15 din 25.02.2016 sunt următoarele:\n• , cu capacitatea maximă de 100 persoane, spațiu de expunere-205 m.p., taxa de locațiune pentru o oră, 20 euro;\n• , cu capacitatea maximă de 25 persoane, spațiu de expunere-87,56 m.p., taxa de locațiune pentru o oră, 15 de euro;\n• , cu capacitatea maximă de 20 persoane, spațiu de expunere-70,56 m.p., taxa de locațiune pentru o oră, 15 euro;\n• cu capacitatea maximă de 20 persoane, spațiu de expunere-70,56 m.p., taxa de locațiune pentru o oră, 15 euro;\n• , cu capacitatea maximă de 150 persoane, spațiu de expunere-205 m.p., taxa de locațiune pentru o oră, 20 euro;\n• , cu capacitatea maximă de 150 persoane, spațiu de expunere-174,25 m.p., taxa de locațiune pentru o oră, 15 euro;\n• cu capacitatea maximă de 30 persoane, spațiu de expunere-55,26 m.p., taxa de locațiune pentru o oră, 10 de euro ();\n\nSpațiile sunt luminoase și dotate cu sistem audio integral cu microfoane, tehnică de birou, imprimantă, copiator, scaner, fax, flipchart, proiectoare, ecrane de proiecție. Taxele de locațiune vor fi calculate și achitate la cursul Băncii Naționale a Moldovei, în lei moldovenești, la ziua semnării contractului. Persoana de contact: Postica Ion, administrator, tel. 069150729.\n\nDe menționat că, Consiliul Raional a încercat anterior, prin intermediul a două licitații, să ofere dreptul de locațiune a întregului edificiu, însă nicio persoană/agent economic nu s-a arătat interesat. Ultima licitație a avut loc în vara acestui an, iar prețul de pornire a fost stabilit la 355 de mii de lei. Potrivit președintelui raionului Ialoveni, Mihail Silistraru, dezavantajul Centrului este că nu dispune de spații de cazare.\n\n„El nu a fost construit ca lumea, nu avem cazare – ce interes au să vină cei din Chișinău, de exemplu, să facă aici lecții, apoi să meargă seara înapoi în Chișinău, când acolo sunt atâtea săli. Practic nu vine nimeni, organizăm doar noi (Consiliul raional) evenimente în acest Centru. Nu se găsește nimeni care să vrea sa îl ia în locațiune. Noi vrem să-l dăm în întregime sau să-l vindem, pentru vânzare ar costa vreo 35 de milioane de lei”, ne-a spus președintele raionului.",
    "metadata": {
      "original_file": "Ialoveni_Online_0380.html"
    }
  },
  {
    "title": "Primăria Bardar organizează consultări publice privind concesionarea serviciului de colectare și evacuare a deșeurilor",
    "content": "Primăria Bardar organizează consultării cu cetățenii privind concesionarea serviciului de colectare și evacuare a deșeurilor. Altfel spus, autoritățile intenționează să pună în dezbatere ideea contractării unei companii private care să colecteze gunoiul de la gospodăriile din sat și să evacueze deșeurile în afara localității. Consultările vor avea loc pe 14 iulie, ora 10:00, în sala mare a Căminului Cultural Bardar.\n\nPentru selectarea unui agent economic care să se ocupe de salubrizarea localității urmează să fie demarată o procedură de licitație publică. Prestatorul de servicii va fi obligat să dețină autorizație de activitate în domeniu, să asigure precolectare, colectarea și sortarea, transportarea și depozitarea deșeurilor la poligoane autorizate în afara localității.\n\nMenționăm că o astfel de modalitate de gestionare a deșeurilor a fost deja implementată în Suruceni. Astfel, gunoiul din localitate este dus la o gunoiște autorizată, iar gunoiștea din sat au fost închise.\n\nPrimarul de Suruceni, Sergiu Gorceac, se arată mulțumit de calitatea serviciului, pentru care cetățenii plătesc lunar un tarif de 80 de lei: „ Odată ce am contractat acest serviciu, cetățenii au posibilitatea să nu mai arunce gunoi pe deal. Avem un grafic, iar agentul economic ridică gunoiul conform graficului. Au fost situații excepționale, când a nins, dar în rest e bine. Pentru un tarif de 80 de lei, gunoiul este ridicat de două ori pe lună ”, ne-a spus Sergiu Gorceac, primarul satului Suruceni.\n\nDe asemenea, o astfel de inițiativă a existat și în Malcoci, dar și în Nimoreni. Dacă consilierii din Malcoci au aprobat contractarea unei companii private care să le scoată gunoiul din localitate, consilierii din Nimoreni au refuzat, optând pentru înființarea unei întreprinderi municipale care să colecteze gunoiul.\n\nIuliana Cantaragiu, fostă ministră la Ministerul Mediului, dar și expertă în problemele de mediu, spune că ambele forme de gestionare a deșeurilor, fie de către o companie privată, fie de către o întreprindere municipală, trebuie analizate în baza a doi factori: aspectul de mediu și aspectul economic, iar din punct de vedere economic, o Întreprindere Municipală, mai ales într-o localitate mică, este sortită falimentului.\n\nAceasta spune că, în principiu, o localitate își poate gestiona singură deșeurile produse de către localnici, însă, pentru o gestionare corectă din punct de vedere al normelor de mediu, este nevoie de foarte mulți bani.\n\nDetalii, vezi aici: Gunoiștea din Nimoreni va fi în continuare exploatată. Consilierii au spus NU contractării unui serviciu privat de salubrizare\n\nProblema gestionării deșeurilor afectează toate localitățile Republicii Moldova. În anul 2021, un raport efectuat de două organizații neguvernamentale spunea că în toată țara sunt peste 3800 de gunoiști, adică de două ori mai mult decât numărul localităților. O parte din gunoiști sunt improvizate și neamenajate, altele sunt „autorizate” de autoritățile publice locale și, la modul general, nu respectă standardele de protecție a mediului, spune specialiștii. Autorizația de mediu este singurul act permisiv prevăzut de lege prin care se confirmă că gestionarea deșeurilor se face în conformitate cu normele legale este autorizația de mediu, act pe care gunoiștile gestionate de autoritățile publice locale nu îl dețin.\n\nÎn întreaga țară există doar patru amplasamente autorizate pentru gestionarea și depozitarea deșeurilor. Este vorba despre două întreprinderi municipale (s. Țînțăreni și orașul Nisporeni) și doi agenți economici (com. Boșcana din raionul Criuleni și mun. Ungheni).\n\nConform unui document al Inspectoratului pentru Protecția Mediului, în raionul Ialoveni se regăsesc 28 de depozite de deșeuri exploatate conform deciziei Autorităților locale. Două dintre acestea sunt amplasate în zona de protecția a apelor, iar șapte se află la o distanță mai mică de 500 m față de sectorul locativ.\n\nCirca 90% din cantitatea de deșeuri municipale colectate de serviciile de salubrizare din întreaga țară sunt depozitate, iar colectarea selectivă este organizată parțial în mun. Chișinău și unele centre raionale. Ratele de reciclare și valorificare a deșeurilor sunt încă foarte reduse.",
    "metadata": {
      "original_file": "Ialoveni_Online_0046.html"
    }
  },
  {
    "title": "Consilierii raionali se întrunesc în ședință săptămâna viitoare. Subiectele de pe ordinea de zi",
    "content": "Consilierii raionali se întrunesc în ședință săptămâna viitoare. Subiectele de pe ordinea de zi\n\nPreședintele raionului, Mihail Silistraru, a semnat o dispoziție prin care dispune convocarea consilierilor raionali în ședință ordinară. Deocamdată a fost publicată ordinea de zi, fără proiectele de decizie propriu-zise. Pe ordinea de zi se numără proiecte precum rectificarea bugetului pentru anul 2021, alocarea unor mijloace financiare, atribuirea Casei de Cultură a denumirii ”Andrei Ungureanu” și altele.",
    "metadata": {
      "original_file": "Ialoveni_Online_0416.html"
    }
  },
  {
    "title": "Consilierii raionali, convocați în ședință. Vor fi aprobate salariile șefilor Centrelor de sănătate",
    "content": "Consilierii raionali, convocați în ședință. Vor fi aprobate salariile șefilor Centrelor de sănătate\n\nConsilierii raionali sunt convocați în ședință ordinară vineri, 23 februarie, ora 11:00, în sala mare din incinta Consiliului Raional Ialoveni. Pe ordinea de zi sunt 27 de proiecte.\n\nConsilierii urmează să aloce mai multe sume de bani pentru stadionul raional, pentru finisarea edificării bustului lui Ștefan cel Mare, pentru susținerea parțială a serviciului de pompieri în 6 localități, dar și pentru procurarea unui nou cazan de alimentare cu gaz pentru Gimnaziul Gangura.\n\nDe asemenea, prin decizia Consiliului Raional urmează a fi stabilite salariile conducerii Centrelor de Sănătate din raion. Câteva decizii vizează reglementarea activității Centrului Stomatologic Ialoveni, Întreprindere municipală aflată în subordinea Consiliului Raional Ialoveni.\n\nProiectele de decizie pot fi consultate AICI .",
    "metadata": {
      "original_file": "Ialoveni_Online_0103.html"
    }
  },
  {
    "title": "Un teren pentru construcții de la intrarea în satul Bardar, scos repetat la licitație",
    "content": "Un teren pentru construcții de la intrarea în satul Bardar, scos repetat la licitație\n\nUn teren cu o suprafață de 20 mp, amplasat la intrarea în satul Bardar, (lângă plăcintărie) va fi scos la licitație, la data de 10 septembrie 2021, ora 16:00. Licitația va avea loc în incinta primăriei satului Bardar.\n\nAcest teren a mai fost scos o dată la licitație, în luna martie, însă, din cauza că participantul declarat câștigător nu și-a onorat obligația de a achita prețul bunului în termenii stabiliți, rezultatele licitației au fost anulate. Consiliul local a decis, însă, scoaterea repetată a terenului la licitație, iar din cauza interesului manifestat față de acest teren, a fost majorată suma inițială de vânzare: de la 20.000 de lei (taxă minimă aprobată pentru prima licitație) la 50.000 de lei (taxa minimă stabilită pentru licitația ce urmează să aibă loc).",
    "metadata": {
      "original_file": "Ialoveni_Online_0396.html"
    }
  },
  {
    "title": "Ultima oră// Vacanța se prelungește pentru elevii din Bardar, Cărbuna, Mileștii Mici și Sociteni",
    "content": "Ultima oră// Vacanța se prelungește pentru elevii din Bardar, Cărbuna, Mileștii Mici și Sociteni\n\nComisia teritorială extraordinară de Sănătate Publică a raionului Ialoveni a anunțat localitățile care sunt în pragul de alertă de cod roșu, în cadrul ședinței care a avut loc astăzi la Consiliul raional Ialoveni. Cele cinci localități sunt: Bardar, Cărbuna, Mileștii Mici, Piatra Albă și Sociteni.\n\nAsftel, conform ordinului emis de către Ministerul Educației și Cercetării a Republicii Moldova, vacanța de toamnă a elevilor din instituțiile de învățământ primar, gimnazial și liceal se prelungește până pe 7 noiembrie 2021, în localitățile care sunt în pragul de alertă de cod roșu de COVID-19.\n\nComisia teritorială va actualiza luni, 1 noiembrie 2021, în dependență de situația epidemiologică, lista localităților conform gradului de alertă: roșu, portocaliu, galben sau verde.",
    "metadata": {
      "original_file": "Ialoveni_Online_0379.html"
    }
  },
  {
    "title": "DOC// Ședință extraordinară a consiliului din Hansca. Pe ordinea de zi - aprobarea semnării Acordului de înfrățire cu o localitate din România",
    "content": "DOC// Ședință extraordinară a consiliului din Hansca. Pe ordinea de zi – aprobarea semnării Acordului de înfrățire cu o localitate din România\n\nPrimarul satului Hansca, Elena Moșneguțu, a semnat o dispoziție de convocare a ședinței extraordinare a Consiliuliu sătesc. Pe ordinea de zi sunt 3 subiecte, printre care și aprobarea Acordului de înfrățire și cooperare cu comuna Svinița, județul Mehedinți, România. Semnarea Acordului a fost deja aprobată de autoritățile locale din Svinița, iar aprobarea propriu-zisă a Acordului va avea loc la 27 august, în cadrul unui eveniment organizat în Svinița.\n\nDe menționat că ședința consiliului sătesc Hansca nu este transmisă în format video sau live în mediul online. Deciziile aprobate sunt publicate doar în Registrul de Stat al Actelor Locale.",
    "metadata": {
      "original_file": "Ialoveni_Online_0400.html"
    }
  },
  {
    "title": "Primarii din raionul Ialoveni au fost informați despre concursul de proiecte finanțat de FNDRL",
    "content": "Primarii din raionul Ialoveni au fost informați despre concursul de proiecte finanțat de FNDRL\n\nPrimarii din raionul Ialoveni au participat la o sesiune de informare privind concursul de proiecte cu finanțare din Fondul Național pentru Dezvoltare Regională și Locală, în contextul concursului anunțat de Ministerul Infrastructurii și Dezvoltării Regionale. Evenimentul a avut loc pe 8 iulie, în sala de ședințe a Consiliului raional și a avut scopul de a informa aleșii locali pentru a putea aplica la proiecte de dezvoltare.\n\nPrimarii au fost informați despre etapele apelului, condițiile de eligibilitate, măsurile de finanțare, limitele de alocări, modalitatea de depunere, dar și alte aspecte specifice acestui concurs, ce are drept scop stimularea inițiativelor care contribuie cel mai eficient la implementarea politicii de dezvoltare regională.\n\nApelul de concurs are drept scop stimularea inițiativelor care contribuie cel mai eficient la implementarea politicii de dezvoltare regională.\n\nAstfel, Administrațiile Publice Locale pot depune proiecte de finanțare pentru următoarele măsuri:\n\nCreșterea competitivității și ocupării forței de muncă în regiunile de dezvoltare:\n\nProiectele pot fi finanțate cu până la 60 de milioane de lei, în funcție de măsură și domeniul de intervenție. \n\n Notele conceptuale pot fi transmise până în data de 30 iulie 2024, ora 17.00. \n\n Mai multe detalii despre concurs puteți vedea aici .",
    "metadata": {
      "original_file": "Ialoveni_Online_0050.html"
    }
  },
  {
    "title": "Ialoveni: Taxele locale pentru anul 2024, aprobate de consilieri",
    "content": "Consiliul orășenesc Ialoveni a aprobat taxele locale pentru anul 2024. La ședință au fost prezenți 20 de consilieri, iar proiectul a fost aprobat în unanimitate.\n\nÎn mare parte, taxele locale pentru 2024 sunt aceleași ca și cele stabilite în 2023, cu câteva excepții:\n\nDeși proiectul inițial prevedea o taxă de 400 de lei, consilierii au stabilit o taxă pentru amenajarea teritoriului de 300 de lei anual pentru fiecare persoană ce desfășoară activitate profesională în sectorul justiției.\n\nDe asemenea, s-a votat introducerea unei taxe pentru publicitatea auto: „Până în anul 2022, publicitatea auto era coordonată de INSP, acum primăriile autorizează această publicitate. Propunerea noastră este să stabilim o taxă de 400 de lei anual, per m2, pentru publicitatea amplasată pe autoturism, taxa se aplică agenților economici înregistrați în orașul Ialoveni”, a fost explicația autorului proiectului, Valentin Bogos. Deși consilierul PAS Vadim Aftenii a propus Micșorarea acestei taxe, consilierii au aprobat propunerea autorului proiectului, adică 400 de lei anual, per m2.\n\nMajorarea taxei pentru farmacii a fost aprobată de consilieri, de la 35 de mii la 45 de mii anual, cu introducerea unei noi mențiuni: pentru a stimula deschiderea farmaciilor și în alte zone rezidențiale ale orașului, nu doar în centru (toate cele 9 farmacii existente în oraș fiind amplasate pe strada Alexandru cel Bun), consilierii au votat o taxă de 35 de mii de lei pentru farmaciile din alte zone decât strada centrală.\n\nO altă taxă care a fost majorată este taxa pentru terasele de vară amplasate pe teren public/privat, fără relații funciare, de la 50 lei/m2, la 100 lei/m2.",
    "metadata": {
      "original_file": "Ialoveni_Online_0115.html"
    }
  },
  {
    "title": "Principalele declarații din cadrul consultărilor publice privind divizarea Centrului de Sănătate Ialoveni și Spitalul Raional",
    "content": "Problema divizării/separării/strămutării Centrului de Sănătate Ialoveni din clădirea Spitalului Raional Ialoveni a fost supusă consultărilor publice, la inițiativa conducerii Consiliului Raional Ialoveni. Consultările au avut loc la 7 iulie 2022, în incinta Casei de cultură „Andrei Ungureanu” și au durat circa o oră și jumătate. Acestea au fost filmate și transmise pe rețelele de socializare, atât pe pagina Consiliului Raional, cât și pe grupul „Ialoveni-orașul soarelui”.\n\nVă prezentăm mai jos principalele declarații din cadrul consultărilor:\n\nMihail Silistraru, președintele raionului Ialoveni. „În 2020, ANSP, când se dă autorizație în fiecare an de activitate, ne-a spus că trebuie să fie divizate: ideea este că oamenii care se adresează la medicii de familie nu trebuie să intre în spital și invers. Deci fiecare cu instituția lor. Am dat un răspuns, ei au dat autorizație. În noiembrie 2021 ei iarăși ne-au spus aceeași problemă. Am dat un răspuns, ei iar ne-au dat autorizație pentru 2022. În această perioadă noi am încercat să discutăm cu medicii șefi ai Spitalului raional și ai Centrului de sănătate, ca să găsim o soluție. Nu prea putem noi să găsim o soluție, de aceea am apelat la opinia dvs, ca să ne spuneți cum să procedăm mai departe. ANSP ne spune că Centrul de Sănătate trebuie să fie divizat de Spitalul Raional Ialoveni. Spitalul Raional Ialoveni spune că Centrul de Sănătate trebuie reamplasat în altă parte. Centrul de Sănătate Ialoveni spune că nu putem să mergem în altă parte, într-un sediu care să corespundă cerințelor, de aceea insistăm să rămânem acolo, întrucât în raionul Ialoveni a fost construită inițial Policlinica, în care trebuie să fim noi, iar Spitalul Raional s-a făcut pe parcurs.\n\nAm făcut o comisie și am examinat. În blocul B, unde este Centrul de Sănătate Ialoveni, are și Spitalul spațiu. Unde este Spitalul, are și Centrul de Sănătate spațiu. Și stomatologia la etajul 5. Am constatat că spațiul pe care îl ocupă Centrul de Sănătate în Spitalul raional, am putea să-l reamplasăm în blocul B, iar spațiul pe care îl ocupă Spitalul raional în blocul B, ar corespunde să se mute în încăperile eliberate, cu atât mai mult cu cât Secția de urgență trece de la Spitalul raional în vale unde e Centrul de sănătate Publică. Fiecare e cu părerea lui. Centrul de Sănătate insistă că ei trebuie să rămână, Spitalul Raional insistă că ei trebuie să se ducă. Noi trebuie să găsim o soluție, ca să fie satisfăcuți toți. Mai mult, domnul Șargu (șeful Spitalului Raional Ialoveni) mi-a scris o scrisoare că este necesar de a fi închisă Maternitatea din Ialoveni, pentru că sunt cheltuieli foarte mari, iar Spitalul nu poate să le suporte. Este și asta o întrebare foarte importantă, pentru că dumnealui spune că Maternitatea ar putea fi mutată la Centrul Mamei și a Copilului în Chișinău. Să vă spuneți părerea, ca la Consilul raional să înaintăm și să luăm o decizie”.\n\n”… Divizarea instituțiilor nu este reamplasarea instituțiilor. Divizarea este că blocul B să rămână la Centrul de Sănătate, iar Spitalul Raional rămâne cu trei blocuri. ANSP scrie despre divizare, conducerea Spitalului Raional a transformat divizarea în reamplasare, asta e problema cea mai mare. Am trimis specialistul în construcții ca să examineze dacă este posibilă divizarea, pentru că acolo este energia electrică, gaze, apă… dumnealui a spus că este posibil ca blocul acesta să fie divizat și să fie aparte de Spitalul Raional Ialoveni”.\n\nDinu Șargu, directorul Spitalului Raional Ialoveni: „Activitatea spitalului nu trebuie să fie perturbată. Sunt două secții: secția de reabilitare post covid, care în blocul B, la etajul 2 este blocul chirurgical al secției consultative. Vă închipuiți câți bani trebuie ca să faceți reparație. Eu și cu colegii mei din spital nu suntem împotriva divizării sau reamplasării, numai nu vreau în defavoarea spitalului.\n\nÎn regulament noi avem niște norme metodologice, avem niște obligațiuni de funcție și documente necesare pentru activitate. La moment, pentru a presta servicii de calitate, în condițiile date, noi nu putem. Nici să ne dezvoltăm, nici să facem triajul cum se cade. De un focar de infecție… nu este la nivelul cuvenit în spitalul Raional. Spitalul nu o să îl închidă nimeni, el o să moară de la sine”.\n\nAndrei Eremia, vicepreședintele raionului Ialoveni: „ Avem un spital adaptat la o fostă policlinică. Eu sunt responsabil pe sănătate, de aceea am studiat profund. Ce avem acolo nu e bine și vă lămuresc de ce. (…) Medicina de familie și cu spitalul se află într-o clădire. Adică se duce pacientul din localitatea X la „renghen”. Vine pacientul din secție, tot la același „renghen”. Vine pacientul de la medicul specialist, tot la același „renghen”. Acolo se primește un focar. La ziua de azi suntem pe primul loc la tuberculoză, primul loc la SIDA. Ce legătură este? De atâta că se întâlnesc toți acești pacienți. Unul vine cu tuberculoză, altul vine cu altă maladie. Trebuie de divizat ori de reamplasat. Dacă ne trebuie confort să avem pe toți… noi trebuie să ne gândim la sănătate, nu la confort. Eu sunt și pentru reamplasare, și pentru divizare, dar ceva trebuie să facem”.\n\nStelian Cucu, șeful Centrului de Sănătate Ialoveni: „Îmi pare rău că situația în care ne-am pomenit este ca în povestea lui Creangă: Primește pe cineva în casă, că el se suie pe masa și te dă afară din casă. O doamnă a specificat anterior și vă spun și eu. Policlinica a fost proiectată și construită pentru servicii de ambulator. Și în acea perioadă sovietică, tot se numărau banii, tot se proiectau clădirile nu întâmplător. Dacă s-a decis să fie policlinică, au fost și niște considerente. Acum, asistența medical primară este declarată de 30 de ani de Minister drept o asistență prioritară. Adică noi, medicii de familie, ne considerăm prioritari, așa cel puțin este spus. Tentative de mutare a noastră au mai fost. Din păcate, au fost lucruri urâte, dar Consiliul Raional ne-a susținut. Consilierii au clarificat situația foarte exact și s-au opus ca noi să ieșim de acolo. S-a impus condiția ca această întrebare să nu mai fie discutată, și întradevăr, ea nu a mai fost. Din păcate, ultimii ani, iarăși a apărut această întrebare.\n\nLa divizarea noastră, în 2008, am vrut ca să fim amplasați toți într-un bloc, dar din păcate conducerea de atunci a spitalului vehement s-a opus. Am fost asigurați că nimeni nu vă face nimic, n-o să vă scoată nimeni, nimeni n-o să vă încurce nimeni, stați liniștiți. Și, stand liniștiți, ne-am trezit unde ne-am trezit. Sunt emoționat, dar niciodată nu am crezut că o să ajungem la această situație.\n\nMă opresc acum la altă întrebare: strategia de dezvoltare a spitalelor, acum se cheamă regionalizarea lor. Îmi pare foarte rău, dar această strategie, acum ea prevede ca în republică să fie 8-10 spitale multiprofil mari, iar restul spitalelor raionale să fie spitale de îngrijiri cronice cu o secție – două, sau să fie închise. Noi, fiind în nemijlocita apropiere de oraș, avem un risc mare și întrebarea că dacă se vor forma aceste spitale regionale, din păcate, perspectivele spitalului nu prea le văd. În acest context, cheltuielile care se prevăd (în cazul reamplasării Centrului de Sănătate) sunt foarte mari și ele nu vor fi îndreptățite în niciun fel.\n\nExistă o posibilitate care ne-ar costa mult mai mult, ca să ne pregătească alte sedii. Condițiile care s-au făcut în blocul maternității, în secția de copii sunt condiții foarte bune, iar pentru asta au fost cheltuiți sume mari de bani, 5-6 milioane de lei. Concentrarea noastră în blocul B este mult mai ieftină decât expulzarea noastră. Contorizarea consumului de fluidă este posibilă.\n\nÎn așa dispute, se atacă ideea, de obicei, dar aici a fost ignorat acest principiu, fiind supuși atacului atât medicii de familie cât și eu, precum că noi vrem să punem piedici dezvoltării spitalului. Noi toți ne-am dori să avem și un spital bun, și o asistență medicală primară bună, dar trebuie să ne uităm real la situație, iar asta înseamnă să ne mai uităm și în buzunar.\n\nColegii mei sunt oameni vii, nu sunt niște mobilier și situația aceasta de eroare că „ieși, ieși, du-te!”, nu influențează cu nimic bun climatul de activitate în colectiv, nici starea lor de sănătate. Asistența medicală primară tratează 80% din pacienți, consumând doar 20% din sursele financiare ale sistemului. Adică este cea mai cost-eficientă. Poziția noastră este clară: se contorizează separate blocul B, ne separăm, nu încurcăm cu nimic unul altuia”.\n\nSergiu Armașu, primarul orașului Ialoveni: „Tot timpul ne-am expus poziția, și nu am expus-o eu din numele meu, poziția tot timpul și-o expun locuitorii acestui oraș. Aceste consultări sunt obligatorii. În cele din urmă decizia o va lua Consiliul (Consiliul Raional). Noi (Consiliul orășenesc Ialoveni) am luat act de consultările publice care au avut loc (consultări online). 82% din populație a susținut actuala formă de existență (a Centrului de Sănătate). Eu nu pot să spun dacă este corect sau nu, că nu sunt specialist în domeniu, dar ceea ce facem astăzi noi, instrumentul de astăzi (consultările publice) este unul corect. Vă chem la liniște și pace. Consiliul Raional urmează să ia o decizie și sper decizia să fie una corectă ”.\n\nCuvânt au luat și mai mulți medici specialiști din cadrul Spitalului Raional Ialoveni și mai mulți medici de familie, care și-au spus pozițiile de apărare a instituțiilor la care activează:\n\nMedic oftalmolog: „Este o necesitate majoră de al doilea oftalmolog, dar noi nu avem unde să îl primim. Poate sunt doritori, dar nu e niciun cabinet liber. Pentru mine, condițiile în care lucrez sunt anormale. Lista de așteptare la mine, medicii de familie, spuneți, este cred că de vreo lună de zile. Da, medicina de familie este prioritară, dar dacă blocul B îl dăm medicilor de familie, o să vă lecuiască trauma, fractura, medicul de familie cu un cuvânt bun sau o să vă trebuiască domnul Cotlău? Dacă tot blocul B se dă la medicina de familie, colegii noștri din chirurgie unde merg? ( „în locul la salvare” – răspuns din sală). Știți câte cabinete le trebuie la chirurgi, la traumatolog? Știți că eu nu am sală de proceduri? Eu nu pot să am sală împreună cu ORL? Da știți că urologul lucrează fără sală de proceduri? Dacă se închide spitalul, credeți-mă că pe mine și pe colegii mei ne primește și Chișinăul, și Hînceștiul, iar dumneavoastră o să rămâneți cu un cuvânt bun cu medicina de familie!”\n\nMedic de familie: „ Este vorba că dacă toți medicii de familie trec în blocul B, atunci se eliberează o sumedenie de cabinete: administrație, contabilitate, psihiatrul, laborator, adică o sumedenie de cabinete se eliberează unde foarte bine poate să încapă domnul Cotlău, domnul Lilian și cine mai este acolo. De ce faceți din țânțar armăsar? Nimeni nu zice să închidă spitalul. Oameni buni, noi foarte bine putem să încăpem. Voi vorbiți că pacienții noștri vin la specialiști. Ei și așa o să se ducă. Adică specialiștii rămân. Oricum oamenii se intersectează, unul a intrat în spital, altul a ieșit. Nouă nu ne trebuie război, noi așa de bine ne distrugem unul pe altul, îmi pare foarte rău. Stimați consilieri raionali, noi acolo încăpem foarte bine cu toții. Nimeni nu vrea să închidă spitalul, nimeni nu stopează lucrul”.\n\nDiscursul de final al președintelui raionului, Mihail Silistraru: „Când am vorbit eu, domnul Șargu a spus că eu vreau să înrăutățesc condițiile Spitalului Raional și eu nu accept asta. Vreau să vă spun că, atunci când am fost la funcția de președinte – 2007-2022, cel mai mult s-a investit în Spitalul raional. Acum când am venit, noi avem peste 40 de instituții pe care le gestionăm, iar cel mai mult s-a investit în Spitalul Raional – circa 5 milioane de lei. De aceea eu niciodată nu am fost pentru a înrăutăți condițiile, am fost pentru a face condiții. Dar trebuie să aibă și ei condiții, nu doar Spitalul raional. Se spune că nu se ajunge spațiu. Un an și jumate în urmă s-a închis ospătăria la care se duceau medicii și luau masa. A fost închisă iar acum spațiul este liber. A venit domnul Șargu (șeful Spitalului raional) cu domnul Eremia (vicepreședintele raionului) și au spus că trebuie dat în arendă, să aducem un aparat acolo, nu știu cum și așa mai departe. Am pus în ordinea de zi a consiliului raional, ca să primesc o scrisoare de la domnul Cucu (șeful Centrului de sănătate Ialoveni), unde să îmi spună: domnule președinte, dumneavoastră vreți să ne alungați de acolo, că nu este spațiu, totodată vreți să dați în arendă. Am scos întrebarea ceea și am zis că până nu ne clarificăm, nu dăm nimic în arendă. Ce credeți? La altă ședință s-au dus fără mine, pe ușa din dos și au pus întrebarea pe la comisii, ca să dăm în arendă. Spuneți-mi vă rog, despre ce este vorba: despre condiții sau despre interese? Nu se poate așa!”\n\nReplica vicepreședintelui raionului, Andrei Eremia: „ Mâine să vină la mine altcineva să ridicăm medicina în raionul Ialoveni, eu o să merg la preîntâmpinare. A venit domnul Șargu la mine, că sunt curator pe sănătate și mi-a spus: domnule Andrei, dorește cineva să investească, să aducă rezonanța magnetică. Gratis, nu cu bani, și vă lămuresc cum. Am intrat la domnul președinte și i-am spus că este așa propunere, ca oamenii să nu să se pună în rând câte jumătate de an și ei să se ducă la Chișinău. Domnul președinte a întrebat cine achită asta. Asta se schită fix așa cum la stat, pe banii de la CNAM, adică banii statului. Iaca care-i treaba”.",
    "metadata": {
      "original_file": "Ialoveni_Online_0284.html"
    }
  },
  {
    "title": "Consilierii orășenești, convocați în ședință. Bugetul pentru 2025 și taxele locale - pe ordinea de zi",
    "content": "Consilierii orășenești, convocați în ședință. Bugetul pentru 2025 și taxele locale – pe ordinea de zi\n\nConsilierii orășenești din Ialoveni sunt convocați în ședință ordinară vineri, 29 noiembrie, ora 14:00. Pe ordinea de zi sunt 35 de subiecte, printre care bugetul orașului și taxele locale pentru anul 2025.\n\nDe asemenea, urmează să se decidă normele de consum pentru mașinile primăriei.\n\nUn alt proiect prevede acordarea titlului de Cetățean de Onoare al orașului Ialoveni fotografului Andrei Mardar și medicului Victor Cernat.\n\nPe ordinea de zi se află și aprobarea Acordului de finanțare între orașului Ialoveni și Municipiul Hunedoara din România, care urmează să ofere 50.000 de euro pentru finanțarea proiectului de reabilitare a albiei râului Ișnovăț.\n\nDe asemenea, urmează a fi delimitate câteva terenuri proprietate publică și aprobate 10 Planuri Urbanistice de Detaliu, în baza a 10 cereri.",
    "metadata": {
      "original_file": "Ialoveni_Online_0007.html"
    }
  },
  {
    "title": "Un teren agricol de 2 ha scos la licitație pentru arendă. Solicitanții vor să monteze parc fotovoltaic pe el",
    "content": "Un teren agricol de 2 ha scos la licitație pentru arendă. Solicitanții vor să monteze parc fotovoltaic pe el\n\nUn teren agricol cu suprafața de 2 hectare, amplasat în extravilanul orașului Ialoveni a fost aprobat, pentru a fi scos la licitație publică, în ședința Consiliului orășenesc Ialoveni din 26 februarie 2021.\n\nTerenul se află în apropierea hotarul cu satul Costești, în regiunea Huțuleuca.\n\nÎn nota informativă atașată la proiectul de decizie este specificat că scoaterea la licitație se face ca urmare a adresării unui cetățean pentru luarea în arendă a 2 ha de teren pentru amplasarea unui parc fotovoltaic.\n\nNOTA INFORMATIVĂ la decizia cu nr. 01/08 din 26 februarie 2021, „ Cu privire la scoaterea la licitația publică pentru arendă”",
    "metadata": {
      "original_file": "Ialoveni_Online_0457.html"
    }
  },
  {
    "title": "Liceul „Dimitrie Cantemir” din Văsieni anunță grevă generală, în urma unei scrisori emise de Direcția Generală Educație",
    "content": "Liceul „Dimitrie Cantemir” din Văsieni anunță grevă generală, în urma unei scrisori emise de Direcția Generală Educație\n\nDeciziile contradictorii ce țin de deschiderea claselor de a X-a continuă. Deși consilierii raionali au aprobat, la ședința din 22 septembrie, o nouă rețea din clase, în care au fost incluși și elevii cl. X-a din cadrul Liceului Teoretic „Dimitrie Cantemir” din Văsieni, Direcția Generală Educație din cadrul Consiliului Raional Ialoveni a emis o scrisoare ce vine în contradictoriu.\n\nÎn scrisoarea semnată de șeful DGE, Ion Scutaru, se spune că decizia consilierilor nu se încadrează în prevederile actelor emise de Ministerul Educației, insistându-se pe încadrarea elevilor din Văsieni în Liceul Teoretic Ruseșii Noi. Drept răspuns, Liceul Teoretic „Dimitrie Cantemir” din Văsieni anunță că a decis, în semn se protest, suspendarea procesului educațional, începând cu ziua de astăzi, 26 septembrie.\n\nLa ședința din 22 septembrie, consilierii raionali au aprobat o nouă rețea de clase, în care au fost incluși atât elevii clasei a X-a din Văsieni, cât și cei din Ruseștii Noi. Mai mult, consilierii raionali au respins notificările Cancelariei de Stat ce țin de deciziile aprobate la acest subiect.\n\n„La 5 mai Consiliul Raional a votat o decizie privind deschiderea claselor a X-a, cu un număr nu mai mic de 18 elevi. La 10 august, CR si-a revăzut decizia din mai si a votat ca clasele liceale sa fie deschise cu un numar nu mai mic de 15 elevi. În baza acestor decizii, eu am emis o dispoziție prin care am permis deschiderea claselor de liceu în Ruseștii Noi, Bardar și Văsieni.\n\nCancelaria verifică deciziile pe care noi le aprobăm, și în caz că noi încălcăm legislația, ei ne notifică. De regulă, ei trebuie să ne notifice în termen de o lună de zile. Acest lucru nu s-a întâmplat. Ieri (21 septembrie) am primit trei notificări, că aceste decizii sunt neconforme și ilegitime.\n\nConform acestor notificări, trebuie să abrogăm deciziile Consiliului raional și dispoziția președintelui, ori trebuie sa le menținem. În cazul in care le abrogăm, clasele care s-au deschis la Rusești și Văsieni, ele n-ar trebui sa fie, în cazul in care menținem deciziile, clasele trebuie să funcționeze mai departe. În cazul în care noi ne menținem deciziile, procedura spune că Cancelaria se adresează în judecată precum că Consiliul Raional a luat decizii care nu sunt în conformitate cu legislația în vigoare. Cine câștigă în judecată? Nu știu. Ei trebuiau să notifice într-o lună de zile, dar a trecut mai mult. Avem aici părinți, profesori, clasele funcționează și ei doresc să funcționeze mai departe”, a explicat președintele raionului Ialoveni, Mihail Silistraru.\n\n„Această notificare a venit prea târziu, când copii deja au început să învețe. Deja de practic o lună copii învață în școala din Văsieni. Noi am ajuns la un numitor comun ca să susținem dispoziția președintelui din august, să se creeze clase și în Văsieni, și în Rusești, dar cu următoarele condiții: 1. Monitorizare strictă a calității procesului educațional în această instituție (Văsieni), 2. De a cere instituțiilor din Văsieni si Rusești să fie incluse anul acesta in procesul de acreditare. 3. Pentru anul de studii 2024-2025 să se respecte metodologia de admitere în învățământul liceal, care prevede în mediul rural 22 de elevi”, a spus consiliera Adelina Ghețiu.\n\nBraga Mihail, consilier: „A fost un trend ca toți să facă studii universitare și să aibă studii superioare. Acum cam bate vântul pe holurile universităților. Cred că asta se va întâmpla și în cazul liceelor, pentru că oamenii, părinții vor opta pentru studii în cadrul colegiilor sau școlilor specializate. Timpul le va aranja pe toate”.\n\nCu votul a 25 de consilieri, notificările Cancelariei au fost respinse, consilierii raionali menținându-și poziția ce ține de deschiderea clasei de liceu în Văsieni.\n\nLa 3 zile după ședința Consiliului Raional, însă, șeful Direcției Generale Educație, Ion Scutaru, semnează o scrisoare în adresa directoarei liceului din Văsieni, în care se spune că decizia consilierilor din 22 septembrie „nu se încadrează în prevederile actelor emise de către MEC” și că decizia Direcției Generale Educație de a deschide clasă de liceu în Ruseștii Noi, cu condiția absorbției elevilor din Văsieni, respectă fără abateri decizia MEC.\n\nMai mult, Scutaru spune că DGE a raportat deja Ministerului rețeaua de clase, iar odată cu raportarea către MEC s-a confirmat faptul că rețeaua școlară nu va fi modificată, iar documentele ce țin de tarifare pentru liceul din Vasieni se vor întocmi în conformitate cu ordinul DGE, care nu prevede clasă de a X-a în această instituție. La acest subiect, Ion Scutaru a declarat și în cadrul ședinței Consiliului Raional Ialoveni că aceasta clasă nu va primi finanțare: ”Deja ne-au atenționat că această clasă nu intră în baza de date”. Șefa Direcției Finanțe, însă, l-a contrazis: „Copilul nu este pedepsit. Copilul este finanțat, indiferent că este la Văsieni sau în altă școală”.\n\nDe asemenea, în scrisoarea sa, șeful DGE Ialoveni subliniază că „responsabil pentru abaterile admise în LT ”Dimitrie Cantemir Văsieni îi revin directorului instituției.\n\nÎn semn de protest față de scrisoarea primită, Liceul din Văsieni anunță grevă generală:\n\n„Astăzi, 25.09.2023, cadrele didactice și părinții elevilor înmatriculați în clasa a X-a, au făcut cunoștință cu scrisoarea emisă de către Direcția Generală Educație Ialoveni nr. 01-30/542 din 25.09.202, iar drept consecință s-a decis suspendarea procesului educațional începând cu 26.09.2023, prin grevă generală! Considerăm ilegal ordinul Direcției Generale Educație Ialoveni nr. 137-a din 07.09.2023, prin care elevii înmatriculați în clasa a X-a au fost scoși din rețeaua școlară! Solicităm respectarea deciziei Consiliului Raional Ialoveni din 22.09.2023, care confirmă încadrarea elevilor din clasa a X-a în rețeaua școlară a anului de studii 2023-2024”, se spune în mesajul postat pe pagina LT „Dimitrie Cantemir” din Văsieni.",
    "metadata": {
      "original_file": "Ialoveni_Online_0142.html"
    }
  },
  {
    "title": "VIDEO// Ședința extraordinară a Consiliului orășenesc Ialoveni din 17 decembrie 2021",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0355.html"
    }
  },
  {
    "title": "A început reamenajarea sensului giratoriu de la Consiliul raional Ialoveni. Vezi ce modificări sunt planificate",
    "content": "A început reamenajarea sensului giratoriu de la Consiliul raional Ialoveni. Vezi ce modificări sunt planificate\n\nSensul giratoriu de la intersecția străzilor Alexandru cel Bun și Grigore Vieru din orașul Ialoveni va fi reamenajat. Potrivit autorităților, sensul giratoriu va fi amplasat cu un diametru mai mic, iar intrarea ș i ieșirea în Piața Independenței va fi modificată, pentru a nu mai crea incomodități la circulație.\n\n„Urmează a fi reabilitat stratul de asfalt, va fi reamenajat sensul giratoriu, un pic mai mic decât a fost, pentru a fi mai mult spațiu pentru automobile”, susține dirigintele de șantier, Ion Moravschi.\n\nȘeful Secției Construcţii, Gospodărie Comunală şi Drumuri a Consiliului raional Ialoveni, Ion Meșină, precizează că la sensul giratoriu se vor face modificări de intrare și ieșire în Piața Independenței, care anterior crea incomodități în trafic. „Intrarea în Piața Independenței va fi pe partea de sus a sensului giratoriu, iar ieșire va fi prin partea de jos, de lângă Consiliul raional. Urmează să fie aplicate noi indicatoare rutiere, pentru informarea conducătorilor, acum se lucrează împreună cu Inspectoratul de Poliție”.\n\nTot el precizează că pentru aceste modificări au fost alocați în jur de 800 de mii de lei din bugetul raional.\n\nVicepreședinta raionului, Victoria Marian Bogos, îndeamnă cetățenii să fie înțelegători și să fie atenți la drum. „Ca orice proces de lucru, aceste lucrări vor crea mici incomodități, de aceea îndemn toți participanții la trafic la atenție mare și respectarea vitezei de deplasare. Mulțumim de înțelegere, salutăm propunerile constructive și sperăm la un rezultat util și plăcut locuitorilor!”, menționează pe o rețea de socializare.\n\nSensul giratoriu a fost amenajat în 2022 și face parte din lucrările planificate pentru asigurarea securității circulației rutiere pe drumurile publice locale de interes raional, care prevede marcaj rutier, parapet metalic, înlocuirea și reparația indicatoarelor de circulație.",
    "metadata": {
      "original_file": "Ialoveni_Online_0210.html"
    }
  },
  {
    "title": "27 de ani de activitate în Consiliul Raional Ialoveni. Nicolae Mereacre părăsește funcția de Secretar",
    "content": "27 de ani de activitate în Consiliul Raional Ialoveni. Nicolae Mereacre părăsește funcția de Secretar\n\nConsiliul raional a aprobat la 22 septembrie o decizie prin care se încetează raporturile de serviciu ale secretarului Consiliului Raional Ialoveni, Nicolae Mereacre, începând cu data de 5 octombrie 2023 . După atingerea vârstei de pensionare, Nicolae Mereacre a fost numit în funcție pe un termen determinat de 5 ani, conform legislației, termen care expiră în luna octombrie 2023. Nicolae Mereacre este cel mai longeviv funcționar al Consiliul Raional, activând aici încă din 1996.\n\nConform deciziei aprobate de consilierii raionali, odată cu încetarea raporturilor de serviciu ale actualului secretar al consiliului, funcția respectivă se declară vacantă și se anunță concurs pentru ocuparea acesteia. Plugaru Aliona, șefa Secției administrație publică, va asigura interimatul funcției de secretar până la numirea altei persoane, selectate prin concurs.\n\n„În numele dumneavoastră și al administrației raionului, permiteți-mi să mulțumim domnului Mereacre, care cred că este cel mai longeviv funcționar public din cadrul Consiliului Raional Ialoveni. Dumnealui este un specialist de forță, care cunoaște legea, care are posibilitatea de a forma documente, după cum le vedeți dumneavoastră. Îi mulțumim, îi dorim sănătate, mulți ani și sper că vom mai colabora în Consiliul Raional, în viziune mea este necesar ca dumnealui sa se regăsească aici, pentru a ajuta acelui secretar care va fi numit prin hotărârea comisiei de concurs și care va fi aprobat de Consiliul Raional”, a spus președintele raionului, Mihail Silistraru.\n\n„Stimați consilieri, eu vă mulțumesc pentru colaborarea pe care am avut-o și sper să colaborăm și în continuare”, a spus Nicolae Mereacre, care și-a încheiat discursul cu un catren.\n\nNicolae Mereacre a ocupat funcția de secretar al Consiliului Raional Ialoveni în ultimii 17 ani. Din 1999 până în 2003, când Republica Moldova era împărțită în județe, Nicolae Mereacre a fost șeful departamentului Relații cu Publicul în cadrul Consiliului Județean, iar din 1996 până în 1999 a ocupat, de asemenea, funcția de secretar.\n\nNicolae Mereacre s-a născut la 31 ianuarie 1956, la Costești, în raionul Ialoveni. Pe lângă activitatea sa în sectorul public, Nicolae Mereacre scrie epigrame, cu care a obținut mai multe premii, printre care:",
    "metadata": {
      "original_file": "Ialoveni_Online_0139.html"
    }
  },
  {
    "title": "FOTO// Gimnaziul din Ulmu a fost eficientizat energetic",
    "content": "Gimnaziul din satul Ulmu a fost eficientizat energetic prin intermediul unui proiect implementat în cadrul Programului Național „Satul European”.\n\n„Cei 217 elevi și 34 de angajați ai instituției au acum condiții mai bune de studiu și de muncă. După termoizolarea pereților clădirii, a fost eliminat mucegaiul din încăpere, iar elevii nu mai stau îmbrăcați la ore. A fost redusă și factura la gaze”, a scris ministrul Infrastructurii și Dezvoltării Regionale, Andrei Spânu, pe o rețea de socializare.\n\nTotodată, localitatea a obținut finanțare și prin Programul Național „Satul European Expres”, pentru reparația parțială a acoperișului Casei de cultură, în cadrul căreia își desfășoară activitatea mai multe colective artistice. În incinta Casei de cultură mai este și o sală de sport, o bibliotecă, dar și o sală de computere care este utilizată de toți locuitorii satului.",
    "metadata": {
      "original_file": "Ialoveni_Online_0093.html"
    }
  },
  {
    "title": "După Zîmbreni, și autoritățile satului Costești și-ar dori să iasă din componența raionului Ialoveni",
    "content": "După Zîmbreni, și autoritățile satului Costești și-ar dori să iasă din componența raionului Ialoveni\n\nDupă ce Consiliul Comunal Zîmbreni a aprobat în luna februarie o decizie ce prevede inițierea procedurii de ieșire din componența raionului Ialoveni și trecerea Primăriei Zîmbreni sub jurisdicția Primăriei municipiului Chișinău, se pare că autoritățile din satul Costești își doresc același lucru.\n\nPe ordinea de zi a ședinței de ieri, 12 aprilie 2022, a Consiliului Comunal Costești, s-a regăsit un proiect de decizie ce prevede inițierea procedurii de consultare a locuitorilor satului în legătură cu la transferul localității în componența municipiului Chișinău. Conform documentului, primarul satului Costești, Vasile Bortă, care a fost și raportorul proiectului de decizie, va fi responsabil de consultarea locuitorilor pe subiectul transferului localității în componența municipiului Chișinău.\n\nAm telefonat primarul de Costești, Vasile Bortă, pentru a afla care anume sunt nemulțumirile administrației publice din Costești și care sunt argumentele acestui proiect. Primarul, însă, fără a asculta întrebarea, a spus reporterului: „Voi la IaloveniOnline vă ocupați numai cu demagogii, show-uri și șantajuri asupra mea. Căutați-vă de treabă și nu mă mai sunați niciodată”.\n\nUn consilier sătesc, care a dorit să își păstreze anonimatul, a explicat reporterului IaloveniOnline că acest proiect a venit după exemplul satului Zîmbreni. Acesta ne-a mai spus că în cadrul ședinței consiliului s-a subliniat că o astfel de decizie, prin care o localitate să iasă din componența unui raion și să intre în componența unui alt teritoriu administrativ se ia de Parlament, nu de consiliul local. Juristul Primăriei însă ar fi explicat că, în contextul în care în cadrul campaniei electorale dinaintea ultimelor alegeri parlamentare s-a discutat despre o reformă administrativă, Primăria Costești vrea să facă consultări din timp, în caz că o astfel de reformă va avea loc.\n\n„S-a vorbit în campanie de reforma administrativă. Asta se face ca, în cazul unui astfel de proiect, poate Costeștiul să fie o suburbie a Chișinăului. Primarul spune că Costeștiul ar avea mai multe avantaje în ceea ce privește repartizarea banilor pentru localitate”, ne-a mai spus consilierul.\n\nAlesul local a mai declarat că această inițiativă nu este neapărat o dorință a Costeștiului de a intra în componența municipiului Chișinău, cât o formă de protest față de conducerea raionului Ialoveni.\n\nContactat de reporterul IaloveniOnline, președintele raionului Ialoveni, Mihail Silistraru, spune că nu a fost informat despre această inițiativă a Primăriei Costești și că nu știe ce anume îi nemulțumește: „Nu m-a informat nimeni. Dacă consideră ei că e mai bine…”\n\nPreședintele raionului intuiește că aceste inițiative vor fi urmate de o aderare a primarilor de Zîmbreni și Costești la partidul creat de primarul Chișinăului Ion Ceban – partidul politic „Mișcarea Alternativa Națională”.\n\nAmintim, în luna februarie 2022, Consiliul comunal Zîmbreni a aprobat o decizie prin care și-a exprimat indignarea față de atitudinea Consiliului raional Ialoveni și a inițiat procedura de ieșire din componența raionului Ialoveni.",
    "metadata": {
      "original_file": "Ialoveni_Online_0302.html"
    }
  },
  {
    "title": "Licitație la Sociteni: Cinci terenuri sunt scoase la vânzare și un teren în arendă",
    "content": "Licitație la Sociteni: Cinci terenuri sunt scoase la vânzare și un teren în arendă\n\nConsilierii locali din Sociteni au aprobat la ședința Consiliului local, lista terenurilor care sunt scoase la vânzare și dare în arendă prin licitație. Potrivit deciziei, la licitație sunt scoase un teren pentru construcție și două terenuri agricole, extravilane. Alte trei terenuri urmează a fi propuse la licitație repetată. Deocamdată, nu a fost stabilită o dată pentru licitație.\n\nPrimul teren expus la licitație are numărul cadastral 55292013675, este destinat pentru construcție și are o suprafață de 0.14970 ha. Pentru acest teren prețul la licitație va fi de 800 de mii de lei.\n\nAl doilea teren este agricol, extravilan, cu numărul cadastral 5529103384 și are o suprafață de 0.87300 ha. Acesta va fi scos la licitație cu prețul de 260 de mii de lei.\n\nUn alt teren agricol cu număr cadastral 5529102478 și cu o supragață de 0.12310 ha va fi scos la licitați cu titlul de – arendă. Prețul este de 3000 de lei, pe un termen de 25 de ani.\n\nDe asemenea, se va organiza licitație repetată pentru alte teri terenuri. Secretara Consiliului, Maria Arhip susține că: „Va fi o singură licitație, doar că aceste terenuri se expun repetat. Dacă la cea de a doua licitație terenurile nu se vor vinde, prețul va fi micșorat”, precizează secretara Consiliului local din Sociteni.\n\nAstfel, la licitația repetată se expune terenul destinat pentru construcție cu numărul cadastral – 5529201.3807, cu o suprafață de 0.09950 ha va fi scos la licitație la preț de 500 de mii de lei.\n\nUn teren agricol, extravilan va fi scos la licitație repetată cu prețul de 2,5 milioane de lei. Terenul cu nr cadastral – 5529102.472, are o suprafață de 0.72820 ha.\n\nAl treilea tern este agricol, extravilan, cu numărul cadastral 5529201.3785 va fi scos la licitatie, având o suprafață de 0.04000 ha. Acesta va fi expus cu prețul de 160 de mii de lei.",
    "metadata": {
      "original_file": "Ialoveni_Online_0247.html"
    }
  },
  {
    "title": "Consiliul comunal Gangura se întrunește în ședință, dar primăria nu publică informații online",
    "content": "Consiliul comunal Gangura se întrunește în ședință, dar primăria nu publică informații online\n\nȘedința Consiliului comunal Gangura a fost convocată pentru data de 3 iunie 2021 și cuprinde 12 subiecte pe ordinea de zi.\n\nEvenimentul va avea loc în sala de ședințe a primăriei, cu începere la ora 13:00.\n\nCu toate că primăria comunei Gangura folosește un grup de Facebook pentru comunicarea cu cetățenii, informații despre ședință nu au fost publicate. Primarul comunei a expediat ordinea de zi într-un grup de Viber din care fac parte 113 locuitori ai comunei, însă nu a expediat și proiectele de decizii. Aceasta se întâmplă în condițiile actuale de pandemie, când pentru majoritatea cetățenilor, instrumentele online reprezintă singura posibilitate de a fi la curent cu procesul decizional și gestionarea banilor publici.",
    "metadata": {
      "original_file": "Ialoveni_Online_0494.html"
    }
  },
  {
    "title": "Consilierii din Văsieni sunt convocați în ședință extraordinară",
    "content": "Consilierii din Văsieni sunt convocați în ședință extraordinară\n\nPrimarul satului Văsieni a emis o dispoziție de convocare a ședinței extraordinare a Consiliului sătesc. Ședința va avea loc luni, 31 iulie, ora 15:00, în sala mare a Primăriei Văsieni.\n\nPe ordinea de zi sunt trei subiecte, acestea fiin publicate spre informare și consultare cu cetățenii pe pagina de Facebook a primăriei. Primul proiect vizează înaintarea spre finanțare a proiectului de renovare a terenului sportiv din zona Liceului „Dimitrie Cantemir” din satul Văsieni, în cadrul Programului Național „Satul European Expres”. Alte două proiecte sunt de ordin tehnic.\n\nȘedința va fi publică și va transmisă și online, atât pe pagina Primăriei Văsieni, cât și pe pagina primarului, Sergiu Candu.",
    "metadata": {
      "original_file": "Ialoveni_Online_0181.html"
    }
  },
  {
    "title": "DOC// Peste 7,3 milioane lei au fost alocați de consilierii raionali la ultima ședință. În ce localități vor fi direcționați banii",
    "content": "DOC// Peste 7,3 milioane lei au fost alocați de consilierii raionali la ultima ședință. În ce localități vor fi direcționați banii\n\nConsilierii raionali au aprobat la ultima ședință a Consiliului Raional Ialoveni alocarea a peste 7,3 milioane de lei, pentru finanțarea unor proiecte din unele localități ale raionului, dar și alte cheltuieli.\n• 40.000 lei pentru finanțarea amenajării unei parcări a Centrului de Sănătate Puhoi,\n• 31.400 lei pentru achitarea datoriilor la lucrările de reparație a birourilor din Centrul de Sănătate Mileștii Mici,\n• 18.300 lei Centrului de Sănătate Țipala, pentru achitarea serviciilor de inspecție, testare și reparație a centralei termice, pentru prelungirea autorizației sanitare,\n• 16.700 lei Centrului de Sănătate Văsieni, pentru procurarea Serviciilor de audit energetic și raport de expertiză tehnică,\n• 5.900 lei Centrului de Sănătate Bardar, pentru schimbarea ușii la intrare,\n• 1.400.000 lei Spitalului Raional Ialoveni, pentru finalizarea lucrărilor la cantină, pentru achitarea diferenței de prețuri o zi/pat la achiziționarea serviciilor de cantină și catering pentru trei luni,\n• 334.000 lei contribuție pentru elaborarea documentației tehnice de proiectare la etapa 3 și 4 a Apeductului Magistral,\n• 10.000 lei Asociației Obștești „Din Inimă pentru Suruceni”, pentru cofinanțarea unui proiect de regenerare a unui sector de pădure.\n\nDe asemenea, Primăriilor raionului a fost alocată suma de 1,2 milioane lei, sub formă de contribuții, dintre care:\n• 233.500 lei Primăriei Puhoi, pentru implementarea Proiectului „Reconstrucția clădirii existente în Centrul medical zonal la parter și reparația etajului II”,\n• 100.000 lei Primăriei Gangura, pentru renovarea uni bloc nou la grădinița de copii,\n\nConsilierii au aprobat si alocarea unor sume de bani pentru unele instituții de învățământ din raion:\n• 160.000 lei Liceului Teoretic Ruseștii Noi, pentru finanțarea lucrărilor de reparație a rețelelor electrice interioare în blocul A,\n• 50.000 lei Gimnaziului Grigore Vieru din Ialoveni, pentru finanțarea lucrărilor de schimbare a sistemului de iluminat în 4 săli de clasă și în cabinetul de informatică,\n• 20.000 lei Liceului Teoretic Aurel David din Bardar, pentru procurarea a 15 seturi de costume naționale pentru Cercul Etnofolcloric „Botnenii”,\n• 132.500 lei Gimnaziului Hansca pentru amenajarea sistemului pluvial și instalarea sistemului de iluminat în sala de sport,\n• 75.000 lei Gimnaziului Malcoci pentru finanțarea lucrărilor de reparație a unei săli de clasă.\n\nDe asemenea, au mai fost alocați 40.000 lei pentru procurarea unui instrument muzical la Casa de Cultură.",
    "metadata": {
      "original_file": "Ialoveni_Online_0314.html"
    }
  },
  {
    "title": "Mariana Dimitriu este învingătoarea concursului pentru ocuparea funcției publice de secretară al consiliului local Văsieni",
    "content": "Mariana Dimitriu este învingătoarea concursului pentru ocuparea funcției publice de secretară al consiliului local Văsieni\n\nComisiei de concurs pentru ocuparea funcției publice vacante, de Secretar al Consiliului sătesc Văsieni, a desemnat-o pe Marina Dimitriu, câștigătoarea concursului. Proba interviu a avut loc pe 24 mai, în incinta primăriei Văsieni. La concurs s-au înregistrat trei persoane, iar ulterior, un candidat și-a retras candidatura.\n\nPrimarul localității, Sergiu Candu susține că „la moment se întreprind toate măsurile legislative legale privind asigurarea integrităţii în exercitarea funcţiei publice”.\n\nÎntrebat despre competențele persoanei selectate, primarul susține că ne va oferi mai multe detalii după ce trece procedurile de verificare și aprobarea persoanei selectate la ședința Consiliului local. „Pot doar să spun că persoana are studii juridice dar încă nu deține experiență de muncă, va fi un funcționar public debutant”, a precizat alesul local.\n\nFuncția de secretar al consiliului local a rămas vacantă din 1 aprilie, după ce fostul secretar și-a depus cererea de demisie.",
    "metadata": {
      "original_file": "Ialoveni_Online_0251.html"
    }
  },
  {
    "title": "Orașul Ialoveni s-a înfrățit cu o localitate din regiunea Cappadocia, Turcia",
    "content": "Orașul Ialoveni s-a înfrățit cu o localitate din regiunea Cappadocia, Turcia\n\nPrimăria Ialoveni a semnat un Acord de înfrățire cu Primăria orașului Avanos, regiunea Cappadocia din Turcia, în cadrul unei vizite întreprinse de primarul de Ialoveni în Avanos, la Festivalul Internațional anual „Cappadocia World Folk Dance Festival”, desfășurat în perioada 27-31 iulie 2023, la care Republica Moldova a fost reprezentată de Ansamblul de dans popular „Porumbița” din Ialoveni.\n\nEvenimentul solemn a fost organizat pe 28 iulie curent de către Primăria orașului Avanos, Turcia, conform înțelegerilor prealabile și corespondenței pe canale diplomatice, asigurat prin intermediul Ministerului Afacerilor Externe și Integrării Europene, nemijlocit în persoana Excelenței Sale, Ambasadorului Extraordinar și Plenipotențiar al Republicii Moldova în Republica Turcia, Dmitri Croitor.\n\nÎn cadrul întrevederilor protocolare cu Primarul orașului Avanos, Celal Alper IBAȘ, a fost discutată cooperarea bilaterală la nivel regional, inițiativele care vor fi dezvoltate pe parcurs între primăriile noastre, intențiile privind schimbul de bune practici în domeniul economic, cultural, turistic ș.a.\n\n„Țin să remarc, că deplasarea respectivă, într-o echipă mare, cu participarea celor mai talentați copii din Ialoveni, este un prilej de mândrie pentru orașul nostru, care a reprezentat Moldova la unul dintre cele mai prestigioase concursuri de dans la nivel mondial. Dansatorii noștri, conducător Lucia Ciobanu, au evoluat alături de colective renumite de pe toate continentele lumii”, se spune într-un comunicat al Primăriei Ialoveni.\n\nCappadocia este una dintre cele mai atractive destinatii turistice din Turcia, fiind renumită pentru relieful său spectaculos, cu formatiuni vulcanice pe alocuri misterioase, dar și pentru că oferă un peisaj pitoresc de sute și mii de baloane de aer cald.",
    "metadata": {
      "original_file": "Ialoveni_Online_0178.html"
    }
  },
  {
    "title": "Iazul de pe Valea Zîmbreniului se scoate la licitație",
    "content": "Iazul de pe Valea Zîmbreniului se scoate la licitație\n\nConsiliul comunal Zîmbreni a aprobat o Decizie pe data de 3 iunie 2021 prin care terenul iazului din localitate se va expune la licitație pentru dare în arendă pe un termen de 6 ani.\n\nSuprafața terenului este de 5,4630 hectare, iar prețul stabilit constituie 10% din prețul normativ al pământului (prețul inițial 25 785,25 lei). Cu toate că numărul cadastral al unui teren public nu reprezintă o informație cu caracter personal, cifra din document a fost radiată.\n\nTotodată, Decizia Consiliul comunal Zîmbreni obligă câștigătorul licitației să întreprindă un șir de acțiuni:\n• să achite cheltuielile suportate pentru actualizarea planului geometric, introducerea informației grafice și eliberarea Extrasului din Registrul bunurilor imobile de la ASP;\n• să permită folosirea apei în cazuri de situații excepționale;\n• să permită accesul la pescuitul sportiv și la odihnă;",
    "metadata": {
      "original_file": "Ialoveni_Online_0482.html"
    }
  },
  {
    "title": "Se convoacă ședința Consiliului local Sociteni. Ar putea fi aprobate rezultatele unei licitații",
    "content": "Se convoacă ședința Consiliului local Sociteni. Ar putea fi aprobate rezultatele unei licitații\n\nJoi, 20 iulie, ora 16:00, în incinta primăriei, consilierii locali din Sociteni se întâlnesc în ședință ordinară. Pe ordinea de zi sunt incluse 8 subiecte.\n\nAceștia urmează să examineze: cererile cetățenilor, modificarea bugetului, corectarea erorilor, aprobarea licitației din 10 iulie 2023, aprobarea planului urbanistic în detaliu.\n\nAm solicitat proiectele de decizie prin solicitare de informație, însă până la acest moment nu ne-au fost expediate.",
    "metadata": {
      "original_file": "Ialoveni_Online_0197.html"
    }
  },
  {
    "title": "Funcționarii publici își pot depune declarațiile de avere. Vezi ce modificări au fost făcute în formular",
    "content": "Funcționarii publici își pot depune declarațiile de avere. Vezi ce modificări au fost făcute în formular\n\nAutoritatea Națională de Integritate (ANI) informează că a început perioada de depunere a declarațiilor de avere și interese personale pentru anul 2021. De această dată formularul este unul nou și actualizat în baza noilor modificări legislative efectuate în 2021. Termenul limită pentru completarea formularului este de 31 martie.\n\nFormularul electronic al declarației de avere și interese personale a fost completat cu secțiuni noi privind declararea averii și intereselor personale. Astfel, demnitarii de stat și funcționarii publici își pot declara bunurile mobile și imobile, atât din țară, cât și din străinătate, indicând inclusiv și valoarea reală de pe piață, dar și motivarea diferenței dintre valoarea bunului și valoarea de piață a bunului .\n\nPersoanele sunt obligate să completeze și datele despre serviciile pe care le-au procurat în perioada de declarare , doar dacă acestea depășesc suma totală de zece salarii lunare medii pe economie. La declararea activelor financiare, subiecții declarării vor indica și informațiile despre bunurile virtuale, inclusiv valută virtuală , a căror valoare depășește zece salarii medii lunare pe economie.\n\nContactată de Ialovenionline, purtătoarea de cuvânt a ANI, Maria Dastic a declarat că: „Pînă acum subiecții declarau valoarea bunului conform contractului, acum s-a adăugat încă o secțiune unde se menționează valoarea de pe piață și posibilitatea de a motiva diferența stipulată în contract. De exemplu, la declararea unei vacanțe, dacă ea depășește 10 salarii pe media de economie, care în mod normal prețul e de două mii de euro, dar persoana a achitat mai puțin, el va avea posibilitatea să motiveze prețul, precum că a fost o ofertă fierbinte sau orice altceva”, explică Maria Dastic.\n\nReprezentanții ANI sunt disponibili pentru acordarea suportului necesar la completarea și depunerea declarațiilor de avere și interese personale la numerele:\n\nAmintim că data limită de depunere a declarațiile anuale este de 31 martie . Pentru nedepunerea declarațiilor în termenele prevăzute de lege se aplică sancțiuni în mărime de la 3000 la 4500 lei . Iar, pentru nedeclararea averii, includerea incompletă sau incorectă a datelor din declarațiile de avere și interese personale, funcționarii riscă să devină subiecții unei proceduri de control sau a unei cauze sub aspect penal/fiscal.",
    "metadata": {
      "original_file": "Ialoveni_Online_0343.html"
    }
  },
  {
    "title": "Primarul de Costești convoacă din nou consilierii locali în ședință",
    "content": "Primarul de Costești convoacă din nou consilierii locali în ședință\n\nDupă o tentativă eșuată de convocare a ședinței Consiliului sătesc Costești, primarul de Costești a semnat o nouă dispoziție de convocare a consilierilor. Ședința consiliului este planificată pentru luni, 10 iulie, ora 9:00, în sala de ședințe.\n\nDispoziția de convocare nu a fost publicată nici pe pagina de Facebook a Primăriei Costești, nici pe site-ul oficial al Primăriei Costesti.md . Dispoziția a fost publicată doar în Registrul Actelor Locale, joi, 6 iulie.\n\nCe ține de proiectele de decizie, acestea nu au fost publicate nicăieri. Am încercat sa contactam secretara consiliului pe parcursul zilei de vineri, 7 Iulie, însă nimeni nu ne-a răspuns la telefon. De asemenea, am trimis și pe emailul Primăriei o solicitare de informații, însă nici la aceasta nu am primit niciun răspuns.\n\nÎntr-un final, am reușit sa obținem proiectele de decizie de la un consilier. Printre proiecte se numără atribuirea unui nou consilier de pe listele Blocului ACUM Platforma DA și PAS, după ce fostul consilier, Iurie Melnic, a decedat. De asemenea, urmează a fi casate bunuri uzate, inclusiv bunuri ce au fost exploatate un singur an la Centrul în dotarea Centrului pentru refugiați.\n\nUn alt proiect vizează alocarea banilor pentru organizarea Zilei Independenței – 12 mii de lei, Ziua Limbii Române – 57.800 lei. Alte proiecte pot fi consultate mai jos.\n\nAmintim că o altă ședință a consiliului local a fost planificată pentru data de 30 iunie, însă aceasta nu a avut loc, din lipsă de cvorum. IaloveniOnline a contactat mai mulți consilieri pentru a afla motivul absenței acestora de la ședință. Unii consilieri au invocat motive personale, alții au recunoscut că au lipsit în semn de protest față de acțiunile și comportamentul primarului Vasile Borta . Unii consilieri ne-au spus că nu au acces la informații, nu pot adresa întrebări, sunt luați la rost de primar atunci când vor să pună o întrebare sau să solicite concretizări în privința unui proiect de decizie.\n\nDe asemenea, menționăm că IaloveniOnline a solicitat proiectele de decizie de pe ordinea de zi a ședinței planificate pe 7 iulie, însă, atât secretara consiliului, cât și primarul Vasile Borta, a refuzat să ne ofere un răspuns . Refuzul Primăriei Costești de a oferi acces la informații a fost condamnat de către 9 ONG-uri de media.",
    "metadata": {
      "original_file": "Ialoveni_Online_0206.html"
    }
  },
  {
    "title": "Instituirea taxei de salubrizare - pe ordinea de zi a ședinței Consiliului local Horodca",
    "content": "Instituirea taxei de salubrizare – pe ordinea de zi a ședinței Consiliului local Horodca\n\nConsiliul local din Horodca se întâlnește în ședință ordinară pe 16 mai, ora 12:00, în incinta primăriei. O dispoziție în acest sens a fost semnată de primarul localității, Ștefan Vlasî și are 9 subiecte pe ordinea de zi.\n\nPotrivit proiectelor de decizie publicate de primărie, pe pagina oficială , consilierii ar putea vota pentru instituirea taxei pentru salubrizare și ar putea vota pentru încheierea contractelor cu prestatorii de servicii de salubritate (pentru transport), începând cu 1 iunie 2024. Astfel, locuitorii ar putea achita lunar câte 15 lei – taxa de salubrizare, iar persoanele juridice câte 250 de lei anual. Pentru deșeuri din construcție taxa ar putea fi de 150 de lei pentru m3.\n\nScutiți de taxă vor fi persoanele cu dizabilități severe, copii până la 16 ani, copii cu dizabilități până la 18 ani, și persoanele care au o dizabilitate din copilărie. De asemenea se specifică că populația nu vor mai putea duce individual gunoiul, iar cei ce nu se vor conforma vor primi amenzi în valoare de 2 mii de lei pentru persoane fizice și 5 mii de lei pentru persoane juridice.\n\nDin banii pentru salubritate, primăria va gestiona procurarea tomberoanelor, a sacilor, colectarea gunoiului și alte activități ce țin de salubritate.\n\nÎntr-un alt proiect de decizie se menționează că Primăria va încheia contracte cu prestatorii de servicii de salubritate. Astfel, pentru acest serviciu, din bugetul local ar putea fi alocați lunar câte 5 mii de lei.\n\nTot la ședință s-ar putea vota formarea Gărzii Populare, alocarea banilor pentru hramul satului, stabilirea hotarelor, etc.",
    "metadata": {
      "original_file": "Ialoveni_Online_0085.html"
    }
  },
  {
    "title": "Primăria Horești organizează pe 5 septembrie licitație pentru cele două terenuri de 60 de mii de lei și un teren de 600 de mii de lei",
    "content": "Primăria Horești organizează pe 5 septembrie licitație pentru cele două terenuri de 60 de mii de lei și un teren de 600 de mii de lei\n\nActualizare: Primăria Horești organizează pe 5 septembrie, ora 10:00, în incinta primăriei, licitație cu strigare. Cererile de participare pot fi depuse la primărie până pe 4 septembrie 2023, ora 10 00. Taxa de participare este de 600 de lei pentru persoane fizice şi 1200 lei pentru persoane juridice, pentru fiecare bun imobil.\n\nȘtire inițială (15.08.2023): Consiliul local al satului Horești a decis la ședința consiliului din 11 august expunerea la licitație publică a trei terenuri din proprietatea publică. Toate cele trei terenuri sunt agricole și sunt în extravilanul localității.\n\nPrimul teren agricol cu numărul cadastral 5518115.286 are o suprafață de 0,1 ha va fi expus la licitație cu suma de 60 de mii de lei.\n\nTot cu 60 de mii de lei va fi expus și cel de-al doilea teren, cu numărul cadastral 5518108.253 ce are o suprafață de 0,1 ha.\n\nCel de-al treilea teren cu numărul cadastral 5518115.227 are o suprafață de 0,1 ha va fi expus cu suma inițială de 600 de mii de lei.",
    "metadata": {
      "original_file": "Ialoveni_Online_0158.html"
    }
  },
  {
    "title": "Cerere prealabilă de chemare în judecată a Consiliului orășenesc Ialoveni, în legătură cu un teren din sectorul Moldova",
    "content": "Cerere prealabilă de chemare în judecată a Consiliului orășenesc Ialoveni, în legătură cu un teren din sectorul Moldova\n\nÎI „Constructorul Onceanu”, afiliată consilierului socialist Leonid Onceanu, intenționează să dea în judecată Consiliul orășenesc Ialoveni, pentru decizia de a-i respinge solicitarea de modificare a regimului terenului pe care îl deține în sectorul Moldova, strada Timișoara, în regim pentru construcții industriale. Solicitarea companiei a fost de mai multe ori în discuții, iar la ultima ședință a consiliului, consilierii au votat împotriva acestui proiect de decizie. Astfel, compania „CONSTRUCTORUL ONCEANU” a înaintat consiliului o cerere prealabilă, prin care cere consiliului să își revadă decizia de a vota contra modificării regimului terenului. În caz contrar, compania se va adresa în instanța de judecată.\n\nReprezentantul companiei spune că cererea prealabilă este doar o metodă de a „evita un litigiu în instanța de judecată”. Acesta a declarat că reprezentanții companiei nu au fost invitați niciodată la vreo ședință pentru a se putea expune cu privire la ce urmează a fi construit pe acel teren, și că „lumea vorbește, cineva spune că acolo va fi întreprindere industrială”, în timp ce companiei nu i s-a dat posibilitate de a se expune.\n\nÎntrebat ce va fi totuși pe acel teren, reprezentantul companiei spune: „Cu siguranță va fi un lucru în interesul public, în interes social, în interesul administrației locale. Este un teren care trebuie valorificat”.\n\nConsilierii locali au luat act de cererea prealabilă a companiei și au votat pentru respingerea acesteia drept inadmisibilă și neîntemeiată.\n\nAm contactat consilierul Leonid Onceanu pentru a-l întreba dacă firma lui va ataca în judecată decizia Consiliului, însă acesta nu a răspuns la apelurile reporterului IaloveniOnline.",
    "metadata": {
      "original_file": "Ialoveni_Online_0271.html"
    }
  },
  {
    "title": "Inspecția Financiară constată nereguli în administrarea banilor publici la Primăria Horodca",
    "content": "Telefon mobil din bani publici, bani eliberați din casieria Primăriei fără documente justificate, motorină pentru automobilul Primăriei care conform specificațiilor este pe benzină, indemnizație acordată ex-primarului, reparația unui automobil care nu aparține Primăriei – sunt câteva dintre abaterile depistate de către Inspecția Financiară, după efectuarea inspecției complexe a Primăriei Horodca pe perioada anilor 2016-2021. În termen de 60 de zile, Primăria trebuie să comunice acțiunile întreprinse pentru înlăturarea iregularităților depistate prin documente confirmative. Astfel, consilierii locali s-au întâlnit în ședință extraordinară pe 25 ianuarie 2022, pentru a examina prescripția Inspecției Financiară.\n\nIalovenionline a solicitat telefonic înainte de ședința consiliului o copie a prescripției eliberate de Inspecția Financiară, însă documentul nu a fost oferit. „De atâția ani lucrăm și nimeni nu a cerut așa documente”, a ținut să remarce o funcționară a primăriei. Totuși, în urma unei scrisori oficiale, făcând trimitere la Legea cu privire la accesul la informație, Primăria a expediat copia documentului.\n\nPotrivit documentului, Inspecția constată că Primăria a condiționat gestionarea ineficientă a banilor publici prin admiterea cheltuielilor neîntemeiate în total de 5б,8 mii lei, inclusiv: \n\n – 14,8 mii lei, mijloace bănești eliberate din casieria Primăriei în lipsă de documente justificate; \n\n – 9,6 mii lei, mijloace fixe (telefon mobil, curățător igienic) decontate fără decizia Consiliului lосаl și fără documente relevante; \n\n – 5,0 mii lei, ajutorul unic acordat ex-primarului în lipsă de documente confirmative; \n\n – 2,4 mii lei, reparația automobilului neînregistrat/negestionat de către Primărie; \n\n – 2,0 mii de lei, uniforma procurată polițistului de sector; \n\n – 0,9 mii lei, indemnizații acordate ex-primarului pentru participarea la ședințele Consiliului local.\n\nDe asemenea, nerespectarea саdrului normativ privind retribuirea muncii а condiționat саlсulаrеrea și achitarea neintemeiată a plăților salariale angajațiilor Primăriei în sumă totală 4,7 mii , inclusiv: \n\n -2,8 mii lei, supraplata sporului pentru performanța colectivă calculată și achitată funcționarilor publici реntru perioada semestrului II аl anului 2016. \n\n -1,9 mii lei, premii unice acordate angajaților Primăriei, cu depășirea cuantumului salarial de funcție.\n\nAu fost admise achitări neregulamentare a unor plăți salariale în sumă de 27,9 mii de lei , inclusiv rеmunеrаrеа muncii unui angajat рentru efectuarea funției de perceptor fiscal în orele de program a funcției de bază, în sumă de 20,6 mii de lei și achitarea unuei angajate pe bază de contract suma de 7,З mii lei, pentru prestări servicii din alocațiile bugetare preconizate redistribuirii muncii.\n\nAstfel, Inspecția Financiară reeșind din cele expuse cеrе : \n\n 1. Examinarea rezultatelor inspecției la ședința consiliului sătesc și а întreprinde măsuri eficiente în scopul înlaturării înсălcărilor constatate și neadmiterii acestora ре viitor. \n\n 2. Informarea persoanelor vizate în raport privind iregularitățile constatate. \n\n 3. A întreprinde măsuri, соnfоrm cadrului normativ în vigoare, privind încasarea mijloacelor financiare în sumă de 58,8 mii lei, inclusiv:\n• 0,9 mi lei, indemnizația ex-primarului pentru participarea la ședințele Consiliului local.",
    "metadata": {
      "original_file": "Ialoveni_Online_0334.html"
    }
  },
  {
    "title": "DOC. Consilierii din Gangura, convocați mâine în ședință extraordinară",
    "content": "DOC. Consilierii din Gangura, convocați mâine în ședință extraordinară\n\nPrimarul interimar al comunei Gangura a semnat o dispoziție de convocare a unei ședințe extraordinare a Consiliului Comunal Gangura. Pe ordinea de zi sunt 6 subiecte.\n\nLa solicitarea reporterului IaloveniOnline, secretarul Consiliului a expediat proiectele de decizii, pentru informarea cetățenilor. Primele subiecte de pe ordinea de zi vizează majorarea și modificarea bugetului comunei. Un alt proiect vizează stabilirea tarifelor pentru unele servicii prestate de tractorul comunal.",
    "metadata": {
      "original_file": "Ialoveni_Online_0226.html"
    }
  },
  {
    "title": "GALERIE FOTO// Porțiunea din strada Bălți din sectorul Albeni, betonată în anul 2021",
    "content": "GALERIE FOTO// Porțiunea din strada Bălți din sectorul Albeni, betonată în anul 2021\n\nUna din cele 5 străzi pentru care au fost achiziționate lucrări de betonare ( în valoare totală de 2 milioane 341 mii lei), de către Primăria Ialoveni, în anul 2021, este strada Bălți. Cea mai mare porțiune din strada Bălți din sectorul Albeni. O bucată mai mică din această stradă a fost betonată în anii trecuți.\n\nBetonul a fost turnat pe sectorul din strada Bălți, cuprins între străzile Spartac și Aurel David. Lucrările de betonare au fost făcute în toamna anului 2021.",
    "metadata": {
      "original_file": "Ialoveni_Online_0363.html"
    }
  },
  {
    "title": "Trei consilieri raionali au renunțat la mandatele lor. Cui i-au fost atribuite fotoliile",
    "content": "Trei consilieri raionali au renunțat la mandatele lor. Cui i-au fost atribuite fotoliile\n\nComisia Electorală Centrală a recepționat cererile de demisie a trei consilieri raionali Ialoveni și a atribuit mandatele altor trei candidați supleanți.\n\nConsilierii care au renunnțat la fotoliile din cadrul Consiliului Raional Ialoveni sunt: Anatolie Dimitriu (Liga Orașelor și Comunelor), Sergiu Armașu (PAS) și Valentina Meșină (Partidul Democrația Acasă).\n\nÎn locul lor, în Consiliul raional Ialoveni acced: Galina Tonu (LOC), Diana Gorceac (PAS) și Veronica Pascal (Partidul DA).\n\nDe menționat că Sergiu Armașu și Valentina Meșină au renunțat la mandatele de consilier raional în favoarea mandatului de primar de Ialoveni și, respectiv, Ruseștii Noi. În aceeași situație se află și alți consilieri raionali, care, cel mai probabil vor renunța la mandatele lor în favoarea altor funcții obținute în urma alegerilor locale.\n\nCe ține de Anatolie Dimitriu, la solicitarea IaloveniOnline, acesta spune că a cedat locul în Consiliul Raional unui alt coleg, însă va activa în continuare fără a deține vreo funcție. „Așa și am promis la alegători. Eu pot face la fel de multe nefiind consilieri, președinte sau vicepreședinte de raion. Oricum voi aduce proiecte și voi munci pentru raion. Voi fi cu colegii și vom analiza toate proiectele care vor fi”, a spus Anatolie Dimitriu reporterului IaloveniOnline.",
    "metadata": {
      "original_file": "Ialoveni_Online_0119.html"
    }
  },
  {
    "title": "FOTO. Comuna Zîmbreni și comuna Pădureni din România s-au înfrățit în cadrul Festivalului „Mândră floare de pe Botna”",
    "content": "FOTO. Comuna Zîmbreni și comuna Pădureni din România s-au înfrățit în cadrul Festivalului „Mândră floare de pe Botna”\n\nComuna Zîmbreni din raionul Ialoveni a semnat un acord de colaborare cu comuna Pădureni, județul Vaslui, România. Semnarea acordului s-a produs în cadrul Festivalului Internațional de Fanfară „Mândră floare de pe Botna”, ediția XVI-a , ce a avut loc la 11 iunie.\n\nAcordul de înfrățire și colaborare între cele două comună a fost semnat în prezența mai multor oaspeți de peste Prut.\n\nPrimarul comunei Pădureni, Diaconu Temistocle: „Colaborăm și vom colabora și pe viitor, sunt convins, pe mai multe planuri: edilitar-gospodărești, învățământ, sănătate, social și așa mai departe”.\n\nVasile Marciuc, fost vicepreședinte al Consiliului Județean Vaslui, actual consilier local, spune că Vaslui are semnate 13 acorduri de colaborare cu localități din Republica Moldova:\n\n„Avem 13 acorduri, înțelegeri scrise, care în timp s-au încheiat între județul Vaslui și localități din Republica Moldova. Avem cu Anenii Noi, Ialoveni, Hîncești și așa mai departe. Aceste acorduri au o destinație practică, nu este pur și simplu un prilej de a ne întâlni, a vorbi și a ne întoarce bucuroși acasă – ceea ce nu e puțin lucru, dimpotrivă. De fiecare data s-a concretizat în sprijin bănesc – să spunem în jur de 100 de mii de euro, sumă care poate să însemne și mult, și puțin. Frații noștri și-au rezolvat niște treburi, iar noi la nivel de consiliu, am avut abilitatea, măiestria de a găsi această sumă, care uneori ridica probleme – pentru că și la noi nevoile sunt numeroase. Dar niciun efort de acest gen nu este inutil, nu este păgubos dacă contribuie la astfel de înfăptuiri și la apropierea populației din cele două țări”.\n\nPădureni este o comună în județul Vaslui, Moldova, România, formată din satele Căpotești, Davidești, Ivănești, Leoști, Pădureni (reședința), Rusca, Todireni și Văleni. Conform recensământului efectuat în 2011, populația comunei Pădureni se ridică la 4.028 de locuitori. Potrivit presei din România, Temistocle Diaconu (64 ani) a fost numit primar al comunei Pădureni încă din 1990, fiind ales, de fiecare dată, cu circa 70-80% din voturile alegătorilor. De asemenea, acesta este recunoscut datorită faptului că a reușit să transforme un colţ de ţară sărac şi fără perspectivă într-o comună modernă, cu utilităţi, piscină publică, muzeu al satului, parcuri rustice sau teren de sport cu nocturnă. De altfel, Pădureni este singura comună din județul Vaslui care are piscină publică. A fost construită de localnici în 2008, cu fonduri proprii, pe un teren donat de doi oameni din comună. Piscina, de dimensiuni mari, este dotată cu dușuri, șezlonguri și umbrele.",
    "metadata": {
      "original_file": "Ialoveni_Online_0230.html"
    }
  },
  {
    "title": "Bugetul raionului Ialoveni pentru anul 2022 urmează a fi aprobat, în prima lectură, la următoarea ședință a Consiliului Raional",
    "content": "Bugetul raionului Ialoveni pentru anul 2022 urmează a fi aprobat, în prima lectură, la următoarea ședință a Consiliului Raional\n\nConsilierii raionali sunt convocați în ședință ordinară, la data de 11 noiembrie, ora 11:00, în sala mare din incinta Consiliului Raional. O dispoziție în acest sens a fost semnată de președintele raionului Mihai Silistraru.\n\nPe ordinea de zi sunt 23 de subiecte printre care se numără aprobarea Programului de dezvoltare a politicilor de tineret în raion pentru anii 2022 – 2026, aprobarea bugetului raional Ialoveni pe anul 2022 în prima lectură, rectificarea Bugetului raional pentru anul 2021, aprobarea numărului de clase și a numărului de elevi în instituțiile educaționale dn raion pentru anul de studii 2021-2022, reorganizarea unor instituții educaționale (absorbirea Gimnaziului Miscovca de către Gimnaziul Gangura, reorganizarea Școlii primare-Grădiniță Ruseștii Vechi).\n\nPotrivit proiectului de buget pentru anul 2022, se planifică la Venituri în sumă de 270 876 300 lei și Cheltuieli în sumă de 268 955 800 lei, cu excedent în sumă de 1 920 500 lei, ”Rambursarea împrumutului recreditat între bugetul de stat și bugetele locale de nivelul2” Proiectul de Construcție a Locuințelor pentru Păturile Social Vulnerabile.\n\nAutoritățile raionale au publicat atât ordinea de zi, cât și proiectele de decizie:",
    "metadata": {
      "original_file": "Ialoveni_Online_0375.html"
    }
  },
  {
    "title": "Licitație la Horești: Două oficii în arendă și un teren extravilan de vânzare",
    "content": "Licitație la Horești: Două oficii în arendă și un teren extravilan de vânzare\n\nLa ședința Consiliului local din Horești din 13 aprilie 2023 s-a decis scoaterea la licitație publică cu strigare a două spații din incinta Casei de Cultură Horești și vânzarea unui teren agricol din localitate.\n\nPotrivit deciziei cele două birouri din clădirea Casei de Cultură vor fi expuse la licitație cu titlul de arendă pentru o perioadă de 5 ani, cu prețul inițial de 7731,0 de lei. Spațiile lor fi puse la licitație ca lot unic.\n\nLa aceeași licitație va fi scos un teren agricol extravilan din localitate cu o suprafață de 1,0 h, cu un preț inițial de 600,000 de mii de lei.\n\nDeocamdată nu a fost stabilită data și ora la care vor avea loc licitațiile, din motiv că prezenta decizie nu a fost publicată în Monitorul Oficial.",
    "metadata": {
      "original_file": "Ialoveni_Online_0267.html"
    }
  },
  {
    "title": "Cărbuna urmează să se înfrățească cu o localitate din România. Consiliul local a aprobat o declarație de intenție",
    "content": "Cărbuna urmează să se înfrățească cu o localitate din România. Consiliul local a aprobat o declarație de intenție\n\nAutoritățile satului Cărbuna își doresc un acord de colaborare cu comuna Cotnari, județul Iași. Consiliul sătesc Cărbuna a aprobat, la ultima ședință a consiliului, o declarație de intenție pentru demararea procedurii de înfrățire între cele două localități de pe cele două maluri ale Prutului. Astfel, Cotnari va fi prima localitate din România cu care Cărbuna va încheia un acord de colaborare și înfrățire.\n\nDecizia urmează să fie adusă la cunoștința primarului comunei Cotnari, județul Iași.\n\nÎn decizie se menționează că satul Cărbuna și comuna Cotnari au convenit să stabilească parteneriat de colaborare în mai multe domenii de interes reciproc, schimb de experiență și promovarea în comun a tradițiilor și entității românești, organizarea în comun a evenimentelor cultural artistice cu caracter patriotic și a proiectelor de dezvoltare economică și social, care să vină în beneficiul localităților.\n\nCotnari este o comună importantă în județul Iași, este o veche vatră istorică și o renumită podgorie a Moldovei. Aici se afla un centru viticol cu plaiuri vestite, un combinat de vinificație și un centru pomicol. Localitatea se afla situata la 65 km nord-vest de municipiul Iași si la 400 km de București, capitala României. Comuna Cotnari, după datele statistice de la Recensământul populației si locuințelor 2011 avea o populație de 7037 de locuitori si o suprafață de 10.353 ha.",
    "metadata": {
      "original_file": "Ialoveni_Online_0322.html"
    }
  },
  {
    "title": "Raionul Ialoveni s-a înfrățit cu Municipiul Buzău din România",
    "content": "Raionul Ialoveni s-a înfrățit cu Municipiul Buzău din România\n\nÎn cadrul unei vizite oficiale peste Prut, președintele Raionului Ialoveni, Mihail Silistraru, a semnat la 26 mai 2022 un acord de înfrățire și colaborare cu Municipiul Buzău.\n\n„În aceste vremuri tulburi datorate războiului din Ucraina, cred că trebuie să venim cu fapte concrete privind susținerea fraților noștri de peste Prut, a românilor noștri de peste Prut”, spune Constantin Toma, primarul municipiului Buzău. Pe lângă înfrățirea cu raionul Ialoveni, municipiul Buzău s-a înfrățit și cu municipiul Strășeni din Republica Moldova, și a decis înființarea Teatrului Municipal „Maximilian” Buzău, împreună cu Teatrul Național „Mihai Eminescu” din Chișinău.\n\n„Domnul primar Constantin Toma, care are o experiență bogată în atragerea investițiilor europene, s-a arătat deschis să ne ajute în scrierea și implementarea proiectelor. Tot odată, domnul primar a fost încântat de cele văzute la Galeria ,,Petru Costin” a Consiliului raional Ialoveni și a promis că va contribui cu un suport financiar substanțial pentru reparația încă a două etaje,unde va fi extinsă galeria. Mulțumesc colegilor din România pentru primire frățească și pentru susținerea raionului nostru”, scrie Mihail Silistraru, președintele raionului Ialoveni, pe pagina sa de Facebook.\n\nBuzău este municipiul de reședință al județului cu același nume și are o populație de 115.494 de locuitori (recensământul din 2011), reprezentând al optsprezecelea oraș din România, după numărul de populație.",
    "metadata": {
      "original_file": "Ialoveni_Online_0288.html"
    }
  },
  {
    "title": "Noii consilieri locali, convocați în prima ședință. Care este graficul întrunirilor",
    "content": "Noii consilieri locali, convocați în prima ședință. Care este graficul întrunirilor\n\n20, 21, 22 și 23 noiembrie sunt zilele în care vor fi convocate ședințele de constituire a consiliilor locale în raionul Ialoveni. Consiliul Electoral al circumscripției electorale raionale Ialoveni a emis o hotărâre prin care a fost stabilit graficul ședințelor.\n\nAstfel, în decurs de trei zile, în toate cele 25 de unități administrativ-teritoriale din raion urmează să se convoace primele ședințe ale noilor consilieri locali.\n\nGraficul ședințelor poate fi consultat mai jos:",
    "metadata": {
      "original_file": "Ialoveni_Online_0135.html"
    }
  },
  {
    "title": "DOC// Încălcări de procedură și deficiențe ale managementului financiar în Primăria Ialoveni – raportul Inspecției Financiare. Partea II",
    "content": "DOC// Încălcări de procedură și deficiențe ale managementului financiar în Primăria Ialoveni – raportul Inspecției Financiare. Partea II\n\nContinuam prezentarea, în cel de al doilea articol, a neregulile depistate de Inspecția Financiară la Primaria Ialoveni. În baza Prescripției emise de inspecție, despre deficiențele managementului financiar. Primul articol îl puteți citi AICI .\n\nContrar Legii privind finanțele publice, care prevede că bugetului orașului pentru anul viitor se aprobă cel târziu până la data de 10 decembrie, mai mulți ani la rând acest termen a fost încălcat.\n\nPentru anul 2016 bugetul a fost aprobat cu întârziere de 48 zile calendaristice. \n\n Pentru anul 2017 bugetul a fost aprobat cu întârziere de 17 zile calendaristice. \n\n Pentru anul 2018 bugetul a fost aprobat cu întârziere de 3 zile calendaristice. \n\n Pentru anul 2020 bugetul a fost aprobat cu întârziere de 10 zile calendaristice.\n\nInspecția Financiară a depistat că administrația Primăriei Ialoveni, în lipsa deciziilor Consiliului orășenesc Ialoveni, în perioada anilor 2016-2020, a decontat mijloace fixe, uzate 100%, cu valoarea inițială în sumă totală de 689 mii 600 lei.\n\nNu este dusă evidența lemnului de foc\n\nDeșeurile recuperabile (lemn de foc) care urmau să fie obținute de casarea (decontarea) mijloacelor fixe n-au fost apreciate cantitativ și valori și n-au fost reflectate în evidența contabilă a Primăriei Ialoveni.\n\nDe către factorii de decizie ai Primăriei Ialoveni n-au fost întreprinse toate măsurile de rigoare pentru încasarea integrală a sumelor de la arenda terenurilor proprietate publică, în sumă totală de 108 mii 800 lei",
    "metadata": {
      "original_file": "Ialoveni_Online_0420.html"
    }
  },
  {
    "title": "Alocări de bani pentru mai multe școli din Raionul Ialoveni, aprobate de consilierii raionali",
    "content": "Alocări de bani pentru mai multe școli din Raionul Ialoveni, aprobate de consilierii raionali\n\nConsiliul Raional Ialoveni va aloca mai multe sume de bani pentru diferite instituții de învățământ din raion, pe care le are în subordine, pentru realizarea unor proiecte de reparație sau pentru dotări. O astfel de decizie a fost luată la ultima ședință a consilierilor raionali, din 17 mai.\n\nPe lângă sumele menționate mai sus, au fost alocate 82,2 mii lei pentru Școlii primare – grădinița Ruseștii Vechi pentru lucrări de termoizolare și de finisare a fațadei instituției.\n\nDe asemenea, 200 de mii de lei au fost alocați drept contribuție la implementarea proiectului „Extinderea spațiilor pentru Centrul Expozițional – Muzeu Ialoveni”, 220 de mii de lei Spitalului Raional Ialoveni pentru lucrări de instalare a ascensorului, 100 de mii de lei contribuție pentru implementarea proiectului „Tabără pentru elevii din Raionul Ialoveni”, cu Consiliul Județean Dâmbovița, 41 de mii de lei pentru procurarea utilajului de laborator pentru Centrul de Sănătate din Horești, dar și 200 de mii de lei pentru organizarea concursului de granturi pentru tineri, runda 29-a de toamnă.",
    "metadata": {
      "original_file": "Ialoveni_Online_0070.html"
    }
  },
  {
    "title": "Orașul Ialoveni se va înfrăți cu alte patru localități din România",
    "content": "Orașul Ialoveni se va înfrăți cu alte patru localități din România\n\nOrașul Ialoveni va semna Acorduri de înfrățire și cooperare cu alte patru localități din România. Deciziile au fost luate la ultima ședință a Consiliului local din Ialoveni. Este vorba despre următoarele localități:\n\nAcordurile vor fi semnate în scopul consolidării și dezvoltării pe baze reciproc avantajoase a relațiilor dintre orașul Ialoveni și cele patru localități din România. Primarul de Ialoveni, Sergiu Armașu, este împuternicit să semneze pentru și în numele orașului Ialoveni acordurile respective.\n\nOrașul Ialoveni are semnate Acorduri de înfrățire și colaborare cu alte localități din România:",
    "metadata": {
      "original_file": "Ialoveni_Online_0359.html"
    }
  },
  {
    "title": "Se anunță ședința Consiliului Țipala. 137 de persoane ar putea fi scutite de plata de salubrizare",
    "content": "Se anunță ședința Consiliului Țipala. 137 de persoane ar putea fi scutite de plata de salubrizare\n\n137 de persoane din comuna Țipala ar putea fi scutiți de taxa de salubrizare. Potrivit proiectului de decizie, aceste persoane au viza de domiciliu înregistrată în comună, dar nu locuiesc pe teritoriul comunei şi nu sunt deţinători de nici un bun imobil. Decizia ar putea fi aprobată de consilierii comunei Țipala în cadrul ședinței ordinare a Consiliului ce va avea loc pe 29 august, ora 17:30, în incinta Primăriei.\n\nPe ordinea de zi sunt 13 subiecte, printre care: alocarea finanțelor și modificarea bugetului, acordarea ajutorului financiar, atribuirea unui mandat de consilier, expunerea repetată la licitație, scutirea de păți și corectarea erorilor., etc..\n\nPotrivit proiectelor de decizie, consilierii care au activat cel puţin 2 ani în această calitate sunt beneficiari de indemnizaţie unică egală cu salariul mediu lunar pe economia naţională pentru anul 2022, în cuantum de 9 900 lei. Petru cei 13 consilieri s-ar putea aloca suma totală de 128 700,00 lei. Și primarul Silviu Bivol ar putea beneficia de indemnizaţia unică la expirarea mandatului în mărime de un salariu mediu pe economia naţională pentru anul 2022.\n\nTerenul agricol, proprietate publică, cu suprafaţa de 6,1 ha, bonitatea 62/ha, cu numărul cadastral 5531201.350, situat în extravilanul satului Ţipala ar putea fi scos la licitație repetată. Deși au fost organizate mai multe licitații, ele au fost declarate nule, din motivul că nu a fost înregistrat niciun participant. Ulterior, într-o altă licitație, câștigătorul licitației a solicitat anularea rezultatelor.",
    "metadata": {
      "original_file": "Ialoveni_Online_0162.html"
    }
  },
  {
    "title": "DOC// Reguli de întreținere a animalelor și păsărilor domestice, aprobate în satul Costești",
    "content": "Consiliul sătesc Costești a aprobat, la 21 mai 2021, în cadrul ședinței Consiliului, un Regulament de întreținere a mamiferelor și păsărilor domestice pe lângă gospodăriile private de pe teritoriul satului Costești.\n\nRegulamentul are drept scop stabilirea unor norme privind modul de întreținere a animalelor domestice, drepturile și obligațiile autorităților publice locale, a conducătorilor întreprinderilor, instituțiilor și organizațiilor, indiferent de forma lor de proprietate, precum și a persoanelor particulare, dar și prevenirea unui mod incorect și abuziv de întreținere a animalelor domestice pe lângă gospodăriile private, precum și impactul respectiv asupra comunității, care atentează la ordinea sanitară în localitate și asupra modului sănătos de trai în ansamblu.\n\nPotrivit Regulamentului, întreținerea animalelor și a păsărilor domestice în gospodăriile private se permit numai dacă există adăposturi amenajate în acest sens și numai dacă nu creează, prin acestea, disconfort vecinilor ai gospodăriilor învecinate și nu produce poluarea mediului.\n\nPe lângă gospodăriile private din satul Costești pot fi întreținute un anumit număr de animale domestice. În cazul în care numărul –limită este depășit, proprietarul este nevoit să constituie o microfermă în extravilanul localității, cu respectarea legislației în vigoare.\n\nDejecțiile animaliere (reziduurile, excrementele) pot fi depozitate provizoriu în curțile private, doar dacă nu provoacă miros neplăcut, fum, pulberi și alte consecințe negative în volum de până la 5 metri cubi. Este interzisă deversarea dejecțiilor și apelor reziduale spre șanțuri, canale deschide, pâraie și ape stătătoare.\n\nDe asemenea, regulamentul prevede obligația ca animalele achiziționate din alte localități să nu fie introduse în turme sau cirezi în primele 30 de zile de la introducerea lor în localitate. Acestea urmează a fi ținute în gospodării pentru o perioadă de 30 de zile, apoi introduse în efectivele constituite. De asemenea, lucrările de dezinsecție, dezinfecție și deratizare trebuie să aibă loc cel puțin de 4 ori pe an. În cazul în care animalele mor, cadavele trebuie examinate de Serviciul Veterinar, apoi nimicite.\n\nPrintre reguli se numără și obligația curățirii spațiului public în cazul în care acesta este murdărit de animale în timp ce acestea se deplasează prin localitate.\n\nRegulamentul prevede că încălcarea acestor reguli va fi sancționată în conformitate cu legislația în vigoare.",
    "metadata": {
      "original_file": "Ialoveni_Online_0498.html"
    }
  },
  {
    "title": "Comisia pentru Situații Excepționale a alocat bani pentru reparația acoperișului fostului Gimnaziu Costești",
    "content": "Comisia pentru Situații Excepționale a Guvernului Republicii Moldova a alocat din Fondul de intervenție peste 3,8 milioane de lei pentru reparația acoperișului blocului doi al Liceul „Olimp” Costesti, clădirea fostului Gimnaziu. Banii au fost alocați la ședința Comisiei pentru Situații Excepționale a Guvernului pe 30 august 2024 , unde au fost direcționați bani pentru lichidarea consecințelor calamităților naturale din vara trecută.\n\nBanii au fost alocați în urma unui demers a Comisiei pentru Situații Excepționale Ialoveni pentru a oferi suport financiar reparației acoperișului, care a avut de suferit în urma caniculei din vară și reprezintă pericol pentru viața și siguranța elevilor.\n\nAmintim, că Gimnaziului Costești a fost supus procesului de reorganizare, iar din 1 septembrie a fost absorbit de Liceul Teoretic „Olimp”, astfel clădirea fostului Gimnaziu, este blocul doi al Liceul Teoretic „Olimp”.\n\nDe asemenea, Primăria Costești informează că de la 1 septembrie 2024, clădirea fostului gimnaziul Costești va deveni blocul de studii pentru clasele primare al Liceul Teoretic „Olimp”. „Este o măsură menită să aducă eficientizarea cheltuielilor administrative și îmbunătățirea condițiilor tehnice în sălile de studiu”, menționează instituția.",
    "metadata": {
      "original_file": "Ialoveni_Online_0027.html"
    }
  },
  {
    "title": "Terenul de lângă rezervoarele de apă din Albeni,ale APĂ Canal în proces de delimitare imobiliară",
    "content": "IaloveniOnline reprezintă o sursă de informare despre actualitatea locală, procesul de guvernare la nivel local, un instrument de sesizare a problemelor din raionul Ialoveni, dar și o platformă pentru discuții și comentarii.",
    "metadata": {
      "original_file": "Ialoveni_Online_0477.html"
    }
  },
  {
    "title": "Dănceni: Două spații din fosta Școală de Meserii și un teren agricol vor fi expuse la licitație",
    "content": "Dănceni: Două spații din fosta Școală de Meserii și un teren agricol vor fi expuse la licitație\n\nDouă încăperi din fosta Școală de Meserii din Dănceni vor fi expuse la licitație publică pentru arendă, iar un teren agricol va fi scos la vânzare cumpărare. Decizia a fost votată de consilierii locali, în cadrul ședinței consiliului din 27 iulie.\n\nPotrivit deciziilor, o suprafață 94,3 de mp din fosta Școală de Meserii va fi dată în arednă pentru o perioadă de 3 ani cu prețul de 27,381 de lei. O altă suprafață de 8,8 mp din aceiași încăpere a Școlii de Meserii va fi scoală la licitație pentru trei ani, cu titlul de arendă, cu prețul de 2,307 de lei.\n\nTerenul agricol ce va fi expus la licitație, pentru vânzare cumpărare are o suprafață de 0,3594 ha și pornește de la prețul de 215 mii de lei.",
    "metadata": {
      "original_file": "Ialoveni_Online_0174.html"
    }
  },
  {
    "title": "78 de mii lei alocați pentru ajutoare materiale mai multor persoane, la o ședință a Consiliului raional Ialoveni.",
    "content": "78 de mii lei alocați pentru ajutoare materiale mai multor persoane, la o ședință a Consiliului raional Ialoveni.\n\nO sumă de 78 mii lei , dintre care din Fondul de Rezervă al bugetului raional a fost aprobată să fie alocată către Aparatului președintelui raionului la ședința Consiliului raional Ialoveni din 15 aprilie 2021.\n\n– 3 mii lei , cu titlu de ajutor material cet. Xxxx Nicolai, locuitor al satului Suruceni, pentru tratament medical în urma intervenției chirurgicale;\n\n– 3 mii lei, cu titlu de ajutor material cet. Xxxx Aurelia, locuitoare a comunei Zîmbreni, orfană de ambii părinți, pentru continuarea studiilor la Universitatea de Medicină, studentă în anul III;\n\n– 20 mii lei , cu titlu de ajutor material familiei cet. Xxxx Victor și Natalia, locuitori din satul Zîmbreni, casa căreia a fost devastată în urma unui incendiu;\n\n– 25 mii lei , cu titlu de ajutor unic veteranilor participanți la războiul al II-lea Mondial, locuitori ai raionului Ialoveni (câte 5000 lei);\n\n– 15 mii 500 lei , cu titlu de ajutor unic participanților la lichidarea consecințelor avariei de la Cernobîl, locuitori ai raionului Ialoveni, inclusiv familiilor celor decedați (câte 500 lei);\n\n– 8 mii 500 lei, cu titlu de ajutor unic lucrătorilor medicali, angajați ai Spitalului raional Ialoveni, locuitori ai raionului Ialoveni, cu prilejul sărbătorii “Ziua Internațională a Asistenților medicali (12 mai)”, (câte 500 lei);",
    "metadata": {
      "original_file": "Ialoveni_Online_0461.html"
    }
  },
  {
    "title": "Un vicepreședinte al raionului Ialoveni și-a dat demisia. Cine îl va înlocui începând cu 23 septembrie",
    "content": "Un vicepreședinte al raionului Ialoveni și-a dat demisia. Cine îl va înlocui începând cu 23 septembrie\n\nVicepreședintele raionului Ialoveni, Eugen Secrieru, își dă demisia din funcție. Consiliul Raional Ialoveni i-a acceptat demisia sa, în cadrul ședinței de astăzi, 26 august. În cadrul aceleiași ședințe, consilierii au aprobat în funcție un nou vicepreședinte – Aliona Babălău.\n\nPotrivit președintei raionului, Natalia Eremia, Eugen Secrieru va lucra în continuare la Oficiul Național de Dezvoltare Regională și Locală, unde a mai activat până a veni la Consiliul Raional Ialoveni.\n\n„Această decizie a fost luată greu, dar este extrem de necesară pentru întreaga țară. Dumnealui va avea pe umeri cele peste 1500 de proiecte de dezvoltare locală. Va monitoriza și va avea grijă de calitatea acestor lucrări, ca să fie de calitate superioară. Au fost 8 luni intense, am muncit cot la cot zi de zi. Profesionalismul de care a dat dovadă este de neprețuit”, a declarat Natalia Eremia, subliniind că pe perioada mandatului lui Eugen Secrieru au fost deblocate anumite proiecte, inclusiv proiectul apeductului magistral.\n\nEugen Secrieru a mulțumit consilierilor pentru încrederea acordată prin aprobarea acestuia în funcție, dar și tuturor angajaților Consiliuliu Raional.\n\n„Chiar dacă îmi depun demisia, voi continua să fac parte din echipă și vom munci în continuare pentru a dezvolta raionul Ialoveni”, a spus și Eugen Secrieru.\n\nÎn cadrul aceleiași ședințe, cu votul a 19 consilieri (și 8 abțineri) a fost aprobată în funcția de vicepreședinte al raionului Aliona Babălău, o persoană care vine din mediul privat și care, după spusele Nataliei Eremia, are o experiență vastă în implementarea diferitor proiecte.\n\nÎntrebată ce tangențe are cu raionul Ialoveni, dacă are experiență sau studii în administrarea publică, Aliona Babălău a răspuns că locuiește în Chișinău și nu are studii în administrare publică, însă ceea ce o recomandă pentru această funcție este experiența pe care o are în implementarea proiectelor.\n\nÎn urma votului consilierilor, Aliona Băbălău urmează să înceapă munca în funcția de vicepreședintă a raionului din 23 septembrie.",
    "metadata": {
      "original_file": "Ialoveni_Online_0031.html"
    }
  },
  {
    "title": "Consiliul Raional Ialoveni se convoacă în ședință ordinară pe 24 februarie",
    "content": "Consiliul Raional Ialoveni se convoacă în ședință ordinară pe 24 februarie\n\nConsiliul Raional Ialoveni se convoacă în ședință ordinară prin dispoziția președintelui pentru ziua de 24 februarie 2022, ora 11:00. Ședința va avea loc în sala mare de ședințe a Consiliului Raional. Pe ordinea de zi sunt prevăzute 26 de subiecte.\n\nExecuția bugetului pentru anul 2021, modificarea bugetului, transmiterea în comodat a mai multor spații, casarea mijloacelor fixe, stabilirea taxelor, aprobarea strategiei de dezvoltare a raionului Ialoveni în anii 2022-2027 sunt câteva din subiectele ce vor fi puse în discuție.\n\nConsilierii urmează să aprobe implementarea proiectului de construcție a unei anexe la Casa de Cultură Ialoveni, care ar putea fi realizat în colaborare cu Județul Iași, în baza Acordului dintre Județul Iași și raionul Ialoveni.\n\nDe asemenea, la ședință este prevăzută numirea în funcție a șefului Secției construcții, gospodărie comunală și drumuri.\n\nPotrivit proiectelor de decizie mai multe instituții medicale ar urma să primească bani din soldul disponibil al bugetului rational: \n\n – 40,0 mii lei, Centrului de Sănătate Puhoi , la finanțarea amenajării unei parcări pentru automobilele. \n\n – 31,4 mii lei, Centrului de Sănătate Mileștii Mici pentru achitarea datoriilor la lucrările de reparație a birourilor de serviciu; \n\n – 18,3 mii lei, Centrului de Sănătate Țîpala , inclusiv: 13,7 mii lei -pentru achitarea serviciilor de inspecție, testare și reparație a centralei termice, și 4,6 mii lei – pentru prelungirea autorizației sanitare; \n\n – 16,7 mii lei, Centrului de Sănătate Văsieni pentru procurarea Serviciilor de Audit Energetic și Raport de expertiză tehnică; \n\n – 5,9 mii lei, Centrului de Sănătate Bardar pentru schimbarea ușii la intrarea în instituție;. \n\n – 1 400,0 mii lei, Spitalului Raional Ialoveni , inclusiv: 1 200,0 mii lei pentru finalizarea lucrărilor la cantină, și 200,0 mii lei – pentru achitarea diferenței de prețuri o zi/pat la achiziționarea serviciilor de cantină și catering pentru trei luni( ianuarie-martie 2022);\n\nCâteva Primării din raion ar urma să primească suma de 1608,5 mii lei, dintre care: \n\n – 75,0 mii lei, Primăriei Nimoreni , pentru finalizarea construcției unui vestiar din PVC la grădinița ”Butucel”; \n\n – 100,0 mii lei, Primăriei Nimoreni , pentru finalizarea construcției anexei Oficiului Medicilor de Familie Nimoreni; \n\n – 480,0 mii lei, Primăriei Nimoreni , cu titlu de contribuție la construcția sălii de sport de la Gimnaziul „Mitropolitul Gurie Grosu”; \n\n – 233,5 mii lei, Primăriei Puhoi , cu titlu de contribuție la implementarea Proiectului „Reconstrucția clădirii existente în Centrul medical zonal la parter și reparația etajului II”; \n\n – 100,0 mii lei, Primăriei Gangura , cu titlu de contribuție la implementarea „Proiectului de renovare a unui bloc nou la grădinița de copii din com.Gangura”, proiect finanțat de Primăria orașului Popești Leordeni, jud. Ilfov, România. \n\n – 100,0 mii lei, Primăriei Malcoci pentru finalizarea lucrărilor de reparație capitală și dotarea unei săli a grădiniței de copii; \n\n – 70,0 mii lei, Primăriei Pojăreni , cu titlu de contribuție, la implementarea subproiectelui „Lucrări civile la grădinița de copii”. \n\n – 150,0 mii lei, Primăriei Dănceni , cu titlu de contributie, pentru dotarea grădiniței de copii cu sistem de încălzire. \n\n – 300,0 mii lei, Primăriei Ulmu , cu titlu de contribuție la finanțarea Proiectului ”Aprovizionare cu apă potabilă a satului Ulmu”.\n\nȘi pentru unele instituții de învățământ din raion ar urma să se aloce suma de 277,0 mii lei, după cum urmează: \n\n – 217,0 mii lei, Gimnaziului Sociteni , pentru elaborarea proiectului privind construcția sălii polivalente cu cantină. \n\n – 60,0 mii lei, Gimnaziului Sociteni alocate de Primăria satului Sociteni (40,0 mii lei), și donatia părinților (20,0 mii lei) la finele anului 2021 pentru finanțarea Proiectului internațional „Igiena contează- Școala progresează”, cod ECO de Cheltuieli: 282900„Cheltuieli capitale neatribuite la alte categorii”.\n\nMai multe detalii pot fi vizualizate în proiectele de decizie.",
    "metadata": {
      "original_file": "Ialoveni_Online_0318.html"
    }
  },
  {
    "title": "Ultima Oră! A fost ales președintele Raionului Ialoveni",
    "content": "Natalia Eremia a fost aleasă președinta raionului Ialoveni. Aceasta a fost votată de 22 din cei 28 de consilieri prezenți astăzi, 4 Decembrie, în cadrul ședinței Consiliului Raional Ialoveni.\n\nNatalia Eremia, născută în 1985, este lector universitar, licențiată în Filologie și deține Master în Relații Internaționale. Aceasta a ocupat funcția de secretar de stat al Ministerului Infrastructurii și Dezvoltării Regionale, după care a ocupat și funcție de conducere în cadrul Agenției de Dezvoltare Regională Centru.\n\nDe asemenea, în cadrul ședinței s-a propus și s-a aprobat optimizarea celor trei funcții de vicepreședinte de raion, urmând să rămână doar două funcții. În cele două funcții au fost propuși Eugen Secrieru (domeniile economic, atragerea investițiilor, dezvoltare regională și infrastructură) și Petru Beregoi (domeniile educație, cultură, tineret, sport, protecție socială și ocrotirea sănătății).\n\nDe menționat că Eugen Secrieru este născut în 1989, a activat până acum în cadrul ADR Centru și în cadrul ONDRL.\n\nPetru Beregoi este născut în 1991, Răzeni, este jurnalist de profesie și a ocupat funcția de director al Agenției de Presă Moldpres.",
    "metadata": {
      "original_file": "Ialoveni_Online_0123.html"
    }
  },
  {
    "title": "Primăria Costești își asumă să fie transparentă și condamnă abuzurile fostei conduceri a localității în raport cu presa",
    "content": "Primăria Costești își asumă să fie transparentă și condamnă abuzurile fostei conduceri a localității în raport cu presa\n\nPrimăria Costești a luat act de cunoștință de Raportulului de țară privind situația drepturilor omului în Republica Moldova pentru anul 2023 , publicat de Departamentul de Stat al Statelor Unite ale Americii, în care se menționează incidentul de îngrădire a accesului la informații pentru reportera IaloveniOnline de către fostul primar de Costești, Vasile Bortă. Ba mai mult, în cadrul ședinței consiliului din 3 mai 2024, actuala conducere a primăriei Costești condamnă comportamentul ex- primarului Vasile Bortă și își asumă angajamentul să fie cât mai transparenți și astfel de situații „să nu se mai repete”.\n\n„Este o pată pentru localitate, iar propunerea mea este să luăm act de acest raport și să condamnăm asemenea acțiuni. Totodată să ne angajăm ca asemenea acțiuni să nu se mai repete” a spus consilierul local Mircea Sula.\n\nSubiectul a fost inclus suplimentar pe ordinea de zi a ședinței și a fost votat unanim de consilieri.\n\nAmintim, Primăria Costești a ajuns în atenția Departamentului de Stat al Statelor Unite ale Americii, după ce în luna iunie 2023, ex-primarul localității, Vasile Borta a refuzat să ofere informații reporterei IaloveniOnline, privind proiectele de decizie a Consiliului local Costești. Drept reacție, nouă organizații neguvernamentale din domeniul mass-media au semnat o declarație comună prin care au condamnat tentativa primarului satului Costești de a împiedica accesul jurnaliștilor IaloveniOnline la proiectele de decizii ale Consiliului sătesc și solicitau alesului local să respecte obligațiile ce decurg din legislația privind transparența în procesul decizional.",
    "metadata": {
      "original_file": "Ialoveni_Online_0089.html"
    }
  },
  {
    "title": "Modificări ale destinațiilor unor terenuri din Ialoveni: unele aprobate, altele respinse de consilieri",
    "content": "Modificări ale destinațiilor unor terenuri din Ialoveni: unele aprobate, altele respinse de consilieri\n\nPrimul teren este amplasat în extravilanul orașului Ialoveni. Consilierii au aprobat modificarea destinației acestuia din agricol în agro-industrial. „Avem o livadă de vișini și vrem să avem unde să depozităm aceste vișini” a spus reprezentanta proprietarului terenului.\n\nUn alt proiect a vizat schimbarea destinației unui teren din „grădini” în teren „pentru construcții locative”. Viceprimarul orașului, Veaceslav Cernat, a declarat că în cadrul măsurărilor masive, acest teren a fost înregistrat eronat drept „grădini”, deși acolo a fost cândva o casă. Consilierii au aprobat modificarea solicitată de proprietarul terenului de la intersecția străzilor Mihai Viteazul și Basarabia și au modificat destinația terenului din „grădini” în „construcții locative”. „Ca să evităm interpretările, destinația prevede construcția unei case locative individuale”, a subliniat consilierul Vitalie Lavric, în cadrul comisiei de specialitate.\n\nDe menționat că anterior, proprietarul terenului intenționa să construiască pe acest teren un bloc multietajat, însă consilierii nu au fost de acord. Detalii: AICI și AICI .\n\nPentru alte două terenuri, însă, consiliul a refuzat să schimbe destinația din agricol în agro-industrial. Comisia funciară și comisia administrativă au dat aviz negativ acestui proiect, pe motiv că proprietarul nu ar fi coordonat intențiile sale cu proprietarii terenurilor adiacente. Este vorba despre două terenuri aflate în imediata apropiere de drumul Ialoveni-Costești:",
    "metadata": {
      "original_file": "Ialoveni_Online_0066.html"
    }
  },
  {
    "title": "Banii publici împărțiți la ședința Consiliului orășenesc Ialoveni din 6 iulie 2021",
    "content": "Prin decizia nr. 03/02 „ Cu privire la modificarea bugetului orașului Ialoveni și alocarea mijloacelor financiare” aprobată la ședința din 6 iulie 2021, consilieri au aprobat cheltuirea următoarelor sume de bani:\n\nDin Fondul de Rezervă al Bugetului orașului Ialoveni a fost alocată suma de , dintre care:\n\n– ajutor unic persoanelor cu dezabilități de auz și surdo-muți, în mărime de 200 lei, conform anexei; \n\n – ajutor unic persoanelor cu deficiențe de vedere, în mărime de 200 lei, conform anexei; \n\n – ajut unic persoanelor în etate, în mărime de 200 lei, conform anexei; \n\n – ajutor unic cet. xxxx Maria; \n\n – ajutor unic cet. xxx Ana; \n\n – ajutor unic cet. xxx Ludmila; \n\n – ajutor unic cet. xxxx Nina, pentru ceremonia de funeralii a def. xxx Vladimir. \n\n – ajutor unic cet. xxx Mariana, înlăturarea consecințelor după incendiu; \n\n – măsuri culturale tineret și sport; \n\n – sectorului de amenajarea a teritoriului pentru înlăturarea consecințelor calamităților naturale;\n\nDin Supra venitul format la buget a fost aprobată alocarea unei sume de pentru programul „\n\nO sumă de au REDISTRIBUȚI de la următoarele programe:\n\n980 de mii lei de la programul „ ” ; \n\n 200 de mii de lei de la programul „ ”; \n\n 245 de mii de lei de programul „ ” ;\n\nAceste sunt datele din nota informativă la decizia cu privire la alocarea mijloacelor financiare prezentate la ședința consiliului de Elena Palii, specialist principal în planificare.",
    "metadata": {
      "original_file": "Ialoveni_Online_0436.html"
    }
  }
]