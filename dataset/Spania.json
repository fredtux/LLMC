[
    {
        "title": "Biserici pentru românii din Zaragoza, Calatayud şi Ripollès",
        "content": "În ultimele zile românii din mai multe regiuni ale Spaniei au primit veşti bune în ceea ce priveşte accesul la slujbele religioase. În Zaragoza la începutul lunii a fost sfinţită prima biserică ortodoxă, în prezenţa Mitropolitului Europei de Vest, ÎPS Iosif şi a episcopului de Spania şi Portugalia, ÎPS Timotei.\n\nAproximativ 1500 de români au participat la acest eveniment important de la care nu au lipsit nici reprezentanţii guvernului regional, printre care s-au numărat Ana Fernández, consilier de Servicii Sociale şi directorul general de Imigraţie, Pedro Coduras. ”Vrem să contribuim la integrarea voastră în Aragon şi pentru acest lucru păstrarea credinţei are un rol esenţial”, a spus Ana Fernández din partea autorităţilor regionale.\n\nRomânii din Aragon reprezintă cel mai numeros colectiv de imigranţi, aproximativ 40% din cei 174 de mii de cetăţeni străini.\n\nLa scurt timp după sfinţirea acestui lăcaş de cult şi românii din Calatayud au primit o veste bună. Prim ăria din localitate a oferit Asociaţiei Pro-Rumania, Aula Culturală San Benito ca să fie sediul parohiei ortodoxe. În 11 mai, primarul localităţii Calatayud, Víctor Ruiz, preşedintele Asociaţiei Pro-Rumanía, George Cocoşel şi preotul ortodox Datcu Florin au semnat contractul de folosinţă care prevede că în localul cu pricina se vor oficia de acum înainte serviciul religios, precum şi slujbele de botez, nuntă sau înmormântare.\n\nÎn Calatayud sunt înregistraţi 4.500 de români, dar se presupune că la noul sediu al bisericii vor putea veni români din mai multe localităţi precum Ricla sau La Almunia.\n\nDe asemenea şi în Cataluña, la Ripoll (regiunea Ripollès), a avut loc în 10 mai slujba de sfinţire a unui nou lăcaş de cult, aflat sub orânduirea Patriarhiei Serbiei. Este vorba despre Biserica Ortodoxă cu hramul Sfintei Parascheva şi a Sfîntului Eudald, patronul oraşului, sărbătorit în fiecare an la 11 mai.\n\nLa acest eveniment au participat românii din împrejurimi şi credincioşi veniţi de la parohia din Barcelona, slujba fiind oficiată de Arhiepiscopul Joan Garcia Casanovas de la Biserica Ortodoxă Spaniolă şi de preotul Mihai Prisăcaru.\n\nNoua biserică se află pe strada C/ Trinitat, nr. 10, şi e deschisă în fiecare sâmbătă, pentru vecernia de la ora 19.30, iar duminică, pentru oficierea sfintei liturghii de la ora 10.",
        "label": "Spania"
    },
    {
        "title": "VIDEO: Ambasadoarea României dusă cu trăsura la Palatul Regal",
        "content": "Ambasadoarea României la Madrid, Gabriela Dancău, a fost primită astăzi de Majestatea Sa Felipe al VI – lea, regele Spaniei, în cadrul ceremoniei de prezentare a scrisorilor de acreditare.\n\nRegele Felipe al VI – lea a primit 6 noi ambasadori ai mai multor state, în cadrul unei ceremonii, care se organizează de 300 de ani la curtea regală a Spaniei.\n\nNoii ambasadori sunt transportați la Palatul Regal din Plaza de oriente cu o caleașcă, escortată de Garda Regală și acompaniată de lachei și vizitii.\n\nTraseul alaiului începe de la palatul Santa Cruz, sediul Ministerului de Externe, după ce noii ambasadori participă la o ceremonie formală de acreditare, înainte de întâlnirea cu monarhul Spaniei.\n\nOdată ajunsă la Palatul Regal, Gabriela Dancău a fost anunțată în fața regelui Felipe al VI – lea, căruia i-a spus în limba spaniolă că-și prezintă scrisorile de acreditare ca reprezentat al României în Spania.\n\nDupă aceea, ambasadoarea României a avut o scurtă întrevedere cu Regele Spaniei.\n\n„În cadrul audienței oferite de Majestatea Sa, Regele Felipe VI, noului Ambasador al României la Madrid, a fost subliniat stadiul excelent al relațiilor dintre România și Spania, potențialul de dezvoltare în viitor a acestor relații, precum și interesul pentru consolidarea Parteneriatului strategic dintre cele două state”, informează Ambasada României de la Madrid printr-un comunicat publicat pe pagina web.\n\nÎn cadrul ceremoniei de astăzi și-au prezentat scrisorile de acreditare și ambasadorii Japoniei, Greciei, Republicii Mali, Norvegiei și Republicii Myanmar (Birmania).",
        "label": "Spania"
    },
    {
        "title": "Petre Roman: \"Despre românii din străinătate vine vorba doar cu prilejul alegerilor\"",
        "content": "Primul premier al României democratice, Petre Roman, a remarcat integrarea avansată a românilor din regiunea Madrid, accelerată şi de existenţa celor două Centre Hispano – Române care există de câţiva ani în Coslada şi Alcala de Henares.\n\nÎn calitatea sa de membru al „Club de Madrid”, organizaţie formată din peste 70 de foşti şefi de stat şi de guvern din 50 de ţări, Petre Roman a vizitat recent Centrele Hispano Române din regiunea Madrid, situate în Coslada şi Alcalá de Henares. Impresia care şi-a făcut-o în urma acestei vizite în care a fost acompaniat de oficialităţile madrilene, l-a determinat pe Petre Roman să considere că acest model de integrare trebuie răspândit şi în alte ţări.\n\nDupă ce a văzut centrul din Coslada, oraş unde trăiesc peste 18 mii de români, Roman a ajuns în Alcalá de Henares, unde s-a întâlnit cu ministrul regional al Imigraţiei, Javier Fernandez Lasquetty şi cu primarul oraşului, Bartolomé Gonzalez.\n\nLa Centrul Hispano-Român din Alcalá, Fernandez Lasquetty a declarat că cele 17 centre puse în funcţiune în Comunitatea Madridului, oferă, printre altele, cursuri de formare şi de limbă spaniolă şi că efortul de integrare este un model care poate fi oferit şi altor ţări: “ Putem să oferim acest model şi altor ţări, ca sistem de integrare a imigranţilor, pentru că este un succes, funcţionează şi vrem să îl împărtăşim ”, a precizat ministrul regional de Imigraţie.\n\nLa rândul său, primarul oraşului Alcalá de Henares, Bartolomé Gonzalez, s-a declarat mândru de faptul că românii au ales în număr mare să trăiască în acest oraş şi a mărturisit: “ Când a fost pus în funcţiune acest centru, a fost privit cu teamă, mai ales de către vecini, însă cred că această teamă a fost depăşită când s-a văzut că în centru vin, în afară de români, şi spanioli, chinezi sau nigerieni. Cred că asta înseamnă convieţuirea. Cu timpul, s-a transformat într-un centru cultural, care ne ajută să ne cunoaştem şi să împărtăşim lucruri comune. Dovada cea mai bună este că centrul s-a extins şi are activităţi multiple ”.\n\nPetre Roman a declarat că organizaţia din care face parte, Clubul de la Madrid, are un proiect amplu numit „ Share Societies ” şi una dintre teme este legată de imigraţie, astfel încât „ centrele create acum ceva timp în regiunea Madridului, ca urmare a unei iniţiative politice, au un rezultat impresionant. Aici s-a dezvoltat cu adevărat convieţuirea, bazată pe înţelegere. Ceea ce a debutat cu rezolvarea problemelor migraţiei, a devenit apoi un model exemplar, remarcabil ”. Roman a mai adăugat că „ migraţia noastră, a românilor, a jucat un rol foarte util, profitabil, pentru economia spaniolă ” şi că „ autorităţile din regiune au ştiut că pentru ca aceşti imigranţi să fie utili şi să nu creeze probleme, trebuie ajutaţi în problemele lor ”.\n\nFostul premier al României a mai precizat că „ mai sunt probleme, mai ales în ceea ce-i priveşte pe copiii românilor care au nevoie de sprijin, cei care trăiesc cu «cheia la gat» şi care sunt în aşteptarea părinţilor în fiecare zi. Aceste centre au furnizat un sprijin cu adevărat extraordinar şi acest lucru ar putea fi dezvoltat, cu ceva fonduri în plus, nu foarte multe, cred, s-ar putea realiza mai mult pentru aceşti copii, ceea ce ar însemna mult mai multă linişte pentru toată lumea, pentru părinţi, dar şi pentru comunitatea spaniola „.\n\nPetre Roman a mai adăugat că o problemă serioasă o reprezintă taberele ilegale de romi: “ Voi continua să susţin şi în cadrul Clubului de Madrid, dar şi la nivel european, că Uniunea Europeană trebuie să îşi asume această realitate care nu este românească, maghiară, slovacă, ci este europeană şi modalitatea de rezolvare nu poate fi decât una concertată. Pentru moment, este clar că aceste tabere crează un resentiment pe care îl înţelegem foarte bine şi care necesită unele măsuri ”.\n\nÎntrebat dacă autorităţile române sunt conştiente de “ trauma generaţională ” care se produce acum cu emigraţia românească, Petre Roman a răspuns: “ În politica românească a venit vorba despre românii din străinătate doar cu prilejul alegerilor. Cineva a obţinut foarte multe voturi şi a fost ales şi cu asta s-a terminat. Nu se mai scoate nici un cuvânt pe tema asta şi, stând de vorbă cu românii de aici, am constatat frustrarea lor, cât se poate de îndreptăţită, în legătură cu acest dezinteres al statului român, fiindcă statul român este reprezentat de politică, de instituţiile politice. Ei sunt frustraţi, pentru că oamenii de aici reprezintă în cel mai bun caz o sursă de venit. Aşa cum ştim, românii din străinătate, în principal din Italia şi Spania, trimit acasă aproape 7 miliarde de euro, ceea ce nu e chiar puţin. Din păcate, asta e realitatea! ”.",
        "label": "Spania"
    },
    {
        "title": "Cutremur în Spania",
        "content": "Locuitorii din Spania au simțit luni după-amiază, la 17,16 ora locală, un cutremur cu „intensitate importantă”, potrivit specialiștilor, în centrul, estul și sud-estul Peninsulei Iberice.\n\nInstitutul Național de Geografie a confirmat că seismul a avut o magnitudine de 5,4 grade pe scara Richter și că epicentrul a fost localizat în provincia Albacete, în regiunea Castilla La Mancha, la o adâncime de 10 km, în zona localității Ossa de Montiel. Conform experților, magnitudinea mișcării seismice simțită luni la Madrid, Alicante sau Murcia este una importantă, amintind de cutremurul din Lorca, din 2011, în timpul căruia s-au înregistrat importante pagube materiale.\n\nCutremurul a fost mai puternic în provincia Castilla La Mancha, unde locuitorii au relatat că au auzit un zgomot puternic, au simțit cum se mișcă mobila din locuințe și în mai multe case au apărut crăpături în pereți.\n\nÎn zona Madridului, cutremurul s-a simțit intens timp de aproximativ două secunde și a declanșat înmulțirea apelurilor la Centrul de Urgențe 112. Deocamdată, nu au fost înregistrate victime sau pagube, dar cei mai mulți locuitori din zonele afectate au fost speriați din cauza acestui incident.",
        "label": "Spania"
    },
    {
        "title": "Arganda del Rey: Peste 200 de mii de euro în măsuri anticriză şi de integrare a românilor",
        "content": "Comunitatea Madridului şi primăria oraşului Arganda del Rey au semnat recent un acord prin care se angajează să investească 218.000 de euro în acţiuni de integrare a imigranţilor din localitate. Din această sumă, municipalitatea va suporta 65 de mii de euro, iar restul banilor vor fi asiguraţi de guvernul regional. Arganda del Rey este unul dintre oraşele cu cel mai mare indice de populaţie străină şi o mare parte din aceasta este formată din cetăţeni români. Populaţia oraşului nu depăşeşte cu mult 52.000 de persoane, dintre care 14.600 sunt străini (28 %), iar dintre aceştia 11.152 sunt români, 564 – pakistanezi, 406 – ecuadorieni, 323 – marocani.\n\nÎn consecinţă s-ar putea afirma că majoritatea investiţiilor care se vor face prin acest plan vor fi, în special, în beneficiul cetăţenilor români. Acordul dintre Comunitatea Madridului şi primărie a fost semnat de ministrul regional de Imigraţie, Javier Fernández Lasquetty şi primarul localităţii, Pablo Rodríguez Sardinero.\n\nBanii vor fi acordaţi în special măsurilor de integrare prin orientarea în vederea obţinerii unui loc de muncă, în formarea profesională, prin cursuri de limbă şi cultură spaniolă şi pentru programe de integrare a noilor imigranţi, precum şi pentru acţiuni culturale. În ultimii ani, guvernul regional a investit în integrarea străinilor peste 11 milioane de euro.",
        "label": "Spania"
    },
    {
        "title": "Spania: Sute de copii români de etnie rromă - exploatați şi discriminați",
        "content": "Zeci sau poate sute de copii români de etnie romă sunt exploataţi în Spania de părinţii sau rudele lor, fiind obligaţi să fure sau să cerşească. Potrivit Codului Penal spaniol, vârsta la care un copil poate să fie răspunzător pentru faptele sale este de 14 ani, motiv pentru care, de obicei, copiii trimişi în stradă să fure, în special în Madrid, în plin centru, au între 10 şi 14 ani. Unii dintre ei au fost reţinuţi de peste o sută de ori, în doar câteva luni, şi eliberaţi imediat pe baza actelor prezentate de părinţi sau de rude, însă nici o autoritate nu doreşte cu adevărat să îşi asume răspunderea pentru aceşti copii, probabil pentru că eforturile sociale şi financiare sunt uriaşe.\n\nCopiii de rromi români, de multe ori subiectul articolelor defăimătoare la adresa comunităţii românilor din Spania, trăiesc în case de carton în Gallinero, în partea de sud a Madridului, la doar câţiva metri de, probabil, cea mai infectă zonă a Madridului, Cañada Real, populată de traficanţi de droguri şi plină de mizerie, unde, sub ochii poliţiei, dependenţii de droguri se injectează fără nici o problemă, pentru a-şi potoli nevoia de heroină. Separat de traficanţi şi de cei care vin să cumpere droguri, ţiganii români şi-au creat micul lor cartier, unde astăzi trăiesc cam 100 de familii, majoritatea din localitatea Ţăndărei (judeţul Ialomiţa), un oraş celebru în România pentru casele cu turnuleţe ridicate în ultimii ani.\n\nMulţi dintre copiii din Gallinero, care are cam 400 de suflete, dintre care peste jumătate sunt minori, sunt purtătorii tradiţiei unei comunităţi cu foarte puţine oportunităţi şi care, în general, nu ştie să lupte pentru a depăşi problemele cu care se confruntă: sunt obligaţi, atât de comunitate, cât şi de societatea actuală, să abandoneze şcoala şi să se căsătorească foarte devreme. La vârsta pe care societatea modernă o numeşte adolescenţă. De aceea nu e deloc ciudat când o femeie din Gallinero, cu aspectul unei tinere de 35 de ani, îţi spune că are 6 copii. În foarte multe familii din Gallinero, părinţii nu îi lasă pe copii să frecventeze şcoala, chiar dacă organizaţiile Caritas şi Crucea Roşie fac eforturi mari pentru a asigura acestor copii, consideraţi din familii fără resurse, cel puţin o masă pe zi şi condiţii bune de studiu.\n\nPentru mulţi dintre ei, singura educaţie primită este aceea de a fura. La 14 ani, pentru că nu mai pot fi trimişi în stradă, riscul de a fi arestaţi, judecaţi şi condamnaţi fiind prea mare, se întorc în România.\n\nAvocatul Minorului din Madrid, Arturo Canalda, spune că problema infracţionalităţii “ afectează un număr mare de copii, cu vârste cuprinse între 10 şi 14 ani, vârste la care copiii nu pot fi răspunzători penal şi sunt folosiţi de familiile lor pentru comiterea de mici furturi, de delicte pentru a obţine fonduri pe care le folosesc părinţii. Problema constă în riscul la care sunt supuşi aceşti copii, care nu sunt în grija nimănui, chiar dacă au rude în Spania ”. Măsurile trebuie luate mai ales pentru copiii care au fost arestaţi în repetate rânduri, cum e cazul unor minori reţinuţi de peste 100 de ori în numai câteva luni. Pentru aceştia, Avocatul Minorului crede că „ trebuie văzut dacă un copil care a fost reţinut de peste 100 de ori este într-adevăr într-o situaţie de risc. Aşa cum văd eu lucrurile, cred că da, adică o fată care a fost reţinută de atâtea ori, e clar că familia sa, părinţii săi, o pun într-o situaţie foarte complicată. Măsuri pentru cazurile extreme? Da, eu sunt pentru ridicarea tutelei, chiar dacă este vorba de o perioada determinată ”. Arturo Canalda a propus, în mai multe cazuri, asumarea temporară a tutelei pentru aceşti copii, tocmai pentru a-i îndepărta de mediul care îi forţează să comită aceste infracţiuni. “ Familiile acestor copii trebuie să înţeleagă faptul că aceste situaţii nu sunt admisibile, ele sunt responsabile pentru acestea. Copiii sunt mici, fac ce le spun adulţii şi ei comit aceste infracţiuni pentru că cineva le comandă acest lucru şi pentru că aceşti adulţi au beneficii în urma acestor delicte ”. În consecinţă, la setul de infracţiuni se adaugă cele comise de părinţi: corupere de minori, instigare la comiterea de infracţiuni şi captare. L-am întrebat pe Avocatul Minorului de ce nu este posibilă acţiunea justiției, dacă există legi şi mjloace pentru aplicarea ei. Arturo Canalda precizează că legea este interpretabilă şi susţine că “ sistemele de protecţie funcţionează rezonabil în administraţie, însă există diferenţe, de la caz la caz. Problemele apar când există aceste cazuri extreme, cazurile în care trebuie să demonstrăm că e vorba de situații de risc, de lipsa de protecţie chiar atunci când, formal, există rude. Dacă reuşim ca aceşti copii, care au comis foarte multe infracţiuni, să fie incluşi într-o perioadă de readaptare, de reeducare şi să fie chiar guvernul regional autoritatea care îşi asumă tutela lor, pentru o perioadă, o lună, două, trei, ceea ce ar însemna retragerea din mediul în care este îndemnat copilul să comită infracţiuni, atunci părinţii îşi pot da seama că dacă îşi aduc copiii atât de mici în situaţii de genul acesta, pierd, pentru o perioadă, copilul, dar şi orice ajutor social din partea administraţiei ”.\n\nProblema, a mai declarat Canalda, este că legea încurajează administraţia să nu facă acest lucru, adică nu se pune problema asumării tutelei atâta vreme cât aceşti copii au părinţi sau rude care sunt responsabili pentru ei. Depinde, deci, de interpretarea legii şi de deciziile instanţelor regionale.\n\nPe scurt, cercul vicios arată aşa: copilul prins asupra faptei, de obicei furt, din bancomate sau de pe mesele de la terasele din centrul Madridului, este reţinut de poliţiştii de la Grupo de Menores (GRUME), dus la un centru de minori, de unde fuge sau este scos de părinţi, veri, unchi etc, pe baza actelor de identitate. În aceeaşi zi, acelaşi copil este din nou în stradă. În ultimele luni, minorii care dau bătăi de cap autorităţilor acţionează în felul următor: în momentul în care o persoană, aflată în faţa bancomatului, introduce codul PIN, cu o secundă înainte să extragă banii, un copil acoperă, cu o revistă, un afiş, un ziar, fanta prin care ies bancnotele, iar altul îi distrage atenţia victimei. Copilul cu revista ia rapid banii şi fuge mâncând pământul. La colţul străzii, îi bagă în buzunarul celui care coordonează de la distanţă toate mişcările şi acţiunea s-a terminat. Unii spun că un copil poate să ajungă să câştige până la 1500 de euro pe zi, bani care se duc aproape toţi în România, în Ţăndărei, judeţul Ialomita. Acolo, se spune, romii şi-au făcut castele şi o duc boiereşte pe spatele copiilor din Spania şi, în ultimele luni, în Anglia, unde cei din Gallinero au început să se mute, auzind că ajutoarele sociale sunt mai mari. De la Madrid, copiii au început să fie trimişi şi în alte locuri din Spania, în oraşe mai mici sau mai mari.",
        "label": "Spania"
    },
    {
        "title": "Spania a votat OTV-ul",
        "content": "Romanii din Spania au ales PPDD, USL si ARD, in aceasta ordine, potrivit rezultatelor inregistrate la cele 41 de sectii din Spania. La majoritatea sectiilor infiintate pentru alegerile din 9 decembrie, partidul lui Dan Diaconescu a primit cele mai multe voturi, la mare distanta de contracandidatii de la USL si ARD.\n\nLa nivel de colegiu uninominal nr. 1, romanii i-au ales pe primul loc pentru Camera Deputatilor pe Aurelian Mihai (PPDD) si pe Viorel Riceard Badea (ARD).\n\nVoturile alegatorilor pentru candidatii din colegiile pentru diaspora, la Camera Deputatilor si Senat, s-au impartit intre Alianta Romania Dreapta si Uniunea Social Liberala, doar intr-un singur colegiu PP-DD obtinand un numar mai mare de voturi valabil exprimate in alegerile de duminica, potrivit proceselor verbale ale Circumscriptiei electorale nr. 43, informeaza Agerpres.ro .\n\nPentru Senat, in colegiul 1 de diaspora, cele mai multe voturi le-a obtinut Riceard-Viorel Badea din partea ARD (21.727 voturi valabil exprimate), urmat de Cristian David din partea USL (14.811), Eugen-Costinel Mihalache de la PP-DD (13.423). Numarul minim necesar (majoritatea) de voturi valabil exprimate pentru obtinerea unui mandat (parte intreaga) este de 27.060.\n\nIn colegiul 2 Senat de diaspora, candidatul USL a obtinut 2.498 de voturi valabil exprimate, Eugen Ionel Roventa de la ARD – 2.361, pe locul al treilea, la distanta mare, clasandu-se Dorel Singeorzan, candidatul PER, cu 354 de voturi. Numarul minim necesar (majoritatea) de voturi valabil exprimate pentru obtinerea unui mandat (parte intreaga) este de 2.936.\n\nPentru Camera Deputatilor, in colegiul 1 de diaspora, cele mai multe voturi valabil exprimate i-au revenit candidatului PP-DD Aurelian Mihai (12.682), urmat de candidatul USL Victor Socaciu – 12.347 de voturi si candidatul ARD William Gabriel Brinza – 11.787. Numarul minim necesar (majoritatea) de voturi valabil exprimate pentru obtinerea unui mandat (parte intreaga) este de 19.773.\n\nIn colegiul uninominal 2 de diaspora la Camera Deputatilor, candidatul ARD Eugen Tomac a obtinut, conform proceselor verbale, 11.473 voturi valabil exprimate, candidatul USL Victor Alexeev – 1.932 de voturi, iar candidatul PP-DD Gheorghe Vita – 531. Numarul minim necesar (majoritatea) de voturi valabil exprimate pentru obtinerea unui mandat (parte intreaga) este de 7.303.\n\nTot pentru Camera Deputatilor, in colegiul uninominal 3 de diaspora, Mircea Lubanovici (ARD) a obtinut 1.741 de voturi valabil exprimate, Ionela Tanase (USL) – 1.116, iar George Singeorzan (PP-DD) – 173 de voturi. Numarul minim necesar (majoritatea) de voturi valabil exprimate pentru obtinerea unui mandat (parte intreaga) este de 1.696.\n\nIn colegiul 4 de diaspora pentru deputati, candidatul USL Alexandru Ovidiu Raetchi a obtinut 1.291 de voturi valabil exprimate, candidatul ARD Cristina Baturi – 599, pe locul al treilea clasandu-se, conform proceselor verbale ale circumscriptiei 43, candidatul UDMR Csongor Robert Gruman – 160 de voturi valabil exprimate. Numarul minim necesar (majoritatea) de voturi valabil exprimate pentru obtinerea unui mandat (parte intreaga) este de 1.253.\n\nPer total, pe competitori electorali, la Senat, Alianta Romania Dreapta a obtinut 24.088 voturi valabil exprimate, Uniunea Social Liberala – 17.309, PP-DD – 13.707, PER – 2.249, PRM – 1.321, UDMR – 944, iar PPMT – 371. La Camera Deputatilor, cele mai multe voturi valabil exprimate au mers catre ARD – 25.600, USL – 16.686, PP-DD – 13.491, PRM – 1.159, UDMR – 1.154, PER – 443, FDGR – 314, FCER – 202, Uniunea Armenilor din Romania – 164, Asociatia Italienilor din Romania Ro.As.It – 143, Asociatia Partida Romilor ProEuropa – 106, alte 14 formatiuni politice si asociatii obtinand fiecare mai putin de o suta de voturi.\n\nColegiul uninominal 1 pentru strainatate este format din urmatoarele tari: Andorra, Austria, Belgia, Bulgaria, Cipru, Danemarca, Elvetia, Estonia, Finlanda, Franta, Germania, Grecia, Irlanda, Islanda, Italia, Letonia, Liechtenstein, Lituania, Luxemburg, Malta, Monaco, Norvegia, Polonia, Portugalia, Regatul Unit al Marii Britanii si Irlandei de Nord, Republica Ceha, San Marino, Slovacia, Slovenia, Spania, Suedia, Tarile de Jos (Olanda), Ungaria, Vatican/ Sfantul Scaun.\n\nColegiul uninominal 2 pentru strainatate cuprinde urmatoarele tari: Albania, Armenia, Azerbaidjan, Bangladesh, Belarus, Bhutan, Bosnia si Hertegovina, Brunei, Cambodgia, China, Coreea de Nord, Coreea de Sud, Croatia, Filipine, fosta Republica Iugoslava a Macedoniei, Georgia, India, Indonezia, Japonia, Kargazstan, Kazahstan, Laos, Malaezia, Maldive, Myanmar (Birmania), Mongolia, Muntenegru, Nepal, Republica Moldova, Rusia, Serbia, Singapore, Sri Lanka, Tadjikistan, Thailanda, Timorul de Est, Turcia, Turkmenistan, Ucraina, Uzbekistan, Vietnam.\n\nColegiul uninominal 3 pentru strainatate este format din Antigua si Barbuda, Argentina, Australia, Bahamas, Barbados, Belize, Bolivia, Brazilia, Canada, Chile, Columbia, Costa Rica, Cuba, Dominica, Ecuador, El Salvador, Fiji, Grenada, Guatemala, Guyana, Haiti, Honduras, Insulele Marshall, Insulele Solomon, Jamaica, Kiribati, Mexic, Micronezia, Nauru, Nicaragua, Noua Zeelanda, Palau, Panama, Papua-Noua Guinee, Paraguay, Peru, Republica Dominicana, Saint Kitts si Nevis, Saint Lucia, Saint Vincent si Grenadine, Samoa, Statele Unite, Suriname, Tonga, Trinidad si Tobago, Tuvalu, Uruguay, Vanuatu, Venezuela.\n\nColegiul 4 de deputati pentru strainatate este format din Afganistan, Africa de Sud, Algeria, Angola, Arabia Saudita, Bahrain, Benin, Botswana, Burkina Faso, Burundi, Camerun, Capul Verde, Ciad, Comore, Congo, Cote d’Ivoire (Coasta de Fildes), Djibouti, Egipt, Emiratele Arabe Unite, Eritreea, Etiopia, Gabon, Gambia, Ghana, Guineea, Guineea Ecuatoriala, Guineea-Bissau, Iordania, Irak, Iran, Israel, Kenya, Kuweit, Lesotho, Liban, Liberia, Libia, Madagascar, Malawi, Mali, Maroc, Mauritania, Mauritius, Mozambic, Namibia, Niger, Nigeria, Oman, Pakistan, Palestina, Qatar, Republica Centrafricana, Republica Democratica Congo, Rwanda, Sao Tome si Principe, Senegal, Seychelles, Sierra Leone, Siria, Somalia, Sudan, Swaziland, Tanzania, Togo, Tunisia, Uganda, Yemen, Zambia, Zimbabwe.\n\nPentru Senat au fost organizate doua colegii uninominale – colegiul 1 cuprinde colegiile 1 si 2 pentru Camera Deputatilor, iar colegiul 2 – colegiile uninominale 3 si 4 de deputati.",
        "label": "Spania"
    },
    {
        "title": "O româncă printre tinerele decedate în tragedia de la Tarragona",
        "content": "Ministerul Afacerilor Externe confirma moartea unei studente de cetăţenie română în accidentul de autocar care a avut loc în Spania, duminică, 20 martie 2016, în apropierea localităţii Freginals, din Tarragona.\n\nConsulatul General al României la Barcelona este în legătură cu familia persoanei decedate şi cu autorităţile spaniole competente şi va acorda asistenţa consulară necesară.\n\nDecesul cetăţeanului român a fost confirmat de autorităţile spaniole în cursul ‎ acestei nopţi, ca urmare a procedurilor complexe de identificare a victimelor.\n\nConsulatul General al României la Barcelona a contactat în regim de urgenţă autorităţile spaniole şi o echipă mobilă a oficiului consular s-a deplasat la locul accidentului în Freginals, la morga din Tortosa la care au fost transportate persoanele decedate, precum şi la Centrul de Management al Crizei constituit de autorităţile locale, se precizează în comunicatul MAE.\n\nAutocarul venea de la Valencia cu 61 de pasageri, majoritatea studenti straini si la ora 6 dimineata a parasit sensul de mers, pe autostrada, in apropierea localitatii Freginals, din Catalonia.\n\nDupa ce a atins parapetul cu partea dreapta, autocarul a fost proiectat pe cealalalta directie a soselei unde s-a ciocnit cu un autoturism in care se aflau 2 persoane, care au fost ranite in urma impactului.\n\nAutoritatile cred ca o eroare umana ar putea fi cauza principala a accidentului, cu toate ca ancheta nu s-a finalizat inca. Șoferul nu a consumat alcool sau droguri și urmează să fie audiat în calitate de cercetat.",
        "label": "Spania"
    },
    {
        "title": "Roman din Spania, acuzat ca a angajat 144 de compatrioti doar pe hartie",
        "content": "O firma gestionata de un cetatean roman din orasul Castellon de la Plana este cercetata pentru 144 de romani angajati pentru care nu s-au platit nici un fel de impozite. Anchetatorii banuiesc ca operatiunea a avut ca scop sa fraudeze statul spaniol si sa le permita persoanele, contractate fictiv, sa primeasca apoi ajutorul de somaj.\n\nFirma Atlantico Prestaciones nu platea contributiile la Asigurarile Sociale din Spania, nu declara TVA-ul si nu achita impozitul de societate comerciala inca din 2006 cand a fost creata, potrivit publicatiei Periodico Mediteraneo care citeaza surse din randul anchetatorilor. \n\n\n\nAdministratorul firmei este un roman, GVB, care ar fi angajat 144 de compatrioti din localitatile Castellon de la Plana, Grao, Villarreal si Almassora. Garda Civila spaniola a deschis o ancheta asupra activitatilor firmei, iar administratorul roman a fost chemat sa declare in fata judecatorului.\n\nCetateanul roman este acuzat ca a creat doua firme fantoma care se ocupau cu servicii de curatenie. Prima a fost creata in 2006 si in cadrul sau au fost angajate 144 de persoane, toate de nationalitate romana. La un moment dat, autorul acestei operatiuni si-ar fi dat seama ca a fost declansata o ancheta si pe baza acestui motiv i-a concediat pe toti angajatii, dupa care i-a contractat la alta firma care realiza servicii de curatenie in regiunile Valencia, Cuenca si Tarragona. \n\n\n\nInspectorii de la Directia Generala a Muncii si-au dat seama ca ceva nu este in regula dupa ce au descoperit ca firma Atlantico Prestaciones avea doua sedii. Unul dintre ele era pe o strada din Castellon, dar la un numar care nu exista, iar celalalt sediu era intr-un apartament, unde nimeni nu putea sa ofere informatii despre activitatea firmei.\n\nIn urma anchetei 9 persoane au fost acuzate si sunt cercetate in stare de libertate pentru fals, frauda si incalcarea drepturilor muncitorilor, iar Tribunal Superior de Justitie din Comunitat Valenciana a chemat in instanta aproape 200 de persoane.",
        "label": "Spania"
    },
    {
        "title": "A vândut o mașină după ce i-a șters 200 000 de km",
        "content": "Un român din Asturia a fost arestat de poliția spaniolă pentru că a vândut o mașină cu kilometrajul trucat.\n\nBărbatul, în vârstă de 39 de ani, ar fi cumpărat un autorism de gamă medie și i-ar fi redus numărul de kilometri parcurși cu 200 de mii.\n\nDupă aceea, mașina a fost vândută la un preț modic unei femei care locuiește în orașul Avilés, din nordul Spaniei.\n\nVictima înșelătoriei și-a dat seama de adevărata stare a mașinii după ce a realizat verificarea tehnică.\n\nInspectorii au descoperit că cifrele oficiale din evidențele lor contraziceau kilometrajul de la bordul autovehiculului.\n\nFemeia a depus o plângere și poliția a reușit să-l localizeze pe român, care vânduse mașina prin intermediul unei firme.",
        "label": "Spania"
    },
    {
        "title": "Apel către toţi românii din Spania: \"Votaţi la alegerile locale din 2011 din Spania!\"",
        "content": "Publicaţia noastră a lansat la începutul anului o campanie fără precendent în istoria scurtă a comunităţii noastre. „Dacă ai ales Spania, alege şi primarul!” a fost un îndemn la integrare şi un semnal pentru toţi românii care cred că actuala criză economică este cea mai mare problemă a lor. Cel mai grav lucru care i se poate întâmpla unei comunităţi cum este cea românească este să fie invizibilă. Şi un grup de oameni care nu-şi manifestă identitatea până la urmă îşi pierd drumul în viaţă, pentru că, vorba aceea, nu uita de unde vii ca să ştii unde te îndrepţi.\n\nOricât de bine sau de rău ne-ar fi în Spania, niciodată nu trebuie să ne uităm originea, pentru că un om care-şi reneagă ţara şi cultura în care s-a născut nu se va simţi nicăieri acasă.\n\nDe aceea, dacă „Românul” are vreun rost ca publicaţie românească, acela este de a le oferi cititorilor, românilor, şansa de a fi informaţi şi de a putea acţiona în consecinţă cu satisfacerea nevoilor.\n\nNe dorim ca la alegerile locale din 2011, românii din Spania să voteze masiv pentru a trăi mai bine şi, nu în ultimul rând, pentru a da un semnal clar societăţii spaniole şi politicienilor: că românilor le pasă!\n\nPână acum s-au înscris la alegeri doar 12% dintre românii cu drept de vot din Spania, iar cetăţenii europeni care doresc să voteze trebuie să se înscrie în registrul electoral spaniol. Înscrierea se face la primărie, prin internet ( https://sede.ine.gob.es ) cu NIE şi certificat electronic sau semnând scrisoarea de la Oficiul Electoral, în cazul celor care eu primit-o.\n\nVotul nu este un moft sau un drept opţional. Este o datorie faţă de copiii şi familia fiecăruia. Este singura formă de a schimba prezentul şi viitorul. Să votezi este o obligaţie faţă de toţi cei care ne sunt dragi. Dacă nu votezi, nu contezi pe lista de priorităţi a politicienilor. Dacă nu votezi, nu ai dreptul să fii nemulţumit. Dacă nu votezi, înseamnă că nu exişti.\n\nDacă ai ales Spania, alege şi primarul! Românii sunt cetăţenii europeni cu drept de vot, cei mai numeroşi din Spania, iar participarea la alegerile locale oferă o mai mare vizibilitate comunităţii româneşti, care va decide astfel, la un loc cu ceilalţi locuitori, cum se investeşte banul public la nivel local. În acelaşi timp, românii sunt străinii cei mai numeroşi care contribuie la bugetul Spaniei prin plata taxelor şi impozitelor. În Spania trăiesc peste 830 de mii de români, dintre care peste 650.000 au vârsta legală pentru a vota. Cine nu votează şi cine nu participă la viaţa socială nu există pentru comunitate, iar data limită pentru înscrierea pe listele electorale este 15 ianuarie 2011.\n\nSă nu ratăm şansa de a arăta că românii din Spania au educaţie democratică şi nu sunt cetăţenii invizibili, care plătesc impozite şi consumă, dar nu au nimic de spus.\n\nMai multe informaţii despre înscrierea la vot, pe pagina web voteaza.romanul.eu sau la 901-101-900 (Oficina del Censo Electoral).",
        "label": "Spania"
    },
    {
        "title": "Românii dau spargeri „la semafor” în centrul Madridului",
        "content": "Dupa ani de zile in care centrul istoric al Madridului a fost principala zona de actiune a minorilor romani de etnie rroma, organizati in grupuri de hoti pe la terase sau la bancomate, acum o alta strada circulata a ajuns sa fie nesigura din cauza acestora.\n\nProprietarii magazinelor si restaurantelor din strada Jose Abascal, o strada foarte circulata din Madrid, au depus plangeri la administratia locala impotriva romanilor care actioneaza in zona lor, furand de pe la mese sau la semafor. \n\n\n\nOamenii se plang ca in zona isi fac veacul aproximativ 20 de romani, majoritatea rromi si minori, care se indeletnicesc cu spalatul parbrizelor masinilor care opresc la semafor. Strada Jose Abascal este foarte aglomerata pentru ca are multe semafoare si de acolo se poate accede la tunelul care duce in afara Madridului, drept pentru care, masinile circula destul de incet.\n\nAcest fapt era un prilej bun pentru unii tineri spanioli care profitau de timpul petrecut de soferi la semafor si executau numere de jonglerie pe trecerea de pietoni, dupa care primeau bani de la oameni. De la o vreme insa, au aparut si micile bande de romani de etnie rroma, constienti de faptul ca pana la 14 ani nu pot fi arestati si actioneaza cu dibacie acolo unde soferii nu sunt atenti sau lasa usa din dreapta descuiata. \n\n\n\nRaspunsul autoritatilor este ca nu se poate face nimic pentru ca autorii micilor jafuri sunt minori si dupa ce sunt retinuti sunt eliberati din nou. De aceea, persoanele afectate solicita o mai mare prezenta a Politiei in zona.",
        "label": "Spania"
    },
    {
        "title": "Scade pentru prima data numarul romanilor din Madrid",
        "content": "Ultimele cifre publicate de autoritatile de la Madrid despre populatia straina au confirmat ca romanii incep sa plece din regiune, din cauza crizei si a somajului. In ciuda acestei tendinte de scadere, care afecteaza aproape toate comunitatile de straini, autoritatile spaniole nu cred ca se prevede o intoarcere in numar mare a romanilor.\n\nFoarte multi compatrioti s-au stabilit in regiune impreuna cu familia si majoritatea incearca sa depaseasca prin orice mijloace aceasta criza, fiind motivati si de faptul ca in Romania nu exista inca alternative pentru ei.\n\nNumarul romanilor din Madrid inregistreaza pentru prima data o scadere de la inceputul migratiei romanesti catre Spania. Este vorba de o reducere mica, de aproximativ 1400 de persoane, care nu anunta, in opinia autoritatilor madrilene, o intoarcere masiva in Romania. In ciuda acestei scaderi, romanii continua sa fie cei mai numerosi straini din regiunea Madridului, ajungand la 221 de mii de persoane.\n\nLipsa locurilor de munca a provocat insa o reducere a numarului de sosiri, iar intr-un an comunitatea romaneasca s-a restrans cu 0,6 la suta, dar cifra este deocamdata prea mica pentru a putea fi considerata drept anticiparea unui fenomen de masa. Nici oficialii madrileni nu se asteapta la o intoarcere masiva a romanilor, pentru ca, in ciuda conditiilor de criza, romanii continua sa se descurce mai bine la Madrid decat in Romania.\n\n„ In orice caz, comunitatea romaneasca este foarte integrata in Madrid. De asemenea au posibilitatea de a se duce mai des in tara de origine si multi si-au adus aici si familia „, a precizat Salvador Victoria, ministru regional al Madridului pentru Probleme Sociale si Imigratie. Chiar daca somajul este de aproape 23 la suta in Spania, la Madrid doar 20 de mii de romani sunt inregistrati oficial in somaj. Madridul a continuat sa ofere mai multe oportunitati de munca in ultimii ani de criza.\n\n„ Romanii s-au straduit sa se integreze si eu cred ca au reusit sa-si pastreze nu doar valorile culturale si de identitate, dar mai ales cele umane. Toti muncesc si se straduiesc sa treaca de aceasta criza cu imaginatie, munca si mult efort, in primul rand „, ne-a declarat Anka Moldovan, consultant in cadrul Ministerului Regional de Probleme Sociale, la Agentia de Imigratie si Cooperare Madrid.\n\nDatele publicate de Ministerul Regional pentru Probleme Sociale din Madrid arata ca anul trecut, pana la 1 ianuarie 2012, numarul strainilor din regiune a scazut cu 56.296. Aceste cifre sunt influentate si de faptul ca in ultimul an peste 30.000 de imigranti au obtinut cetatenia spaniola. La 1 ianuarie 2012, in regiune traiau 1.047.174 de straini, cu 0,8 % mai putin decat in 2011, si reprezinta 15,98 % din populatia Comunitatii Madrid. „ Din ianuarie 2011, populatia straina continua sa scada. Daca acum un an vorbeam despre o scadere de 15.521 de persoane, acum se observa o scadere importanta a strainilor cu 56.269 „, a precizat Salvador Victoria, ministrul regional al Comunitatii Madrid pentru Probleme Sociale.\n\nIn Spania, in comparatie cu celelalte comunitati de imigranti, romanii au facut fata destul de bine crizei, inca din 2008, cand au crescut contractele de munca, in special in agricultura. Peste 912 mii de romani traiesc acum in Spania si sunt in continuare cei mai numerosi imigranti, la fel ca si in regiunea capitalei, Madrid.\n\nCu o scadere de 1368 de persoane, comunitatea romaneasca (221.160) se mentine pe primul loc in lista nationalitatilor straine din regiune reprezentand 21,12 % dintre strainii care s-au stabilit in regiune. Romanii sunt prezenti in majoritatea municipiilor madrilene si in multe dintre ele detin majoritatea in randul strainilor. In regiune, ca numar de membri, urmeaza comunitatea ecuadoriana (99.306), cea marocana (88.870), columbiana (62.284) si peruana (54.158). Chiar daca se afla pe locul 6, comunitatea chinezilor (47.157) a crescut cel mai mult in 2011 cu 3,17 %.",
        "label": "Spania"
    },
    {
        "title": "Spaniol arestat pentru că vindea contracte false românilor",
        "content": "Poliția spaniolă a arestat un bărbat care este acuzat că vindea contracte de muncă false românilor din Guadalajara.\n\nEste vorba de un cetățean spaniol care câștiga la fiecare țeapă câte 200 de euro.\n\nPotrivit autorităților din Guadalajara, persoana reținută îi însoțea pe românii care aveau nevoie de rezidență la Oficina de Extranjería pentru a-i „ajuta” să obțină certificatul NIE de cetățean al Uniunii Europene, rezident în Spania.\n\nAjutorul oferit de cetățeanul spaniol consta, de fapt, în vânzarea unor contracte de muncă false în baza cărora se puteau obține mai ușor certificatele de rezident comunitar.\n\nPentru a-i convinge pe românii care aveau nevoie de acte, spaniolul le arăta o insignă de polițist și spunea că lucrează la secția de poliție din oraș.\n\nAncheta a scos la iveală faptul că bărbatul era ajutat de alte 6 persoane care sunt cercetate acum de poliția din Guadalajara.",
        "label": "Spania"
    },
    {
        "title": "Români acuzați că și-au aruncat copilul la gunoi",
        "content": "O pereche din orașul spaniol Pilar de la Horadada (Alicante) este acuzată de moartea unui bebeluș care a fost găsit marți într-un container de gunoi.\n\nCorpul neînsuflețit al copilului era înfășurat într-o pătură și ascuns într-o pungă de gunoi. A fost găsit de un om al străzii care căuta mâncare.\n\nAcesta le-a spus vecinilor care se aflau în preajmă că a găsit un corp în interiorul containerului și aceștia au chemat poliția și serviul medical de urgență.\n\nDupă prima analiză, anchetatorii au stabilit că bebelușul murise în urmă cu câteva ore și au început căutările.\n\nAgenții Gărzii Civile au încercat să descopere femeile însărcinate din zonă și cu ajutorul vecinilor au ajuns și la ușa cuplului de naționalitate română.\n\nCând au văzut că femeia născuse, dar copilul lipsea, agenții i-au reținut pe soți împreună cu o altă pereche, tot de naționalitate română, care locuia în același apartament.\n\nJudecătorul care a realizat prima audiere a cazului a acceptat solicitarea procurorului de arestare sub acuzația de omucidere în cazul presupușilor părinți ai copilului, iar cealaltă pereche va fi cercetată în libertate pentru acuzația de complicitate.\n\nCorpul bebelușului a fost dus la Institutul de Medicină Legală pentru autopsie, iar femeia a fost examinată de medici.",
        "label": "Spania"
    },
    {
        "title": "VIDEO: 5 români săltați de poliție la Alicante",
        "content": "Polițiștii spanioli i-au arestat pe 5 români la Alicante, care se lăudau pe Facebook cu hoțiile comise pe litoralul de la Mediterană.\n\nPoliția spaniolă îi acuză de jefuirea sistematică a turiștilor străini de pe litoralul mediteranean, pe care-l călcau în fiecare vară.\n\nGrupul era foarte bine organizat, iar 3 dintre ei fuseseră arestați până acum de 130 de ori pentru furturi similare.\n\nDupa o vara plină in Spania se întorceau toamna în România, unde hoții se lăudau pe rețelele de socializare cu achiziții imobiliare sau cu mașini de lux. Drept urmare, mulți tineri se prezentau drept candidați ca să participe la următoarea „campanie” a organizației, în perioada estivală.\n\nAgenții au descins la două locuințe din Alicante și după arestarea celor 5 români, cu vârste cuprinse între 19 și 31 de ani, au descoperit zeci de ceasuri, brățări, inele, ochelari, telefoane mobile și chiar și cămăși furate.\n\nMembrii grupării închiriau mașini cu documente și permise false și le foloseau ca să parcurgă tot litoralul spaniol de la Marea Mediterană, în căutarea victimelor.\n\nDupă o „recoltă” consistentă obișnuiau să dispară câteva săptămâni, ca să iasă din atenția poliției.\n\nJefuiau turiștii neatenți sau cetățeni arabi care traversau Spania de la Nord la Sud în special în benzinăriile de pe autostrăzi și în parcările mall-urilor și aeroporturilor.",
        "label": "Spania"
    },
    {
        "title": "VIDEO Agresorul din Algeciras prins când fugea în România",
        "content": "Imaginile video în care poate fi văzută o femeie din Algeciras cum este atacată cu sălbăticie de un român vor rămâne multă vreme pe retina tuturor.\n\nAgresiunea a fost de o brutalitate greu de imaginat, iar victima a supraviețuit ca prin minune după ce a primit patru pumni și două lovituri de genunchi în cap.\n\nAutorul atacului a fugit cu poșeta femeii, care a rămăs năucită la pământ.\n\nDatorită înregistrărilor video din scara blocului în care s-a produs agresiunea, poliția spaniolă a reușit să-l identifice pe agresor. Este vorba de S.M.G., un român de 30 de ani, care este bănuit și de comiterea altor agresiuni asemănătoare.\n\nPentru prinderea lui până și ministrul spaniol de Interne, Juan Ignacio Zoido, a publicat fotografia pe contul de Twitter.\n\nDupă patru zile în care a încercat să-și schimbe înfățișarea, S.M.G. a fost prins pe peronul de autobuze din Málaga.\n\nÎn fața polițiștilor spanioli nu a opus niciun fel de rezistență, cu toate că potrivit imaginilor domină artele marțiale.\n\nVictima românului a ajuns de urgență la spital unde a primit îngrijiri și probabil că va rămâne cu sechele pe viață.\n\nSălbăticia cu care românul a atacat-o pe femeie a stârnit furia multor spanioli care și-au exprimat opiniile pe forumurile publicațiilor.",
        "label": "Spania"
    },
    {
        "title": "MAE a făcut reduceri la unele taxe consulare",
        "content": "Taxele consulare pentru înscrierea certificatelor de naştere şi de căsătorie s-au redus semnificativ de la 1 septembrie. Printr-o postare pe pagina web, Ambasada Romaniei la Madrid, informează că, începând cu data de 1 septembrie a.c., au fost reduse taxele consulare aplicate înscrierii certificatelor de naştere şi căsătorie eliberate de autorităţile străine, în registrele de stare civilă româneşti.\n\nNoul cuantum al taxelor consulare pentru înscrierea certificatelor de naştere şi a celor de căsătorie, eliberate de autorităţile străine, în registrele de stare civilă româneşti în termen de până la 6 luni de la naşterea copilului sau de la înregistrarea căsătoriei la autorităţile străine este de 110 euro . Dacă înscrierea se face la mai mult de 6 luni de la naşterea copilului sau de la înregistrarea căsătoriei la autorităţile străine, cuantumul aferent este de 155 de euro . În ambele cazuri, traducerea documentelor străine trebuie realizată de un traducător autorizat.\n\nÎnainte de această reducere, taxa consulară pentru înscrierea certificatelor de naştere şi de căsătorie era de 170 de euro, până la 6 luni şi de 235 de euro, dacă se depăşea această perioadă.",
        "label": "Spania"
    },
    {
        "title": "Românul, prima publicație românească la chioșcuri în Spania",
        "content": "Știrile românilor din Spania ajung, în premieră, la chioșcurile de ziare pe aceeași tejghea cu publicațiile spaniole de prestigiu.\n\nOdată cu intrarea în rețeaua de distribuție a presei spaniole, Românul își deschide paginile atât pentru publicul spaniol, interesat de România, dar mai ales pentru românii care trăiesc în Spania și pe care i-a obișnuit cu știrile de care au nevoie.\n\nPrintr-o ediție consistentă, de 24 de pagini, cu articole originale și informații de interes, Românul devine astfel primul ziar românesc care își urmează cititorii la chioșcurile de ziare și care le oferă informații de actualitate de primă mână:\n\nLuciana Antofi semnează un amplu portret al noului președinte al României – „ Klaus Iohannis, un președinte neamț pentru România ” , care semnalează, pe parcusul a 6 pagini, toate etapele unei cariere care a început acum 14 ani la Sibiu și care continuă astăzi la Cotroceni.\n\nJurnalistul spaniol de origine română, Adrian Mac Liman , fost corespondent pentru El Pais și reputat analist internațional, ne oferă în această ediție o viziune limpede asupra turbulențelor de la Răsărit, într-un articol cu titlul „Putin și dușmanii de altădată” , cuprins în pagina de informații internaționale.\n\n„Balans între realități cutremurătoare” este titlul unui articol de opinie semnat de jurnalista Ruxandra Constantinescu , care așează în oglindă realitatea românească și pe cea spaniolă la final de an, iar rubrica știrilor despre românii din Spania se concentrează pe campania de înscriere a românilor la alegerile locale din Spania.\n\nEditorialul ediției , semnat de Felix Damian , încearcă să sublinieze tocmai importanța participării românilor la viața politică din Spania, zguduită acum de schimbări majore și, penetrată pe alocuri, de apariția unor reprezentanți politici care sunt împotriva străinilor.\n\nRomânul a organizat în ultima lună o serie de întâlniri și interviuri cu primari sau reprezentanți ai autorităților spaniole ca să stimuleze înscrierea românilor în registrul electoral și, în acest sens, au fost difuzate știri și clipuri video cu mesaje din partea oficialilor spanioli, adresate românilor din Spania.\n\nToate informațiile despre situația permiselor românești în Spania, din 19 ianuarie\n\nUna dintre informațiile utile cu cel mai mare impact în aceste momente este, fără îndoială, rubrica utilă despre „Noua situație a permiselor românești de conducere” .\n\nO parte dintre permisele de conducere vor fi afectate de modificarea legii spaniole, care va intra în vigoare în 19 ianuarie. În paginile ediției noastre găsiți toate detaliile cu privire la situațiile în care se pot afla posesorii de permise auto și care sunt pașii de urmat pentru a evita amenzile poliției spaniole. Tot din actualitatea spaniolă ne-a mai atras atenția și noul ajutor de șomaj care va fi acordat persoanelor care nu găsesc de multă vreme un loc de muncă.\n\nÎmplinirea a 25 de ani de la Revoluția din 1989, care a marcat căderea regimului comunist al lui Nicolae Ceaușescu, nu putea să lipsească din paginile acestei ediții, unde veți găsi o sinteză semnată de Luciana Antofi sub titlul „Filmul unei revoluții” și o analiză cuprinzătoare a momentului istoric, în Europa, la „25 de ani de la Căderea Cortinei de Fier”.\n\nInterviul ediției: „Românii nu trebuie să se simtă imigranți în Madrid”\n\nPersonajul care apare, în acest număr, la interviul ediției este Salvador Victoria , ministrul regional pentru Justiție și purtător de cuvânt al guvernului regiunii Madrid, un prieten al României.\n\nOficialul madrilen a stat de vorbă cu Românul despre comunitatea românească din Madrid și ne-a povestit cum i s-a părut Bucureștiul, la finala UEFA, dintre Atletico Madrid și Athletic Bilbao.\n\nPagina de cultură vă oferă un interviu excepțional cu Roberto Cueto , prestigios critic de film, membru al juriului Festivalului de Film de la San Sebastian, care spune clar și răspicat, în spaniolă, că „Filmul românesc are o reputație ireproșabilă” .\n\nTot în categoria articolelor de cultură intră și un material bilingv despre „Crăciunul la români” , care poate fi cunoscut și de spanioli sub titlul ”La Navidad rumana, una fiesta cristiana del Este” .\n\nToate aceste informații și alte știri utile le puteți citi doar în ziarul Românul, care poate fi cumpărat acum de la chioșcurile de ziare și de la punctele de distribuție din rețeaua Românul la prețul de 1,20 euro exemplarul.\n\n* Dacă ziarul Românul nu ajunge la chioșcul tău preferat, scrie-ne prin email la redactia@romanul.eu și vom avea grijă ca data viitoare să nu lipsească!",
        "label": "Spania"
    },
    {
        "title": "Un copil român s-a înecat după ce a scăpat mingea în râu",
        "content": "Corpul neînsuflețit al unui copil de 15 ani a fost găsit miercuri în apele râului Sil, din provincia Ponferrada, după ce o zi de căutări.\n\nBaiatul se juca în preajma unui pod peste râul Sil și se pare că a căzut în apă în timp ce încerca să prindă o minge. Din informațiile publicate de presa locală, copilul se juca pe pod cu fratele său de 17 ani și mingea ar fi ajuns în apă.\n\nÎn încercarea de a prinde mingea, băiatul de 15 ani a căzut în apă, iar fratele său de 17 ani s-a aruncat și el ca să-l salveze, dar se pare că nici unul nu știa să înoate.\n\nAgenții de poliție care au ajuns la fața locului au reușit cu greu să-l scoată din râu pe fratele cel mare, dar nu l-au găsit pe celălalt.\n\nLa scurt timp după aceea autoritățile au declanșat o operațiune de căutare, dar corpul a fost găsit de-abia a doua zi, după ce au fost închise special porțile lacului de acumulare Bárcena și nivelul apei râului a scăzut.\n\nCadena Ser Ponferrada informează că părinții copilului decedat sunt îndurerați și au avut nevoie de asistență medicală, în timp ce mai multe rude au participat la căutări.",
        "label": "Spania"
    },
    {
        "title": "Patru tineri romani morti la Cordoba",
        "content": "Patru romani, doi dintre ei minori, au murit sambata, 15 decembrie intr-un tragic accident rutier petrecut la Cordoba. Tragedia s-a produs intr-o intersectie pe soseaua A-386, la km 19,5, in propierea localitatii Montalban.\n\nAutoturismul in care se aflau 5 tineri romani s-a ciocnit cu un camion, al carui sofer a suferit rani usoare.\n\nLocalnicii denunta faptul ca in acel loc se produc numeroase accidente, iar surse din randul investigatorilor, citate de presa spaniola , vorbesc de un posibil exces de viteza, in urma caruia autoturismul Seat Cordoba ar fi ajuns pe sensul opus.\n\nAutoturismul a fost transformat intr-un morman de fiare, iar unicul supravietuitor, un roman de 23 de ani, se afla la Terapie Intensiva. Victimele, trei tineri si o fata, aveau varste cuprinse intre 15 si 23 de ani si traiau in localitatea Montilla.",
        "label": "Spania"
    },
    {
        "title": "Un roman din Madrid a cazut de la etajul 4",
        "content": "Un barbat de 35 de ani de nationalitate romana a murit, astazi, dupa ce a cazut de la etajul 4 al unei cladiri din Madrid. Tanarul lucra pe schela la etajul 4 al unei cladiri din cartierul Villaverde din capitala Spaniei si la un moment dat a cazut in conditii inca neelucidate.\n\nIn urma impactului, barbatul a suferit un stop cardiac si traumatisme cranio-cerebrale. Dupa sosirea la fata locului, pe strada Arroyo Bueno, medicii de la serviciul de Urgenta SAMUR au incercat timp de 30 de minute sa-l reanimeze, insa fara succes.\n\nPolitia Judiciara a demarat o investigatie, iar agentia Europa Press a publicat informatii potrivit carora se pare ca romanul nu era asigurat cu hamul de protectie in momentul producerii accidentului.",
        "label": "Spania"
    },
    {
        "title": "Un român a fost ucis pe plajă la Valencia",
        "content": "Un tânăr de 24 de ani a murit în noaptea de Sânziene pe plaja Malvarrosa din Valencia după ce a fost înjunghiat în spate.\n\nPresupusul autor al agresiunii este un minor de 17 ani, care l-ar fi înjunghiat pe tânăr pe la spate.\n\nTragedia s-a produs 3:15 noaptea, în timpul sărbătorii de San Juan, când tinerii se adună pe plajă și aprind focuri.\n\nVictima cu inițialele C.A.M., de 23 de ani, se distra împreună cu prietenii săi pe plajă și la un moment dat două grupuri de tineri spanioli au început să se certe și să se bată.\n\nTânărul ar fi intervenit ca să ia apărarea cuiva și ar fi avut o dispută cu unul dintre tinerii spanioli. La final cele două grupuri s-au despărțit, dar minorul de 17 ani, care avusese conflictul direct cu tânărul român, ar fi făcut rost de un cuțit.\n\nS-a întors după român și apoi l-ar fi înjunghiat pe la spate, direct în inimă, după care a fugit cu prietenii săi. Tânărul și-a pierdut cunoștința și a căzut pe plajă foarte aproape de valurile mării. Doi polițiști locali au fost primii care au ajuns la fața locului și l-au tras deoparte pe român.\n\nMedicii de la Crucea Roșie au încercat să-l salveze după ce tânărul a primit primul ajutor de la doi salvamari. Câteva sute de persoane s-au adunat pe plajă ca să vadă ce se întâmplă, iar medicii au intins cearsafuri de jur împrejur.\n\nÎn ciuda eforturilor, tânărul român a murit din cauza faptului că rana provocată era foarte gravă. Presupusul agresor, un minor de 17 ani, cetățean spaniol de etnie rromă, a fost arestat la scurt timp de polițiști care l-au văzut cum încerca să arunce cuțitul.\n\nDin primele informații, judecătorul a decis internarea sa temporară într-un centru de minori.",
        "label": "Spania"
    },
    {
        "title": "Muncitor roman paralizat si despagubit cu 815.000 de euro",
        "content": "Fostii sefi ai unui muncitor roman din regiunea Valencia trebuie sa-l despagubeasca pe acesta pentru ca a suferit un accident grav la locul de munca, unde nu erau respectate normele de protectie.\n\nAccidentul s-a produs in 18 octombrie 2006 in localitatea Pobla de Farnals in timpul constructiei unei sali de restaurant, iar Ilie B., de 39 de ani, a suferit un accident foarte grav, in urma caruia a ramas paralizat, scrie publicatia Levante .\n\nBarbatul lucra pe o schela care, potrivit sentintei judecatoresti, nu era prevazuta cu elementele de siguranta, stabilite de legislatie. Schela pe care se afla romanul era mai inalta de 2 metri si nu avea o bara de protectie si nici o scara laterala, iar el nu purta casca sau ham. La un moment dat muncitorul roman a cazut de pe schela si a suferit leziuni la nivelul coloanei, in urma carora a ajuns paralitic in proportie de 80 la suta.\n\nJudecatoria Nr. 2 din Valencia i-a condamnat pe patronul firmei, pe seful de santier, pe arhitect („ arquitecto tecnico „) si pe responsabilul cu protectia muncii, la plata unei indemnizatii de 815.930 de euro si la un an si trei luni de inchisoare.\n\nProcuratura din Valencia a precizat ca este vorba despre una dintre cele mai mari indemnizatii care au fost acordate pana acum in regiune, pentru o persoana afectata in urma unui accident de munca.",
        "label": "Spania"
    },
    {
        "title": "Școlarizarea tinerilor români de pretutindeni 2014 - 2015",
        "content": "Ministerul Educaţiei Naţionale a finalizat „Metodologia pentru şcolarizarea românilor de pretutindeni, în învăţământul din România, începând cu anul şcolar/universitar 2014–2015”.\n\nMetodologia se află publicată pe site-ul Ministerului Educaţiei Naţionale (http://edu.ro/index.php/articles/21684). \n\n Dosarelor tinerilor care doresc să candideze pe locuri de studii ca bursieri ai statului trebuie să ajungă la Oficiului pentru Românii din Străinătate (ORS) din cadrul MAE, astfel încât acestea să poată ajunge la MEN până, cel mai târziu, la data de 31 iulie 2014. Metodologia prevede ca dosarele „să fie transmise prin poştă sau pe canale diplomatice, astfel încât să fie recepţionate de către M.E.N. până la data de 31 iulie (data poştei)”.",
        "label": "Spania"
    },
    {
        "title": "Româncă arsă cu benzină la Almeria",
        "content": "O femeie de 29 de ani, de naționalitate română, se află în stare gravă la Spitalul Virgen del Rocio din Sevilla, după ce a fost atacată de soțul ei.\n\nAtacul s-a produs sâmbătă seară, pe un câmp de lângă un cartier mărginaș al orașului Almeria, într-o colibă împrovizată în care victima trăia împreună cu soțul ei.\n\nDin primele informații, se pare că bărbatul, în vârstă de 39 de ani ar fi încercat să-și omoare soția. A stropit-o cu benzină și i-a dat foc, după care a fugit cu o bicicletă.\n\nUn bărbat în vârstă care a văzut-o pe femeie în flăcări a încercat să o stingă, suferind răni ușoare.\n\nServiciile de Urgență, alertate de vecinii care au anunțat că avea loc un incendiu, au găsit-o pe femeie cu arsuri pe 80% din suprafața corpului și au solicit o ambulanță specializată care a transportat-o la Spitalul Torrecardenas din Almeria, după care a fost dus-o la Sevilla.",
        "label": "Spania"
    },
    {
        "title": "Documentar despre străinii din Coslada",
        "content": "Consiliul pentru Imigraţie în colaborare cu CIMAS şi Universitatea Complutense din Madrid au prezentat recent documentarul “ Coslada Convive ”, film care prezintă istorii comune din viaţa noilor locuitori ai oraşului. Lansarea documentarului pentru mass media a avut loc în sala de presă a primăriei din Coslada. La conferinţa de presa ulterioară au participat consilierul pentru Imigraţie, Charo Arroyo şi regizorul documentarului, Miguel Arenas. „ Trebuie remarcată enorma importanţă a acestui film în scopul continuării avansării spre integrarea persoanelor care au ajuns la Coslada şi care provin din diferite locuri ale planetei. Această piesa se va înmâna tuturor colegiilor şi liceelor deoarece credem că are un caracter pedagogic şi, fără îndoială, va ajuta să întărească convieţuirea între imigranţi şi cetăţenii autohtoni ”, a declarat consilierul Charo Arroyo.\n\nDocumentarul “ Coslada Convive ” parcurge sentimentele pe care fenomenul imigraţiei le trezeşte în rândul străinilor din Coslada şi culege impresiile noilor veniţi care provin din alte ţări şi care s-au stabilit aici pentru a căuta un viitor mai bun.",
        "label": "Spania"
    },
    {
        "title": "2024 - Secții de votare în străinătate pentru alegerile prezidențiale și parlamentare",
        "content": "o Vineri 22 noiembrie, de la 12:00 la 21:00, ora locală; o Sâmbătă 23 noiembrie, de la 7:00 la 21:00, ora locală; o Duminică, 24 noiembrie, de la 7:00 la 21:00, ora locală. Alegătorii care la ora 21.00 se află la sediul secției de votare, precum și cei care se află la rând în afara sediului secției de votare pentru a intra în localul de vot pot să își exercite dreptul de vot până cel mult la ora 23.59 (ora locală), în condițiile legii.\n\no Sâmbătă și Duminică 30 noiembrie și 1 decembrie, de la 7:00 la 21:00, ora locală. În cazul în care, la ora 21.00, în ambele zile de vot, la sediul secției de votare sau în afara sediului secției de votare se află în continuare alegători la rând, aceștia își vor putea exercita dreptul de vot până cel mult la ora 23.59 (ora locală), în condițiile legii.\n\no Vineri 6 decembrie, de la 12:00 la 21:00, ora locală; o Sâmbătă 7 decembrie, de la 7:00 la 21:00, ora locală; o Duminică, 8 decembrie, de la 7:00 la 21:00, ora locală. Alegătorii care la ora 21.00 se află la sediul secției de votare, precum și cei care se află la rând în afara sediului secției de votare pentru a intra în localul de vot pot să își exercite dreptul de vot până cel mult la ora 23.59 (ora locală), în condițiile legii.\n\nRegatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord\n\nRegatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord\n\nRegatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Regatul Unit al Marii Britanii şi Irlandei de Nord Universitatea de Stat din Moldova, Facultatea de Litere, Str. Universitatea de Stat din Moldova, Facultatea de Drept, Str. Blocul Didactic Nr. 1 al Universității de Stat de Medicină și Farmacie, Str. Nicolae Testemițeanu nr. 27, Chișinău, MD- 2025\n\nLa Quinta de Cervantes, Sala de Exposiciones, Calle Navarro Centro de Negocios Coslada, Calle de la Mancha, 1, 28823 Centro de Mayores de Puente Castro, Calle La Flecha, 11, Ayuntamiento de Pinto, Plaza de la Constitución, 1, 28320 Avenida Abogados de Atocha, 15, 28330 San Martín de la\n\nHotel La Pinta – Calle Rabida, 75, Palos de la Frontera\n\nIPETA – Instituto de Promoción Económica de Talavera: Calle Templarios, 41, cod poștal 45600, Talavera de la Reina, provincia Toledo Casa de las Asociaciones: Plaza de la Constitución, 1, cod Antiguo Hangar de la Estación de Ferrocarril: Calle Airén, 8, Hotel Ciudad de Ubeda, Calle Cronista Juan de la Torre, 5, Museo-Molí de la Reixa – Onda Natura, C. la Cosa 2, 12200,",
        "label": "Spania"
    },
    {
        "title": "Alicante: Examenul pentru atestatul de limba română, susţinut de 12 persoane",
        "content": "A treia sesiune de examene pentru obţinerea Atestatului de competenţă lingvistică a cunoştinţelor de Limba română (ACLro) a fost organizată pe 4 decembrie, la „Sede Ciudad de Alicante”. Prima ediţie a avut loc în anul 2008, când a fost semnat acordul dintre Universitatea din Alicante şi Institutul Limbii Române din Bucureşti.\n\nDeşi candidaţilor li s-a oferit posibilitatea de a obţine atestatul la toate nivelurile: începător (A1, A2), intermediar (B1, B2) şi avansat (C1, C2), solicitările au fost doar pentru examenul de începător şi avansat. La A1 şi A2 s-au înscris studenţi spanioli care studiază limba română şi pentru care obţinerea acestui atestata reprezintă un stimulent pentru a continua, iar la C1 şi C2 s-au prezentat şi români şi spanioli care au nevoie de atestat pentru a concura pentru anumite posturi, pentru a-şi depune dosarul pentru burse europene sau pentru a se prezenta la examene de traducători şi translatori pe lângă instituţii internaţionale.\n\n„ C riza economică este posibil să fi jucat un rol esenţial în scăderea numărului de înscrişi, 12 persoane, şi în provenienţa lor. În ediţiile anterioare foarte mulţi veneau de pe întreg teritoriul Spaniei, acum au venit doar din Alicante, de la Castellón şi din alte localităţi din Comunitatea Valenciană ”, precizează Cătălina Iliescu, conferenţiar doctor la Universitatea din Alicante. Instituţia este unica de profil din Spania care poate organiza un examen oficial de limba română şi poate elibera candidaţilor o diplomă recunoscută de Ministerul Educaţiei din România, dar şi la nivel internaţional. Proiectul este rezultatul colaborării dintre Institutul Limbii Române din Bucureşti şi catedra de Limba Română din cadrul Departamentului de Traducere şi Interpretare al Universităţii din Alicante, în cadrul căruia activează profesoarele Cătălina Iliescu, conferenţiar doctor, şi Delia Prodan, doctorand.",
        "label": "Spania"
    },
    {
        "title": "Gafă Marca Toons: Guardiola - cerşetor român la semafor",
        "content": "Antrenorul Pep Guardiola nu mai apare ca un cerşetor de origine română, după ce Marca Toons a modificat filmul de desene animate, difuzat recent.\n\nUltima creaţie polemică a Departamentului de animaţie din cadrul grupului MARCA a provocat însă reacţii în ţară. Vicepreşedintele Partidului Conservator, Bogdan Diaconu l-a criticat dur pe actualul ministrul de Externe al României, Teodor Baconschi, considerând că un ministru de Externe ar trebui să protesteze împotriva jignirilor aduse cetăţenilor români. „ Românii sunt jigniţi din nou în Europa, de data aceasta în Spania, de cotidianul ‘Marca’, iar ministrul de Externe, Teodor Baconschi, doarme în post „, preciza Bogdan Diaconu într-un comunicat de presă.\n\nMarca Toons a produs, recent, un video cu un dialog imaginar între Jose Mourinho, antrenorul Realului şi Pep Guardiola, antrenorul Barcelonei, în care cel de-al doilea apare ca un cerşetor la un semafor din Madrid, unde cere bani pentru a contracta noi jucători. În prima versiune care circulă încă pe internet, personajul desenului animat, Pep Guardiola spune că este român. În cele din urmă, pe pagina Marca Toonz, fragmentul polemic a fost tăiat.\n\nÎn urma apariţiei, pe pagina web a ziarului Marca, a filmului de animaţie în al cărui conţinut se stabilea o asociere ofensatoare român-cerşetor, Ambasada României la Madrid a solicitat publicaţiei retragerea sau corectarea de urgenţă a materialului video menţionat. În urma acestui demers, Marca a corectat, filmul de animaţie eliminând orice referire la români. De asemenea, publicaţia a transmis scuze Ambasadei României la Madrid, se precizează pe situl web al ambasadei.",
        "label": "Spania"
    },
    {
        "title": "Scriitorul Gelu Vlasin, decorat la Ambasada Romaniei de la Madrid",
        "content": "Administratia Prezidentiala i-a acordat recent scriitorului Gelu Vlasin Ordinul Meritul Cultural in Grad de Cavaler, iar pe data de 20 februarie, la sediul ambasadei de la Madrid, a avut loc ceremonia de decorare a acestuia.\n\n„Titlul i-a fost acordat, la propunerea Ministerului roman al Culturii, de catre Administratia Prezidentiala, in semn de apreciere pentru talentul si daruirea de care a dat dovada in intreaga sa cariera literara, pentru promovarea culturii romanesti in lume si implicarea sa constanta in strangerea legaturilor dintre romanii aflati peste hotare (decret publicat in Monitorul Oficial nr. 44 din 19 ianuarie 2012)”, se precizeaza intr-un comunicat al Ambasadei.\n\nLa ceremonia de decorare, au participat prieteni si colegi ai scriitorului, membrii de familie ai acestuia si reprezentanti ai ambasadei. „Am fost destul de emotionat in prezenta prietenilor si apropiatilor care au participat la eveniment dar mai ales in prezenta Cristinei, sotia mea si-a fiului meu Darius, care in scurta vreme a devenit protagonistul numarul unu, „cotropind” teritoriul Ambasadei si surclasandu-ma fara drept de apel”, precizeaza scriitorul Gelu Vlasin pe blogul sau.\n\nGelu Vlasin este poet si publicist, membru al Uniunii Scriitorilor din Romania, fondatorul si coordonatorul platformei literare online „Reteaua literara”, precum si al clubului romanilor de pretutindeni „Romania din Diaspora”. De asemenea, este si prim-vicepresedinte al Federatiei Asociatiilor de Imigranti Romani din Spania (FEDROM). Foto: Gelu Vlasin – decorat cu Ordinul Meritul Cultural in Grad de Cavaler",
        "label": "Spania"
    },
    {
        "title": "Consulatul de la Ciudad Real deschide \"din când în când\"",
        "content": "Consulatul României de la Ciudad Real este mai mult închis decât deschis, din motive „tehnice” după cum precizează Ministerul Afacerilor Externe al României. De la 1 noiembrie, după plecarea neaşteptată de la conducerea misiunii consulare a fostului şef Cătălin Gelu Boicu împreună cu ceilalţi angajaţi, funcţia de consul a fost preluată de Eliza Diaconescu, vice-consul la Secţia Consulară de la Madrid.\n\nÎn timp ce restul consulatelor din Spania prelucrează de aproape un an solicitări pentru paşapoarte şi titluri de călătorie, Consulatul de la Ciudad Real, care are într-o aşa-zisă jurisdicţie comunitatea românească din Castilla La Mancha şi Extremadura, nu face astfel de documente. De altfel, consulatul este închis și, potrivit precizărilor oferite de MAE, „ d atorită necesităţilor de amenajare a consulatului, în prezent activitatea consulară nu se desfăşoară la sediu, dar echipa consulară preia toate solicitările telefonice şi acordă asistenţă pentru toate situaţiile de urgenţă şi persoanelor aflate în situaţii deosebite „.\n\nAcest sistem de funcţionare a consulatului nu a fost comunicat în niciun fel românilor din Spania sau măcar celor din regiune şi, de altfel, nu se ştie aproape nimic despre activitatea consulatului de la Ciudad Real, care a ajuns să fie „ reamenajat ” la scurt timp după deschidere.\n\nPlecarea consului Cătălin Boicu este justificată de MAE prin faptul că acesta, „ care era angajat al Ministerului Muncii, şi-a încheiat detaşarea în MAE în octombrie 2010. În contextul restrângerilor resurselor de personal, s-a luat decizia transferării la Ciudad Real a doamnei Eliza Diaconescu, care anterior a ocupat funcţia de viceconsul la Secţia Consulară de la Madrid „. Nu se explică însă de ce a fost schimbat şi restul personalului.\n\nOricare ar fi explicaţiile, la ora actuală, Consulatul de la Ciudad Real poate fi apelat telefonic şi dacă se fac solicitări pentru acte de identitate, paşaport sau titluri de călătorie, acestea sunt trimise la celelalte consulate.\n\nCei care sună sunt informaţi că la Ciudad Real se fac programări şi apoi, în funcţie de numărul solicitărilor, consulatul se deschide câteva zile pe săptămână.\n\nBiroul de presă al Ministerului Afacerilor Externe nu ne-a precizat când se va remedia situaţia de la aşa-zisul Consulat al României de la Ciudad Real, deşi a durat 5 zile până când ne-a acordat un răspuns prin email: „ Activitatea Consulatului de la Ciudad Real nu este suspendată, cetăţenii români care apelează la serviciile consulare primesc în continuare asistenţă pentru serviciile notariale şi înscrierile de acte de stare civilă „.",
        "label": "Spania"
    },
    {
        "title": "Romanca ucisa in Galitia, repatriata cu ajutorul spaniolilor",
        "content": "Povestea tragica a crimei din Lugo (Galitia), unde o romanca a fost omorata cu toporul in Vinerea Mare catolica, s-a incheiat odata cu repatrierea corpului neinsufletit in Romania.\n\nCostul repatrierii a fost suportat de familie, cu sprijinul vecinilor si parohiei din cartier, care au donat 2400 de euro. Restul de bani necesari pentru plata serviciilor funerare, pana la 6000 de euro, a fost asigurat de guvernul regional Xunta de Galicia, care a donat, potrivit cotidianului ABC, suma de 3600 de euro prin intermediul Secretariatului pentru Egalitate (Secretaria Xeral de Igualdade).\n\nLocuitorii orasului Lugo au fost socati in Vinerea Mare de moartea violenta a unei romance de 37 de ani care a fost ucisa in scara blocului cu lovituri de topor. Se presupune ca autorul agresiunii este sotul femeii, de nationalitate romana. Barbatul, in varsta de 43 de ani, s-a predat Politiei la scurt timp dupa aceea.\n\nTragedia s-a produs vineri, 29 martie, cand femeia a fost gasita intr-o balta de sange in scara blocului dupa ce fusese atacata cu o secure si suferise lovituri in partea dreapta a capului.\n\nO vecina a sarit in ajutorul romancei dupa ce a auzit strigate pe scara blocului si a reusit sa o coboare pana la intrarea in cladire. O alta persoana a iesit in strada ca sa ceara ajutor si a alertat Politia Locala. Ulterior, la fata locului, au fost trimise doua ambulante pentru ca prima nu era dotata pentru un caz atat de grav. Femeia a fost dusa in cele din urma la Spitalul Universitar Lucus Augusti, unde a murit.\n\nCei doi erau impreuna de 17 ani si aveau trei copii minori, iar in Spania traiau de 4 ani.\n\nFemeia nu a facut nici o plangere privind posibile agresiuni sau amenintari, dupa cum informeaza administratia din Lugo, citata de presa spaniola.\n\nPeste 100 de persoane s-au concentrat in fata Primariei din orasul Lugo, in semn de protest fata de tragedia produsa in localitate.\n\nPresedintele Uniunii Asociatiilor de Locatari (UNAVE), Valentin Arias, a spus pentru ca cei doi erau vecini, „cunoscuti si apreciati in cartier si nu provocasera nici o problema in cartier”. Presupusul autor al crimei este cercetat acum in inchisoare.",
        "label": "Spania"
    },
    {
        "title": "Valeriu Lazarov - omagiat de 300 de foşti colegi şi prieteni la Academia de Televiziune din Spania",
        "content": "Peste 300 de foşti colaboratori şi apropiaţi ai lui Valeriu Lazarov au rememorat recent momentele trăite alături de românul care a revoluţionat televiziunea. Evenimentul a avut loc la Academia de Televiziune Spaniolă, fondată chiar de Valeriu Lazarov, împreună cu alţi oameni de televiziune. Preşedintele instituţiei, Manuel Campo Vidal a remarcat că gestul celor care au asistat la această întâlnire este o „ dovadă de prietenie şi recunoaştere din partea Academiei de Televiziune faţă de un profesionist care a atins excelenţa în televiziuni foarte diferite cum sunt cele din România, Spania şi Italia „.\n\nAutorităţile române au fost prezente la acest eveniment prin persoana ambasadorului Maria Ligor care a citit un mesaj al Ministerului Culturii. Manifestarea s-a sfârşit cu o cuvântare a văduvei Augusta Lazarov care a mulţumit celor prezenţi pentru gestul nobil şi i-a îndemnat să „ continue să fie pasionaţi de această profesie atât de minunată, fără să dea uitării moştenirea memoriei ” soţului ei.\n\nRealizatorul de televiziune Valeriu Lazarov a murit în luna august în urma unor posibile complicaţii medicale, apărute după o operaţie. Moartea românului a fost deplânsă de întreaga breaslă a televiziunii spaniole, iar mărturiile foştilor colaboratori au evocat mereu genialitatea unui om care a schimbat forma de a face televiziune în anii 70 şi care şi-a câştigat porecla de „ Mister Zoom „.",
        "label": "Spania"
    },
    {
        "title": "Cădere cu bebelușul în brațe de la 50 de metri înălțime",
        "content": "O româncă în vârstă de 34 de ani a căzut cu copilul de 6 luni în brațe la castelul din Denia, Alicante.\n\nTotul s-a peterecut sâmbătă și, potrivit autorităților din Alicante, femeia, de naționalitate română, se afla la castel împreună cu soțul și copilul său.\n\nFemeia și copilul au supraviețuit în mod miraculos pentru că au căzut în plasa de sârmă amplasată pentru a evita prăbușirea pietrelor care se desprind din stâncă.\n\nLa fața locului s-au deplasat mai multe echipaje de pompieri, ambulanțe și efective de la Protecția Civilă, Poliția Națională și Poliția Locală.\n\nPompierii au folosit în operațiunea de salvare instrumente necesare descarcerărilor și au fost nevoiți să spargă o ușă care nu era folosită demult, la nivelul la care se aflau victimele.\n\nÎnălțimea de la care s-a prăbușit este apreciată la 50 de metri și cauzele acestui incident nu se cunosc, deocamdată, dar poliția a deschis o anchetă pentru a afla cauza căderii.\n\nFemeia a suferit mai multe răni și un traumatism cranio-cerebral, dar după accident, atât ea, cât și copilul, erau conștienți.",
        "label": "Spania"
    },
    {
        "title": "Româncă obligată să se prostitueze pentru 2,5 euro",
        "content": "Justiția spaniolă analizează cazul unei românce care este acuzată de prostituire forțată, trafic de persoane și lipsire de libertate după ce ar fi obligat o femeie, tot din România, să se prostitueze pentru 2,50 euro.\n\nProcurorii cer o pedeapsă de cel puțin 11 ani de închisoare pentru o românca în cauză. Victima va declara în fața instanței în calitate de martor protejat și provine dintr-un sat din România unde trăia în sărăcie împreună cu cei patru copii, de 11, 9, 4 și 3 ani.\n\nPentru că nu avea resurse ca să-și întrețină copiii, femeia a pierdut tutela acestora. În astfel de condiții a ajuns să o cunoască pe cea care urma să o aducă în Spania, la muncă, unde trebuia să muncească în casă la curățenie.\n\nLa început, femeia a stat în casa „prietenei”, la Córdoba și prima ei slujbă a fost să mențină curățenia 7 zile pe săptămână în locuința acesteia și în apartamentul fiicei, care se afla în același edificiu.\n\nDupă prima lună de muncă, femeia a cerut banii care i se cuveneau, la care „prietena” care a adus-o în Spania i-ar fi spus că dacă vrea bani, ar face bine să se prostitueze.\n\nSituația în care ajunsese era extrem de dificilă. Femeia nu avea nici un ban și nu știa deloc spaniolă, iar „prietena” ei ar fi recurs la amenințări ca să o facă să se prostitueze contra sumei de 2,50 euro. Acuzata i-a făcut poze și o promova pe pagini cu anunțuri erotice.\n\nDrept urmare, clienții, care erau tot români, se prezentau la locuința acuzatei ca să întrețină relații cu femeia înșelată și care nu primea mai mult de 2,50 euro pentru fiecare dintre aceștia.\n\nProcurorii semnalează faptul că victima era amenințată constant cu moartea, ca să nu plece din casă și să nu se întoarcă în România.\n\nProcesul va începe la mijlocul lunii iulie la Tribunalul din Córdoba.",
        "label": "Spania"
    },
    {
        "title": "O româncă lovită mortal de un tren la Dénia",
        "content": "Tânăra de 29 de ani mergea pe stradă, ca în fiecare după-amiază și nu era atentă la faptul că se apropia un tren care se îndrepta spre stația din Dénia.\n\nAccidentul s-a produs, ieri, după-amiază, la o intersecție din oraș, unde există o barieră pentru calea ferată.\n\nPotrivit presei locale, tânără de 29 de ani asculta muzică și nu era atentă la ceea ce se întâmpla în jurul ei pentru că avea căști pe urechi.\n\nMecanicul locomotivei ar fi claxonat de mai multe ori, iar tânăra nu ar fi dat semne că aude semnalele trenului, decât în ultimul moment.\n\nRomânca a fost lovită de tren și a fost aruncată câțiva metri, iar la impactul cu solul s-a lovit puternic la cap și a decedat.\n\nSe pare că tânăra locuia în localitatea spaniolă de mai multă vreme și lucra la un restaurant.",
        "label": "Spania"
    },
    {
        "title": "Roman retinut dupa ce a lovit 14 masini",
        "content": "Politistii locali din orasul Vigo au retinut un roman de 30 de ani care a recunoscut ca a lovit 14 masini parcate pe o strada din localitate, dupa care a parasit locul faptei.\n\nPe deasupra, barbatul a recunoscut si faptul ca nu avea permis de conducere pentru ca ii fusese retinut in Romania, dupa cum informeaza atlantico.net. Masina condusa de cetateanul roman, o furgoneta Mercedes 280 cu numar de Portugalia, a fost localizata de politie la scurt timp dupa producerea distrugerilor, insa soferul nu a fost gasit nicaieri.\n\nMasina a fost confiscata si ulterior, romanul s-a prezentat la sectia de Politie unde a recunoscut faptul ca a fost el cel care a lovit masinile. Pentru ca nu avea nici permis de conducere, barbatul a fost retinut.",
        "label": "Spania"
    },
    {
        "title": "O nouă selecție a profesorilor pentru cursul LCCR",
        "content": "Ambasada României la Madrid a anunțat în 14 iulie publicarea de către Institutul Limbii Române a calendarului concursului de selecție și repartizarea personalului care va preda cursul de Limbă, cultură și civilizație românească (LCCR) în unități din învățământ din state membre ale Uniunii Europene în anul școlar 2014-2015.\n\nInformații complete referitoare la oferta școlară a cursului LCCR, metodologia și programa proiectului LCCR, selecția și repartizarea personalului care solicită continuitate (care au funcționat în anul școlar precedent), dar și pentru selecția și repartizarea altor persoane în vederea ocupării grupelor rămase vacante, pot fi accesate pe pagina de internet a Institutului Limbii Române www.ilr.ro. \n\n Data limită pentru depunerea dosarelor era 18 iulie, iar primele rezultate se vor anunța în 5 august pe website-ul ILR.",
        "label": "Spania"
    },
    {
        "title": "Anuntul oficial al Ministerului Muncii din Spania: \"Cetatenii romani vor avea nevoie de un permis de munca\"",
        "content": "Masura de restrictionare a accesului pe piata muncii va fi aplicata temporar si nu-i va afecta pe romanii care fac parte deja din piata muncii din Spania, precizeaza Ministerul Muncii din Spania printr-un comunicat de presa .\n\nMinistrul Muncii si Imigratiei, Valeriano Gomez, va prezenta vineri in reuniunea Consiliului de Ministri „ propunerea de a reactiva, asa cum se prevede in acordul din 2008, perioada tranzitorie in privinta accesului pe piata muncii din Spania pentru cetatenii romani „.\n\nIn consecinta, cetatenii romani care doresc sa vina la munca in Spania trebuie sa obtina o autorizatie care va fi emisa pe baza unui contract de munca (cuenta ajena).\n\nAceasta masura nu va avea nici un efect asupra cetatenilor romani care fac parte din piata spaniola a muncii, se subliniaza in comunicatul Ministerului Muncii si Imigratiei din Spania, care adauga ca „ aceasta este o decizie strict tehnica, bazata pe consideratii interne generate de situatia pietei muncii din Spania si se incadreaza in politica generala de imigratie, adoptata de guvern prin intermediul dialogului cu interlocutorii sociali, care urmareste ajustarea fuluxului de intrare la necesitatile pietei muncii „.\n\nMinisterul recunoaste ca romanii au un mare grad de ocupare in cadrul pietei Muncii si demonstreaza o „ integrare deplina in societatea spaniola „.\n\n„ Masura va avea caracter temporar si va fi evaluata in mod continuu, in functie de evolutia pietei muncii din Spania. Guvernul a mentinut si mentine un dialog permanent cu autoritatile romane in legatura cu acest moratoriu. Guvernele celor doua tari au acordat crearea unui grup operativ de lucru pentru a gestiona toate aspectele privind aplicarea acestei masuri „.\n\nAceasta masura nu va afecta libera circulatie a cetatenilor Uniunii Europene, se mai precizeaza in comunicatul ministerului spaniol.",
        "label": "Spania"
    },
    {
        "title": "Numărul românilor din Spania a scăzut cu 5 la sută",
        "content": "Comunitatea românească din Spania se face tot mai mică de la un la altul din cauza crizei economice și șomajului care afectează peste un sfert din populație. În 2013, numărul compatrioților stabiliți în Spania a scăzut cu aproape 40 de mii, ajungând la 730.340. \n\n\n\nÎn ultimii doi ani aproape 70 de mii de români au plecat din Spania și, în schimb, doar 27 mii s-au stabilit aici în 2012 și 23 de mii în 2013. \n\n Românii reprezintă însă în continuare cea mai numeroasă naționalitate străină în Spania, după care urmează marocanii (714.221) și britanicii (311.774). \n\n Și populația Spaniei este în scădere pentru al doilea an consecutiv după cum arată Institutul Național de Statistică (INE) din Spania. Cifrele inregistrate în 2013 indică faptul că numărul locuitorilor a scăzut cu 200.000 și ajungea la 1 ianuarie de 46,5 milioane. \n\n Scăderea a fost mai mare în cursul anului trecut față de anul 2012 și categoria care pierde cel mai mult este cea a tinerilor, cu vârste cuprinse între 15 și 39 de ani. \n\n Motivul este creșterea emigrării cu 38% în ultimul an. Peste 547 de mii de oameni au plecat din Spania, dintre care 79 de mii erau spanioli. \n\n În cazul străinilor care au părăsit Spania, numărul acestora se ridică la 400 de mii si cei mai mulți sunt latino-americani care s-au întors în țările de origine, Ecuador, Columbia, Peru, Argentina sau Bolivia. \n\n Datele publicate de Institutul Național de Statistică arată că toate regiunile țării sunt afectate de această scădere a populației, cu excepția arhipelagurilor Canare și Baleare.",
        "label": "Spania"
    },
    {
        "title": "Tanara romanca fortata sa bea apa cu sare ca sa se prostitueze",
        "content": "Un roman a fost arestat recent de autoritatile spaniole dupa ce prietena sa l-a acuzat ca a sechestrat-o mai multe zile, timp in care i-a dat sa bea doar apa cu sare, ca urmare a refuzului acesteia de a se prostitua. Barbatul a fost arestat pentru sechestrare si pentru tratamente inumane, dupa ce romanul de 27 de ani si-a fortat iubita sa bea apa cu sare, in incercarea acestuia de a o convinge pe fata de 17 ani sa se prostitueze.\n\nCuplul ar fi sosit in Spania in urma cu aproximativ trei luni, iar la inceput acestia pareau un cuplu normal, noteaza presa spaniola. Ulterior, barbatul i-ar fi cerut fetei sa se prostitueze pentru a putea face rost de banii pe care acesta i-a cheltuit pentru a o aduce in Spania.\n\nCand fata a refuzat, barbatul a tinut-o inchisa timp de doua zile intr-un apartament si a fortat-o sa bea cate un pahar cu apa cu sare, din 15 in 15 minute, timp de doua zile, fara a-i permite sa manance, mai noteaza sursa citata.\n\nFata a reusit sa scape la un moment dat cand barbatul iesise din casa si a alertat imediat autoritatile spaniole. Ea a fost internata apoi la spital unde medicii au depistat numeroase vanatai si contuzii precum si probleme grave ale rinichilor.\n\nUlterior, dupa demararea investigatiilor, politistii au descoperit ca barbatul ii furnizase fetei acte false, in care ea era trecuta ca fiind majora, pentru a putea eluda legislatia romaneasca potrivit careia in cazul minorilor trebuie sa existe acordul scris al parintilor.",
        "label": "Spania"
    },
    {
        "title": "5 români prinși la furat iepuri și găini cu BMW-ul",
        "content": "Poliția spaniolă bănuiește că românii arestați voiau să spargă locuințe, însă aceștia se pare că nu au rezistat tentației și au furat și câteva găini și iepuri din gospodăria unui spaniol.\n\nGrupul de români plecase din Rivas Vaciamadrid și a pătruns într-o fermă din apropiere de Molina de Segura, în provincia Murcia, după cum scrie La Verdad.\n\nProprietarul și-a dat seama că era călcat de hoți, la 5 dimineața, și a sunat la Garda Civilă. Agenții au ajuns repede la fața locului și au descoperit un automobil BMW, ascuns în spatele unor copaci, iar depozitul de scule agricole era spart.\n\nDupă ce au chemat în ajutor încă o patrulă de la Garda Civilă, agenții i-au reținut pe cei 5 români, dintre care unul este minor.\n\nÎn mașina cu care ajunseseră până în Murcia, agenții Gărzii Civile au descoperit diverse ustensile necesare pentru forțarea ușilor, dar și câteva găini și iepuri care fuseseră șterpeliți din gospodăria altui localnic.\n\nAgenții au fost surprinși să vadă că animalele fuseseră deja tranșate și pregătite pentru o viitoare masă.\n\nÎn urma investigațiilor, anchetatorii au descoperit că 4 români locuiau în cartierul de colibe Gallinero, din sudul Madridului, iar altul era din Talavera de la Reina (Toledo).\n\nToți au antecedente penale pentru apartenență la grup infracțional și au mai fost prinși în Madrid și Castilla La Mancha, iar unul dintre ei este căutat și în Germania.",
        "label": "Spania"
    },
    {
        "title": "Au exploatat 30 de compatrioţi şi au câştigat peste 70 de mii de euro",
        "content": "11 barbati şi o femeie, cetăţeni români, au fost reţinuti pentru furt cu violenţă şi intimidare, exploatare în muncă şi asociere ilegală, după ce timp de aproape două luni au exploatat mai mulţi compatrioţi.\n\nGruparea racola din România persoane cărora le promitea un loc de muncă şi condiţii decente de trai, însă odate ajunse în Spania, victimele erau obligate să trăiască în condiţii mizere şi să muncească la câmp fără să fie plătite, pentru că membrii organizaţiei le furau banii. Cu ameninţări şi prin şantaj, românii au reuşit să fure de la muncitori peste 70000 de euro, timp de aproximativ două luni. Poliţia din comunitatea Valencia apreciază că numărul victimelor ar putea fi de aproximativ 30.\n\nCei 12 au fost reţinuţi şi cazul lor este instrumentat de o judecătorie din Torrent, comunitatea Valencia.",
        "label": "Spania"
    },
    {
        "title": "4 romani morti intr-un incendiu la Barcelona",
        "content": "Un incediu produs in cursul noptii la Barcelona a provocat moartea a 4 persoane, despre care se crede ca sunt de nationalitate romana. Focul a izbucnit in jurul orei 3:30, pe strada Bilbao din cartierul Poble Nou, intr-o locuinta improvizata in care traia o familie de romani.\n\nVictimele sunt 3 barbati si o femeie, despre care se crede ca formeaza o familie. Acestia ar fi murit in urma intoxicarii cu fum. Flacarile au ars salte, lemnele si alte obiecte care erau adunate in baraca familiei.\n\nDesi Politia inca nu a finalizat actiunea de identificare, autoritatile locale au precizat ca este vorba despre o familie de romani care locuia acolo de 10 ani. Viceprimarul Barcelonei, Joaquim Forn, a precizat pentru Europa Press ca celor 4 romani li s-a oferit, in noiembrie 2011, sa se intoarca in Romania pe cheltuiala primariei, dar acestia au refuzat.\n\nPrimaria Barcelonei are in evidenta mai multe terenuri ocupate din oras si in martie a luat din nou legatura cu romanii din locuinta mistuita de incendiu. De aceasta data au gasit 7 persoane, care au refuzat din nou oferta municipalitatii. \n\n\n\nVecinii din zona au declarat pentru presa locala, ca persoanele decedate erau romani, care se ocupau cu strangerea de fiare vechi si munceau cu ziua in constructii.",
        "label": "Spania"
    },
    {
        "title": "Sesiuni de management de proiect şi comunicare pentru tineri şi studenti la Madrid",
        "content": "Ambasada României la Madrid va organiza, în cadrul parteneriatului cu WSC International şi compania de Management şi Consultanţă SC REALDECISION SRL, o sesiune de formare în domeniul managementului de proiecte şi comunicare, adresată tinerilor şi studenţilor români din Spania.\n\nSesiunea de formare va avea loc sâmbătă 23 mai, la orele 15:00 sau duminică 24 mai, la orele 11:00, la sediul Ambasadei din Avda. Alfonso XIII, 157, Madrid (în funcţie de opţiunea fiecăruia şi de numărul de persoane interesate se vor putea organiza două sesiuni).\n\nSesiunea va cuprinde trei module de curs: Comunicare şi Inteligenţa Emoţională , despre importanţa abilităţilor de comunicare şi prezentare, emoţie pozitivă şi empatie; Managementul Schimbării ş i Managementul crizelor cu accent pe economic şi social , cu exemple practice şi studii de caz. Participanţilor li se vor oferi mape cu suportul de curs.\n\nVă adresăm rugămintea să ne confirmaţi interesul pentru participare, precum şi opţiunea dvs. pentru una din cele două date propuse, la adresa:",
        "label": "Spania"
    },
    {
        "title": "Madrid: Muncitor român strivit de o tonă fier vechi",
        "content": "Un bărbat de 35 de ani de naţionalitate română, cu iniţialele V. S., a decedat în această după amiază după ce a fost strivit de un container de 1 tonă. Accidentul de muncă s-a petrecut la ora 17,45, în cadrul unui parc de reciclare a fierului vechi, din regiunea Madrid, în apropierea localităţii Valdeavero. Tragedia s-a petrecut în momentul în care un container cu fier vechi care era transportat cu o macara, a căzut de la înâlţime şi l-a lovit pe român. Din primele investigaţii executate de Garda Civilă, potrivit EF, containerul s-a desprins după ce o piesă a macaralei s-ar fi rupt. \n\n Imediat după producerea accidentului, mai mulţi colegi au reuşit să-l scoată pe român de sub container şi poliţiştii din localitatea Camarma de Esteruelas, fiind primele efective sosite la faţa locului, au încercat să-l resusciteze pe bărbat. După aceea, medicii de la Urgenţă Summa 112 au mai încercat să-l reanimeze pe român timp de 35 de minute, însă fără succes. \n\n Bărbatul a suferit o presiune extrem de mare la nivelul toracelui, fapt care i-ar produs un stop cardiorespirator, după cum a precizat purtătorul de cuvânt al Urgenţei madrilene, în declaraţii publicate de EFE. \n\n Secretarul pentru Securitatea la locul Muncii din cadrul sindicatului Comisiones Obreras, Carmelo Plaza, a criticat faptul că în ultima perioadă patronii fac „economii” în privinţa protecţiei la locul de muncă şi „pun în pericol” siguranţa şi viaţa muncitorilor.",
        "label": "Spania"
    },
    {
        "title": "Baza sportivă Real Madrid, călcată de hoții români",
        "content": "Agenții de pază de pe baza sportivă a clubului Real Madrid au prins doi români care voiau să fure cupru din Ciudad Deportiva Valdebebas.\n\nCei doi români au fost descoperiți de agenții de pază, sâmbătă dimineață, în timp ce încercau să iasă din incinta bazei sportive a clubului madrilen de fotbal cu materialul sustras.\n\nPotrivit cotidianului ABC, care citează surse din poliția spaniolă, cei doi români, în vârstă de 31 și 39 de ani, ar fi intrat în baza sportivă a clubului Real Madrid prin escaladarea unui edificiu.\n\nPrin această modalitate, hoții forțează o fereastră, pătrund în clădire și după aceea ies pe ușă.\n\nCei doi cetățeni români ar fi sustras cupru din interiorul bazei sportive și ar fi putut să scape fără probleme dacă nu ar fi fost surprinși de paznici în timp ce rupeau gardul de sârmă al orașului sportiv Real Madrid.\n\nDupă ce au fost duși la poliție, anchetatorii au descoperit că unul dintre români avea alte patru arestări la activ.",
        "label": "Spania"
    },
    {
        "title": "Cinci arestări în cazul crimei de la discoteca românească din Torrejon",
        "content": "Poliţia spaniolă a reţinut 5 persoane în cazul crimei comise, în 7 august, la o discotecă din Torrejón de Ardoz, frecventată de români, informează ziarul ABC.\n\nAutorităţile au reţinut 3 suspecţi ca presupuşi autori şi două persoane pentru complicitate în cazul incidentului produs în afara discotecii „Picaro” din Torrejón de Ardoz, în urma acăruia un tânăr român a murit şi un altul a fost rănit.\n\nPotrivit informaţiilor diuzate astăzi de conducerea Poliţiei Naţionale Madrid, în urma investigaţiilor s-a descoperit că în data de 7 august, în interiorul discotecii, a avut loc o dispută între două grupuri de tineri, iar în afara localului cineva a scos o armă de foc şi a tras de mai multe ori. Gloanţele i-au lovit pe doi tineri care nu aveau, se pare, nicio legătură cu disputa şi în urma conflictului Cosmin C., de 26 de ani a decedat, iar Ciprian C. de 25 de ani a fost rănit.\n\nMai mulţi martori susţin acum că suspecţi de comiterea crimei şi tentativei de crimă sunt Reyes N.M. (29), Basilio N.M. (25) şi Mustapha A. (40), cei trei fiind reţinuţi într-un bar din Torrejón unde se întâlneau de obicei.\n\nUlterior, în cursul zilei de astăzi, agenţii de poliţie au reţinut şi două românce, Cristina Florentina M. (20) şi Mihaela Iuliana G. (22), sub acuzaţia de a fi ascuns informaţii legate de autorii crimei din Torrejon.",
        "label": "Spania"
    },
    {
        "title": "Românce amenințate și bătute ca să se prostitueze la Madrid",
        "content": "Femeile au fost aduse din România și erau obligate să se prostitueze în parcuri industriale prin amenințări și agresiuni constante.\n\nUna dintre ele a fost chiar violată de unul dintre proxeneți care a și înregistrat scena.\n\nAncheta poliției spaniole a început în urmă cu câteva luni după ce două românce au denunțat faptul că erau exploatate sexual.\n\nDupă ce i-au identificat pe presupușii proxeneți, agenții spanioli au organizat un dispozitiv special în urma căruia aceștia au fost arestați.\n\nAgenții au reținut doi bărbați de origine română, acuzați de prostituirea forțată a româncelor, care erau nevoite să-și vândă corpul în zone industriale din preajma Madridului.\n\nVictimele au fost racolate în țară și au fost înșelate cu promisiunea unui loc de muncă decent în Spania.\n\nCei doi bărbați reținuți de poliție sunt acuzați de trafic de persoane cu scopul exploatării sexuale și pentru comiterea unei agresiuni sexuale.\n\nCercetările continuă și nu se exclud noi arestări.",
        "label": "Spania"
    },
    {
        "title": "Românii îşi găsesc de lucru în plină criză",
        "content": "Ultimele date publicate de Ministerul Muncii şi Imigrației din Spania în ceea ce priveşte numărul străinilor care sunt înregistrați la Seguridad Social arată că românii continuă să crească. În ultima lună, aproximativ 5 mii de români şi-au găsit de lucru, în special în agricultură şi în alte domenii, însă numărul persoanelor fizice autorizate a scăzut cu 2000.\n\nLa ora actuală, în Spania muncesc în mod legal 258.141 de români ( 153.522 – régimen general , 30.624 – autónomos , 58.915 – agricultură ), iar numărul celor care beneficiază de şomaj este de 41 de mii. Potrivit ministerului spaniol peste 35 de mii de români din Spania nu mai au nici o prestație socială.\n\nMăsura anunțată de ministrul spaniol al Muncii şi Imigrației, Celestino Corbacho, de a plăti şomajul în România, cetățenilor care doresc să se întoarcă acasă nu a fost încă definitivată, iar serviciul juridic al ministerului nu a terminat încă analiza necesară în acest caz.",
        "label": "Spania"
    },
    {
        "title": "Roman strivit de un tractor in Catalunia",
        "content": "Un barbat de nationalitate romana a murit marti in localitatea Marcà din regiunea Tarragona dupa ce s-a rasturant cu tractorul.\n\nRomanul muncea pe un camp agricol si din cauze inca necunoscute, a ajuns cu tractorul intr-o rapa din apropiere, dupa cum scrie Europa Press .\n\nPolitistii au informat printr-un comunicat de presa ca au fost alertati privind producerea unui accident de munca intr-o vie, iar victima fusese strivita de greutatea tractorului.\n\nMai multe echipaje ale politiei regionale Mossos d’Esquadra, de pompieri si de asistenta medicala de urgenta s-au deplasat la fata locului.",
        "label": "Spania"
    },
    {
        "title": "Doi români prinşi cu 53.800 de euro nedeclaraţi",
        "content": "Barcelona: Garda Civilă a reţinut doi cetăţeni români în aeroportul din Barcelona pentru că vroiau să călătorească cu sume mari de bani pe care nu le declaraseră. Cei doi aveau banii bagaţi printre haine şi în bagajul de mână şi se pregăteau să plece în România. În urma unui control, Garda Civilă a descoperit în bagajele celor doi români suma de 53.800 de euro. Cei doi români sunt acuzaţi de nedeclararea obligatorie a jumătate din banii pe care îi aveau la ei, despre care au spus că sunt veniturile soţiilor. În Uniunea Europeană legislaţia obligă declararea sumelor mai mari de 10000 de euro atunci când se efectuează călătorii în celelalte state membre.",
        "label": "Spania"
    },
    {
        "title": "Jocuri, concursuri si premii pentru copiii din Castellon",
        "content": "Pentru zeci de copii romani inscrisi la cursurile de Limba, Cultura si Civilizatie romaneasca in orasul Castellon, ziua de 1 Iunie a fost cu adevarat o zi de sarbatoare, cei mici bucurandu-se de numeroase jocuri si concursuri, dar si de giumbuslucurile clovnilor adusi de Asociatia Romanilor din Castellon, Valencia si Alicante. La finalul activitatii ludice organizate la Colegiul Lope de Vega, copiii au primit carti si dulciuri din partea Asociatiei Romanilor si a firmei Digi Mobil.\n\nPe 4 iunie, si Biserica Ortodoxa Romana „Sfantul Nicolae” a oferit copiilor romani cateva ore de voie buna si distractie in aer liber, in parcul Rafalafena, chemandu-i sa-si sarbatoreasca ziua prin joc. Pentru cei mici au fost organizate numeroase concursuri, jocuri si o tombola, iar la final fiecare a fost rasplatit, primind si o medalie de onoare. \n\n Foto: La Colegiul Lope de Vega, cei mici au petrecut clipe minunate",
        "label": "Spania"
    },
    {
        "title": "DRP-ul s-a intalnit cu asociatiile romanesti din Levante",
        "content": "Sub titlul „Sanse egale intr-o Europa unita”, Departamentul pentru Romanii de Pretutindeni a organizat in perioada 2 – 3 aprilie, la Castellon de la Plana, o intalnire pe diverse teme cu reprezentanti ai asociatiilor romanesti din zona.\n\nProblemele educatiei, proiectul legii votului prin corespondenta si pastrarea identitatii au fost temele principale ale discutiilor din cadrul conferintei desfasurate la Castellon, la care romanii din regiunea Valencia au avut ocazia sa discute cu reprezentanti ai mai multor institutii din tara, cu parlamentari si cu reprezentanti ai guvernului.\n\nUna dintre cele mai discutate teme a fost cea a imaginii romanilor asa cum este reflectata in presa spaniola, care de multe ori se concentreaza doar pe delictele comise de cetatenii romani. \n\n Legat de invatamantul in limba romana, reprezentantii asociatiilor au cerut autoritatilor romane sa sprijine in continuare proiectul prin care se preda „Limba, cultura si civilizatia romaneasca” in Spania. Mai mult, asociatiile romanesti si profesorii romani din regiune s-au plans de faptul ca Institutul Limbii Romane nu mai are bani sa plateasca profesorii, desi acestia au fost admisi la concursul organizat in toamna anului trecut. \n\n\n\nIn perioada urmatoare va fi organizata o noua editie a conferintei „Sanse egale intr-o Europa unita” care va avea loc si in alte orase din Spania, in care traiesc multi romani.",
        "label": "Spania"
    },
    {
        "title": "912.000 de romani se lupta cu criza in Spania",
        "content": "In ciuda crizei si a somajului, romanii continua sa se indrepte spre Spania, unde in ultimul an s-au stabilit inca 70 de mii de compatrioti. Cifrele anuntate de Observatorul Permanent al Imigratiei din cadrul Secretariatului de Stat pentru Imigratie si Emigratie arata ca si in 2011, comunitatea romaneasca a ramas cea mai numeroasa din Spania, cu 912.526 de membri.\n\nDatele reflecta numarul de certificate comunitare sau carduri de rezidenta emise pana in decembrie 2011. Anul trecut, numarul romanilor a crescut cu 8,55%. Din decembrie 2010 si pana la finalul lui 2011 s-au stabilit in Spania inca 71.844 de romani.\n\nMedia de varsta a romanilor din Spania este 32,4 ani. Peste 95 de mii sunt minori sub 15 ani, 811 mii au varste cuprinse intre 16 si 64 de ani, iar 5245 de romani din Spania au peste 65 de ani. Numarul barbatilor (491.122) este cu 70 de mii mai mare decat cel al femeilor (421.404).\n\nSpania se confrunta cu un somaj de 5,3 milioane, iar anul acesta, previziunile arata ca se vor mai distruge peste 630 de mii de locuri de munca.\n\nCu toate acestea, unii romani continua sa vina in Spania, in timp ce altii pleaca. Datele arata ca desi comunitatea creste, numarul sosirilor a scazut dramatic in ultimul an, mai ales de cand a fost reactivat moratoriul pentru cetatenii romani pe piata muncii la 22 iulie 2011.\n\nIn ultimul trimestru din 2011 au sosit in Spania doar 11 mii de romani, mai putin de jumatate decat in aceeasi perioada din 2010, cand s-au inregistrat 23 de mii de certificate comunitare pentru romani.\n\nScaderea progresiva a sosirilor s-ar putea transforma in acest an si in 2013 intr-o intoarcere din ce in ce mai evidenta a romanilor catre Romania.\n\nCrestem in continuare, dar din ce in ce mai putin\n\nDintre toate comunitatile de straini, de la inceputul crizei, doar romanii si-au mentinut cresterea. Spania inregistreaza acum o imigratie de 5.251.094 de persoane, care au venit in peninsula in perioada boomului imobiliar.\n\nFata de 2010, numarul strainilor a crescut in Spania cu 324.486, dintre care 71 de mii sunt romani.\n\nA doua comunitate ca marime din Spania este cea a marocanilor (835.188), urmata de cea ecuadoriana (403.864). In clasament urmeaza imigrantii din Columbia (274.171), Marea Britanie (235.052) si Italia (180.221).\n\nDin datele publicate de Observatorul Permanent al Imigratiei se poate trage concluzia ca numarul strainilor a scazut si in 2011, iar una dintre putinele comunitati care se mareste semnificativ este cea a marocanilor.\n\nEvolutia economiei spaniole in acest an va influenta cu siguranta si numarul de romani din Spania, pentru ca somajul este in continuare problema cea mai grava a comunitatii. D0ar 270 de mii de romani au contracte legale de munca, iar numarul celor care primesc ajutor de somaj este de aproximativ 60 de mii. In consecinta, o mare parte din populatia activa romaneasca din Spania munceste la negru sau nu are nici un venit.",
        "label": "Spania"
    },
    {
        "title": "Românii ies din criză cu agricultura şi serviciile",
        "content": "Efectele crizei economice îi fac pe mulţi dintre români să regrete orice proiect început în Spania şi, pe bună dreptate, foarte mulţi sunt acum mai sărăci decât atunci când au venit la muncă în oricare din numeroasele şantiere din peninsulă.\n\nDatele Ministerului Muncii din Spania arată că în februarie peste 40 de mii de români beneficiau de ajutorul de şomaj, însă datele privind afilierea la fondul asigurărilor sociale sunt în sfârşit pozitive.\n\nDe la începutul anului aproape 20.000 de români şi-au găsit de lucru în sectorul servicii şi în special în agricultură. În continuare, românii sunt cei mai numeroşi străini din Spania (aprox. 750000), dar şi primii la contribuţii către statul spaniol.\n\nPrincipalul reper de bunăstare este numărul contribuabilor, iar în privinţa românilor s-a observat că încă de la începutul anului situaţia a început să se redreseze.\n\nCea mai grea lună de la începutul crizei, pentru românii din Spania, a fost ianuarie 2009 când s-au înregistrat doar 234.198 de înscrieri la asigurările sociale. Până la sfârşitul anului trecut, situaţia economică a românilor din Spania cunoscuse deja o scădere dramatică lună de lună, de la maximul atins în luna mai 2008, când serviciile de asigurări aveau în evidenţe 265.394 de români care munceau legal. După cum se vede până la începutul lui 2009 se presupune că 30000 de români şi-au pierdut locurile de muncă din cauza crizei economice.\n\nDin fericire, 2009 – anul „ ciumei ”, în opinia analiştilor, se dovedeşte a fi, cel puţin până acum, un an „ bun ” pentru că lunar aproximativ 10000 de români şi-au găsit de lucru n februarie şi în martie.\n\nDatele arată că cei mai afectaţi de criza economică sunt „ autonomii” români, care din martie 2008 până în aceeaşi lună a acestui an au scăzut de la 48.284 la 32.351, dar şi româncele, asistente la domiciliu care au scăzut de la 16.347 la 14.838, potrivit evidenţelor Ministerului spaniol al Muncii. Singura creştere semnificativă se observă în ultimul an în agricultură (de la 36.982 la 54.597), iar sectorul servicii ( regimen general ) a scăzut în ultimul an de la 161.172 la 151.123, cu toate că în ultimele luni se află în creştere.",
        "label": "Spania"
    },
    {
        "title": "Sprijin pentru găsirea unui loc de muncă sau pentru înfiinţarea unei firme",
        "content": "Peste 150 de mii de imigranţi au beneficiat în 2008 de sprijinul administraţiei regionale în orientarea şi formarea pentru ocuparea unui loc de muncă. Aceste acţiuni s-au derulat prin intermediul Centrelor de Participare a Imigranţilor (CEPI), prin Centrele de Atenţie Socială acordată Imigranţilor (CASI), dar şi prin serviciile primăriilor din regiune în baza acordurilor semnate cu guvernul regional, care a subvenţionat cu 4,2 milioane de euro iniţiative de integrare socială şi laborală în 2007 – 2008.\n\nPentru continuarea acestei politici, ministrul regional de Imigraţie al Comunităţii Madridului, Javier Fernández-Lasquetty, a semnat un acord cu Camera de Comerţ din Madrid pentru promovarea iniţiativelor destinate să genereze mai multe locuri de muncă. Obiectivul acordului semnat între cele două instituţii este „ unirea forţelor ” mai multor instituţii pentru a sprijini iniţiativa micilor întreprinzători, reinserţia în câmpul muncii a imigranţilor, precum şi integrarea noilor cetăţeni în societatea madrilenă.\n\nIniţiativele sprijinite de administraţie prevăd un plan de formare profesională prin care să se obţină angajarea a cel puţin 50% dintre cursanţi. Se vor face cursuri pentru servicii de restaurant (hosteleria), cursuri de bucătar, de servicii sociale, precum şi cursuri de asistenţi în rezidenţă de bătrâni.\n\nÎn ceea ce priveşte crearea firmelor, acordul semnat cu Camera de Comerţ prevede şi informarea imigranţilor cu privire la planul de afaceri, consultanţă individuală, o analiză de fiabilitate a proiectului, consultanţă pentru solicitarea de finanţări şi punerea în funcţiune a afacerii.\n\nToate aceste acţiuni se vor organiza şi prin intermediul celor 17 CEPI, dintre care 2 sunt Centre Hispano – Române şi se află în Alcalá de Henares şi Coslada.",
        "label": "Spania"
    },
    {
        "title": "Atenţie la buzunare! Se dublează principalele taxe consulare!",
        "content": "Consulatele României „ lucrează ” deja cu o nouă listă de preţuri pentru taxarea unor servicii consulare la fel de „bune” ca şi cele de dinainte. Printr-o modificare a legii 198/2008 privind taxele consulare, care a fost publicată în Monitorul Oficial, Partea I nr. 307 în 11 mai 2010, parlamentarii români au decis majorarea taxelor consulare. Modificarea a fost aprobată în legea 78/2010 care a intrat în vigoare la 25 mai, iar Ministerul Afacerilor Externe a publicat în 15 iunie noua listă de taxe consulare.\n\nCu toate acestea, între 25 mai şi 14 iunie, dacă nu se mai întâmplă chiar şi acum, s-au afişat diverse preţuri pe paginile web ale misiunilor diplomatice. Consulatul din Torino era, la data la care, teoretic, trebuiau să apară normele de aplicare a legii, în 11 iunie, singurul care publicase preţurile taxelor consulare înainte de data de 11 iunie, când în Spania, Ambasada nu informase deloc cu privire la noile preţuri. În urma solicitării noastre de a informa cu privire la noile preţuri, ambasada de la Madrid a publicat o lista de preţuri, care este diferită de cea a Ministerului Afacerilor Externe şi conţine preţuri aplicate de la 4 iunie, în timp ce preţurile noi anunţate de MAE au fost publicate în 15 iunie. Se presupune că informaţiile publicate de MAE sunt cele reale.\n\nPotrivit acestora, noile taxe sunt substanţial mai mari, iar în principalele cazuri chiar se dublează. De exemplu, înregistrarea certificatelor de naştere şi de căsătorie emise de autorităţile străine până la 6 luni costă 170 de euro, iar dacă părinţii sau proaspeţii căsătoriţi mai întârzie şi vor să-şi înregistreze actele după 6 luni, taxa pe care o vor plăti este de 235 de euro.\n\nO altă taxă umflată excesiv este cea a traducerilor. Vechea lege prevedea un cost de 20 de euro pe pagină, iar modificarea 78/2010 ne obligă la plata a 30 de euro pe pagină. De asemenea, acum legalizarea semnăturii traducătorului costă 40 de euro. Taxe dublate sunt de pildă, Redactarea, autentificarea si revocarea unui inscris, indiferent de natura acestuia (ex: procuri) – un exemplar costa înainte 20 euro (acum costă 45 de euro), – pentru fiecare exemplar în plus – 6 euro (acum costă 10); Legalizarea sigiliului şi a semnăturii Ministerului Afacerilor Externe – 15 euro înainte, acum costă 30 de euro.\n\nMajorări sunt aplicate şi la documentele de călătorie care erau deja scumpe, odată cu introducerea tehnologiilor pentru eliberarea paşapoartelor electronice. Aşadar, noua lege prevede preţuri cu cifre „ rotunde ” pentru paşapoarte şi titlurile de călătorie: paşaportul costă 100 de euro şi titlul de călătorie – 50 de euro. Pentru cei care şi-au găsit dragostea în Spania sau pe alte meleaguri, Statul Român „ sancţionează ” ceremonia de căsătorie cu un străin cu o taxă de 345 de euro. Una peste alta, taxa consulară de urgenţă creşte de la 10 euro la 15.\n\nToate aceste scumpiri se produc într-un context de criză şi se aplică unor servicii consulare care sunt în continuare la fel de proaste ca înainte. Aşadar, scumpirea nu se poate justifica prin motive legate de performanţa MAE în oferirea unor servicii consulare de calitate. La Madrid, consulatul se află oarecum izolat prin faptul că funcţionează într-o casă, iar accesul se face dintr-o şosea intens circulată. Sediul a fost special ales, după cum ne mărturisea atunci un angajat al misiunii diplomatice, ca să nu se mai formeze cozi.\n\nLa solicitarea noastră de a informa despre noua metodologie a legii, MAE ne-a transmis un răspuns cu privire la noile preţuri şi la justificarea majorărilor. Direcţia Comunicare a Ministerul Afacerilor Externe ne-a precizat că actul normativ aprobat recent „ nu modifică decât neesenţial taxele pentru paşapoarte; solicitanţii de servicii consulare pot cere prestarea unor servicii în regim de urgenţă, ceea ce presupune achitarea benevolă a unor taxe (15, în loc de 10 euro în trecut); unele taxe, cum sunt cele pentru servicii notariale sau servicii de stare civilă au cunoscut o adaptare „.\n\nSe mai precizează în răspunsul MAE către publicaţia noastră că „ în concluzie, se poate afirma că taxele consulare au fost adaptate pentru a oferi sustenabilitate activităţii misiunilor diplomatice şi oficiilor consulare în vederea asigurării de servicii consulare optime şi asistenţă consulară de înaltă ţinută profesională „.\n\nDe asemenea, MAE spune că „ Legea nr. 78/2010 prevede creşterea cuantumului taxelor aferente unor anumite servicii consulare, având în vedere inflaţia din majoritatea ţărilor unde activitatea consulară este semnificativă „.\n\nParlamentarii diasporei au votat pentru sau au lipsit\n\nNemulţumirea românilor din străinătate a izbucnit deja în Italia, unde mai multe asociaţii cer demisia parlamentarilor care reprezintă diaspora, respectiv deputatul William Brînză şi senatorul Viorel Badea, amândoi de la PDL. Primul a lipsit la votarea legii, iar cel din urmă a declarat în mai multe rânduri că românii din străinătate au fost cei care au solicitat aceste majorări de taxe.\n\nÎn Spania, deocamdată nimeni nu protestează, iar asociaţiile habar nu au despre aceste majorări, iar dacă au aflat, încă nu şi-au exprimat nici un punct de vedere în presa românească.\n\nRedactarea, autentificarea şi revocarea unui înscris – 45 euro (fiecare exemplar în plus costa 10 euro)\n\nLegalizarea sigiliului şi semnăturii MAE de pe actele eliberate de autorităţile române – 35 euro\n\nÎncheierea căsătoriei între un cetăţean român şi un cetăţean străin – 345 euro\n\nÎnscrierea certificatelor de naştere în termen de până la 6 luni – 170 euro\n\nÎnscrierea certificatelor de căsătorie în termen de până la 6 luni – 170 euro\n\nÎnscrierea certificatelor de naştere în termen de peste 6 luni – 235 euro\n\nÎnscrierea certificatelor de căsătorie în termen de peste 6 luni – 235 euro\n\nÎnregistrarea cererii pentru eliberarea unui duplicat după certificatele de stare civilă româneşti – 50 euro\n\nActe necesare eliberării primei cărţi de identitate după împlinirea vârstei de 18 ani – 135 euro",
        "label": "Spania"
    },
    {
        "title": "Consilierii de Imigraţie cer banii înapoi de la Guvern",
        "content": "Consilierii de Imigraţie ai guvernelor regionale unde Partidul Popular deţine puterea au solicitat guvernului de la Madrid restituirea banilor destinaţi integrării, deoarece fondul a fost redus cu 59 de milioane de euro faţă de anul 2008. \n\n Consilierii PP au declarat la Madrid, după reuniunea în care au analizat situaţia creată şi acţiunile de recuperare a banilor şi au afirmat că ministrul Muncii, Celestino Corbacho, şi premierul José Luis Rodriguez Zapatero au minţit în privinţa reducerilor de sume alocate primăriilor şi destinate programelor de protecţie socială ca şi atunci când au dat asigurări că fondul pentru imigraţie nu va suferi modificări faţă de anul trecut. \n\n Responsabilii de Imigraţie au cerut o reuniune extraordinară a Conferinţei Sectoriale de Imigraţie (grup format din consilierii regionali de imigraţie, reprezentanţi ai Ministerului Muncii şi ai altor responsabili) pentru analizarea efectelor acestei reduceri, care este rezultatul unei decizii luate unilateral, fără preaviz şi fără consultări, care afectează nu numai comunităţile de imigranţi, ci întreaga societate spaniolă. \n\n “Este o măsura antisocială”, consideră reprezentanţii PP, care au cerut înapoi banii destinaţi integrării. \n\n Potrivit consilierului de Imigraţie al guvernului regional Madrid, Javier Fernández Lasquetty, ministrul muncii, Celestino Corbacho este obligat să convoace Conferinţa Sectorial de Imigraţie, deoarece a primit mai mult de 7 scrisori din partea guvernelor regionale, iar numărul minim este de 6. În plus, a adăugat Lasquetty, există date certe că nemulţumiri din cauza fondurilor destinate integrării există chiar şi în regiunile unde guvernează socialiştii, două dintre ele fiind Catalunya şi Asturias.",
        "label": "Spania"
    },
    {
        "title": "Trei romani morti si o tanara grav ranita la sarbatorile orasului Villacanas (Toledo)",
        "content": "Trei tineri romani cu varste intre 23 si 31 de ani au murit si o tanara de 16 ani se afla in stare grava la spital dupa ce o instalatie din parcul de distractii din localitatea toledana Villacanas s-a rupt in timp ce se afla in functiune.\n\nEvenimentul s-a petrecut in parcul de distractii al localitatii, instalat cu ocazia zilelor orasului Villacanas, localitate situata la 11o km in sudul Madridului.\n\nAutoritatile au anuntat ca tragedia a avut loc azi noapte la ora 4 dimineata, cand un brat al instalatiei numita „Tarantula” s-a desprins si a cazut. Este vorba despre o instalatie cu 4 brate pe care se aflau 4 scaune si care efectua o miscare de pendulare si de rotire. In urma ruperii unuia dintre brate, elementul pe care se aflau cei 4 romani a cazut de la 12 metri inaltime.\n\nDoi romani au murit pe loc si al treilea la scurt timp, iar medicii incearca sa o salveze acum pe tanara de 16 ani care a suferit un traumatism craneo-cerebral deosebit de grav. Tanara se afla la spitalul din Toledo, iar autoritatile incearca sa explice cauza tragediei.\n\nDin declaratiile primarului, instalatia se afla pentru prima data la zilele satului. Doi dintre decedati erau frati si locuiau in localitatea Madridejos. Ei s-au dus la sarbatorile din Villacanas la invitatia unui prieten care locuia acolo. Villacanas este o localitate cu 10.600 de locuitori, dintre care 500 sunt romani.\n\nMai multi romani din localitate au aprins lumanari pe locul in care au murit cei 3 tineri. Autoritatile au deschis o ancheta pentru a descoperi cauzele accidentului, insa, din primele informatii se pare ca instalatia avea toate documentele in regula. Acesta este cel mai grav accident produs intr-un parc de distractii in ultimii 30 de ani, in Spania.",
        "label": "Spania"
    },
    {
        "title": "Europarlamentarul Siegfried Mureșan: „Președinta regiunii Madrid, Isabel Diaz Ayuso, are multe idei în sprijinul românilor”",
        "content": "Românii din Spania vor beneficia de pe urma Mecanismului European de Redresare și Reziliență, scrie europarlamentarul român Siegfried Mureșan, pe pagina sa de Facebook, după o întâlnire la Madrid cu președintele guvernului regional, Isabel Díaz Ayuso.\n\n„Mecanismul European de Redresare și Reziliență este important pentru românii din țară fiindcă ne va ajuta să construim spitale, să întărim sistemul de sănătate, să creștem independența energetică și să reducem poluarea. Dar este foarte important și pentru românii din străinătate, care trăiesc și muncesc în marile orașe din Europa. Fondurile din Mecanismul European de Redresare și Reziliență vor ajunge și în acele orașe pentru investiții și reforme”, scrie europarlamentul PPE.\n\nSiegfried Mureșan face apel al autoritățile spaniole să implice și regiunile în PNRR\n\nEuroparlamentarul român spune că a discutat cu Isabel Díaz Ayuso, președinta regiunii Madrid, unde trăiesc, în mod oficial, peste 150.000 de români.\n\n„Sunt mai multe sute de mii de români. Vreau ca ei să beneficieze la maximum de acest instrument unic de investiții și reforme. Spania și-a asumat că va crea 250.000 de noi locuri de muncă prin PNRR. Vreau ca de o parte din aceste locuri de muncă să beneficieze și românii stabiliți în Madrid și în alte regiuni din Spania care au contribuit la economia țării în ultimele decenii. \n\n Din acest motiv, nu sunt de acord cu atitudinea Guvernului Spaniei care nu a implicat suficient de mult autoritățile locale și regionale, precum regiunea Madrid, în conceperea planului naționale de redresare și reziliență”, mai spune europarlamentarul român care menționează și faptul că „președinta regiunii Madrid, Isabel Diaz Ayuso, are multe idei care să ajute românii”.\n\nÎn calitate de raportor pe Mecanismul European de Redresare și Reziliență, Siegfrid Mureșan atrage atenția cu privire la aplicare acestuia: „Vreau ca banii să fie alocați corect, acolo unde este nevoie de ei, in folosul oamenilor, cu implicarea autorităților locale”.",
        "label": "Spania"
    },
    {
        "title": "Un roman fuge de pe plantatia pe care era exploatat de un compatriot",
        "content": "Politia spaniola a descoperit, in urma unui denunt depus de un roman, ca in regiunea Valladolid din Spania, actiona de mai multe vreme o retea de intermediere de locuri de munca „la negru”, prin care erau exploatati numerosi cetateni romani.\n\nFuga muncitorului roman, care era exploatat intr-un sat din provincia Valladolid, a alertat Politia care a descoperit astfel o retea de plasare de muncitori, infiintata de un roman care oferea locuri de munca in Spania, in agricultura. Muncitorii erau racolati in tara si li se spunea ca vor castiga 6 euro pe ora.\n\nCand ajungeau in Spania, insa, romanul le lua tuturor pasapoartele si le cerea sa munceasca 240 de ore pe gratis, ca sa plateasca asa-zisele „cheltuielile” de transport in Spania.\n\nPolitia l-a arestat pe romanul in cauza si a descoperit ca detinea documentele a 50 de muncitori, iar intr-un apartament de 4 camere cazase 24 de oameni. Romanii erau adusi pana in satul Ventosa de la Cuesta, in apropiere de Matapozuelos.\n\nDupa cum informeaza periodicul El Norte de Castilla, totul a inceput in 9 septembrie cand un roman a denuntat la Politia din Leon ca era exploatat de compatriotul sau C.C., de 30 de ani. Potrivit denuntului, C.C. era acuzat ca aducea de mai multa vreme romani la munca, cu promisiunea ca vor avea legal locuri de munca in Spania si ca urmau sa fie platiti legal, cu 6 euro pe ora.\n\nPotrivit declaratiei citate de periodicul local, din momentul in care ajungeau la destinatie, in Spania, intermediarul roman le lua tuturor pasapoartele si le spunea ca trebuie sa-i plateasca cheltuielile suportate pentru transportul in Spania. In acest sens, intermediarul solicita ca toti muncitorii sa lucreze 240 de ore fara sa primeasca bani. Dupa ce munceau o luna si jumatate, asa-zisul angajator urma sa anuleze datoria tuturor si de atunci promitea sa le plateasca 6 euro pe ora de munca.\n\nPolitia l-a retinut pe C.C. pentru incalcarea drepturilor muncitorilor, dar si pentru ca tinea 24 de persoane intr-un apartament de 4 camere. Dupa cum a mai spus romanul care a fugit la Politia din Leon si apoi a declarat politistilor din Brigada de Straini si Frontiera din Valladolid, romanul care ii adusese in Spania ii transporta in fiecare sambata intr-un sat in zona si le dadea fiecaruia 15 – 20 de euro ca sa-si cumpere de mancare pentru toata saptamana urmatoare. Pentru ca nu le ajungea mancarea, unii erau nevoiti sa apeleze si la mila altora.\n\nDupa ce l-au retinut pe intermediarul roman, C.C., politia a gasit in domiciliul sau documentele a 50 de persoane si suma de 7 000 de euro. Ulterior, Politia a descoperit ca unii muncitori lucrasera si 250 de ore fara sa fie inregistrati la Asigurarile Sociale, iar unii angajatori il platisera si cu 8 euro pe ora pentru romanii adusi la munca.",
        "label": "Spania"
    },
    {
        "title": "Madrid: O cersetoare romanca da mana cu printul Felipe al Spaniei",
        "content": "„Printul si cersetoarea” s-ar putea numi situatia in care s-a aflat aseara mostenitorul coroanei Spaniei in timp ce iesea dintr-o biserica din Madrid.\n\nPrintul Felipe al Spaniei a participat marti seara la o slujba de inmormantare, oficiata in biserica San Francisco de Borja, in urma decesului unui aristocrat spaniol.\n\nLa iesire, potrivit ziarului Publico , printul Felipe s-a intalnit cu o cersetoare romanca. Femeia cersea ca de obicei in fata bisericii si nu l-a recunoscut pe mostenitorul coroanei, dovada fiind faptul ca a indraznit sa intinda mana ca sa ceara un ban.\n\nPrintul Felipe a crezut ca femeia dorea sa-l salute si i-a strans energic mana dupa care si-a continuat drumul, fara sa-si dea seama de situatia care nu a scapat insa atentiei jurnalistilor. Femeia a realizat apoi despre cine e vorba si a ramas socata de o asemenea reactie din partea unui membru al Casei Regale.\n\nSlujba la care a participat printul Felipe a fost oficiata in memoria fiului unui membru al aristocratiei spaniole, Inigo de Arteaga, duce de Infantado si marchiz de Santillana, care a decedat duminica trecuta in urma unui accident aviatic.",
        "label": "Spania"
    },
    {
        "title": "4 români s-au răsturnat cu mașina la Sevilla",
        "content": "Doi tineri au murit și alți doi au fost răniți grav azi-dimineață într-un accident rutier petrecut în apropiere de Sevilla.\n\nCei patru români se deplasau cu un autoturism Seat pe autostrada A-66 și în apropierea localității Salteras, la ora 2:45, mașina a părăsit șoseaua și s-a răsturnat.\n\nAutoturismul a ajuns la 20 de metri în câmp, iar după sosirea echipajelor de la serviciul de Urgență 112, doi dintre români, în vârstă de 31 și 35 de ani au decedat.\n\nUn alt pasager, de 28 de ani, a ajuns în stare gravă la spital, iar al patrulea român din mașină de 26 de ani a suferit răni ușoare.\n\nPompierii s-au străduit mult timp să scoată corpurile pasagerilor din mașina care a fost distrusă complet, dar și din cauza faptului că autovehiculul se afla în câmp.\n\nNu se știe încă din ce cauze s-a produs accidentul, dar din primele informații se pare că tinerii se deplasau cu o viteza excesivă.\n\nAgenții Gărzii Civile au găsit în portbagajul mașinii mai multe scule (foarfece, ciocane) care s-ar putea folosi pentru forțarea încuietorilor, după cum scrie ABC Sevilla .",
        "label": "Spania"
    },
    {
        "title": "Un român a fost pe punctul de fi „reciclat”, în timp ce dormea într-un tomberon",
        "content": "Angajaţii serviciului de colectare a gunoaielor din Salamanca au descoperit, recent, printre gunoaiele pe care se pregăteau să le comprime şi un bărbat de naţionalitate română. Evenimentul s-a produs într-o dimineaţă, la ora 7:50, într-o intersecţie din Salamanca, atunci când lucrătorii de la serviciul de colectare a gunoaielor îşi făceau ruta zilnică. După ce au golit tomberonul în interiorul camionului, lucrătorii au văzut o mână şi cât au putut de repede au oprit maşina de tocare, după care şi-au dat seama că înăuntru se afla un om.\n\nLa început, muncitorii nu au ştiut dacă era vorba doar de o mână sau de corpul unei persoane, iar surpriza cea mare a fost atunci când bărbatul s-a ridicat în picioare şi le-a spus că băuse cam mult noaptea trecută şi că de frig s-a băgat în tomberon, unde a adormit. Crezând că a suferit răni după ce a fost răsturnat în camionul cu gunoi, muncitorii au vrut să solicite asistenţă medicală, însă, bărbatul, care a fost identificat de Poliţia locală ca fiind un român de 45 de ani, a preferat să plece „ liniştit ”.",
        "label": "Spania"
    },
    {
        "title": "Obligată să se prostitueze şi să producă 5000 de euro pe săptămână",
        "content": "Poliţia Naţională a eliberat o tânără de 18 ani din mâinile unei reţele de prostituţie care o aduseseră din România ca să o oblige să presteze servicii sexuale. Potrivit publicaţiei 20minutos.es, tânăra avea „obligaţia” de a produce beneficii de 5000 de euro pe lună şi era plasată în case de toleranţă din regiunea Cadiz. Românca a fost eliberată şi cu sprijinul biroului ataşatului român de Interne din cadrul ambasadei României din Spania.\n\nPotrivit unui comunicat al poliţiei, gruparea de români care a reţinut-o pe tânără a fost desfiinţată, iar situaţia tinerei a fost reclamată de mama acesteia. Tânăra era obligată să se prostitueze în cluburi de noapte din localităţile Cabo de Gibraltar şi Los Barrios. Î n cadrul operaţiunii, denumită „ Sirena „, au fost reţinuţi câţiva români, cu vârste cuprinse între 21 şi 24 de ani. Victima reţelei reuşise să fugă de la bordelul unde ar fi trebuit să se prostitueze şi cu ajutorul Poliţiei Române a fost localizată. Ulterior au fost reţinuţi cei doi presupuşi proxeneţi precum şi o tânără de 21 de ani, prostituată, care avea misiunea de a o urmări şi de a o controla pe tânăra de 18 ani. În urma percheziţiilor au fost confiscate diverse obiecte şi s-au descoperit numeroase chitanţe de la transferuri importante de bani.",
        "label": "Spania"
    },
    {
        "title": "Un copil de 8 ani și bunica sa - decedați într-un accident la Madrid",
        "content": "Patru români din aceeași familie au fost implicați într-un grav accident rutier, petrecut joi, în apropiere de localitatea El Molar din Madrid. Un copil de 8 ani și bunica lui au decedat, iar mama și bunicul său au ajuns în stare foarte gravă la spital.\n\nMama copilului și bunicul său, care se aflau in același autoturism, au supraviețuit, dar au ajuns în stare gravă la spital.\n\nAccidentul s-a petrecut pe autostrada A1 la kilometrul 36, în direcția Madrid, în preajma localității El Molar.\n\nMașina în care se aflau cele patru persoane din aceeași familie, o mama cu fiul ei de 8 ani și doi bunici, a ieșit de pe autostradă, s-a ciocnit de un copac și s-a răsturnat pe o parte.\n\nÎn urma alertării serviciului de Urgență 112, la locul accidentului au ajuns patru mașini de pompieri, două ambulanțe și un elicopter de la serviciul madrilen de asistență sanitară.\n\nPompierii au fost nevoiți să scoata trei persoane din mașină prin descarcerare și în urma încercărilor de reanimare a răniților, doi pasageri au decedat.\n\nMedicii au reușit pe loc să-l reanimeze pe copil, dar decesul s-a produs la scurt timp după aceea, în timp ce elicopterul serviciului de urgență SUMMA era pregătit să-l ducă la spital.\n\nCealaltă victimă este bunica sa, o femeie de 65 de ani care suferise politraumatisme severe.\n\nMama copilului, în vârstă de 29 de ani, a fost transportată la un spital din Madrid, în stare gravă, la fel ca și bunicul, de 65 de ani, care a fost dus cu elicopterul la un alt spital din capitala Spaniei.\n\nLa locul accidentului a ajuns ulterior și tatăl copilului, care a suferit o criză puternică de anxietate și a primit ajutor din partea medicilor.",
        "label": "Spania"
    },
    {
        "title": "Secretarul de Stat pentru românii de pretutindeni - în prima sa vizită oficială în Spania",
        "content": "Secretarul de stat pentru relaţiile cu românii de pretutindeni, Eugen Tomac, va efectua în perioada 10 – 12 noiembrie 2009 o vizită în Regatul Spaniei, unde va participa la discuţii cu membrii comunităţilor româneşti din oraşele Madrid, Barcelona şi Sevilla. Prezenţa secretarului de stat pentru relaţiile cu românii de pretutindeni la aceste întrevederi are ca scop informarea membrilor comunităţii româneşti despre secţiile de votare nou înfiinţate şi importanţa procesului electoral.",
        "label": "Spania"
    },
    {
        "title": "Romani pacaliti cu oferte de munca in Spania",
        "content": "Politistii spanioli au arestat la Torrent (Valencia) trei romani care sunt acuzati ca ar fi comis inselatorii cu intermedieri de contracte de munca. Potrivit anchetatorilor, cei trei romani ofereau contracte de munca contra sumei de 200 de euro, insa dupa ce primeau banii nu respectau intelegerea.\n\nPolitia crede ca cei trei, o femeie si doi barbati cu varste intre 32 si 40 de ani, ar fi inselat peste 100 de persoane, iar prejudiciul ar putea sa depaseasca 20 de mii de euro.\n\nCei trei intermediari ii racolau pe romanii interesati sa munceasca in Spania cu ajutorul unei pagini web din Romania. Ofereau false contracte de munca in Torrent, dar la sosirea in Spania, persoanele interesate nu ajungeau sa munceasca, desi plateau suma de 200 de euro. \n\n\n\nAnchetatorii considera ca grupul era experimentat in astfel de actiuni si ca fiecare membru avea atributii bine stabilite si foloseau identitati false. \n\n\n\nLa sosirea in Spania, persoanele inselate erau cazate si controlate. Politia precizeaza ca unii au fost amenintati de membrii gruparii ca sa nu denunte si de cele mai multe ori victimele renuntau la bani si plecau inapoi in Romania. Din aceasta cauza, anchetatorii au reusit sa vorbeasca doar cu 28 dintre persoanele inselate. Acuzatii au fost prezentati judecatorului, iar unul dintre acestia a fost inchis. \n\n in urma perchezitiilor realizate, politistii au confiscat 13 telefoane mobile, doua laptopuri, doua calculatoare, o camera foto si suma de 900 de euro.",
        "label": "Spania"
    },
    {
        "title": "Moartea teribilă a unui român de 27 de ani",
        "content": "Angajații serviciului de salubritate din Granada au fost surprinși când au descoperit un corp neînsuflețit printre cartoanele strânse de unul din camioane.\n\nCadavrul a fost găsit ieri în zona de reciclare a gunoaielor și era într-o stare de nedescris, după ce fusese strivit de mecanismul de colectare a cartoanelor.\n\nIdentificarea victimei a fost întârziată de acest fapt, dar documentele găsite ulterior asupra sa au ajutat în cele din urmă la stabilirea identității.\n\nEste vorba de un tânăr de 27 de ani, de naționalitate română, care ar fi trăit pe stradă. Se știe că a cerut ajutor la un ONG din Granada și la serviciile sociale ale primăriei orașului.\n\nCorpul tânărului nu prezenta semne de violență, dar cauzele și circumstanța morții se vor stabili în urma autopsiei.\n\nPoliția analizează acum filmările realizate de camioanele care colectează cartoanele din tot orașul ca să descopere cartierul din care a fost adus corpul.",
        "label": "Spania"
    },
    {
        "title": "31 ianuarie - termen final pentru înscrierea în registrul electoral",
        "content": "Cetăţenii europeni au posibilitatea să se înscrie, la primărie, în registrul electoral până în data de 31 ianuarie, potrivit unui ordin din data de 13, care prelungeşte perioada de înscrieri. Prin acelaşi ordin, Oficiul Electoral stabileşte data de 25 ianuarie, ca termen limită pentru înscrierea în registrul electoral spaniol pentru cetăţenii care provin din ţările care au semnate acorduri de reciprocitate cu Spania (Bolivia, Cabo Verde, Chile, Columbia, Ecuador, Islanda, Norvegia, Noua Zeelandă, Paraguay şi Peru).\n\n„ Registrul electoral se închide la 1 februarie, iar solicitările de înscriere şi reclamaţiile trebuie prezentate în cursul lunii ianuarie, cu cea mai mare rapiditate „, se precizează în ordinul Oficiului Electoral transmis către primării. Solicitările prezentate după data de 31 ianuarie nu vor fi incluse în registrul electoral pentru alegerile din 22 mai 2011.\n\nCele mai simple metode de înscriere în registrul electoral sunt completarea unui formular la primărie sau înscrierea pe in ternet pe https://sede.ine.gob.es pagina w eb a Institu lui Naţional de Statistică (este necesar numărul NIE, codul din scrisoarea trimisă de Oficiul Electoral sau certificatul electronic).\n\nPână în luna decembrie 2010, în registrul electoral spaniol erau înscrişi 80 de mii dintre cei 650.000 de români care au dreptul să voteze în Spania la alegerile locale.",
        "label": "Spania"
    },
    {
        "title": "Romanii \"pescuiesc\" cu succes la bancomatele din Spania",
        "content": "Patru barbati cu varste intre 28 si 36 de ani au fost retinuti de Politia spaniola pentru ca ar fi aplicat un adeziv pe gura de extragere a banilor de la mai multe bancomate, dintr-un cartier rezidential din Orihuela. Metoda este folosita din ce in ce mai des de hoti ca sa prinda bancnotele.\n\nPotrivit unui raport al politiei din localitate, primele doua arestari au avut loc intr-o sucursala bancara dintr-un centru comercial, cand doi romani de 28 si 29 de ani au fost prinsi in timp ce desprindeau tabla metalica pe care se presupune ca o lipisera dinainte peste gura bancomatului, ca sa blocheze iesirea bancotelor.\n\nPolitistii au gasit asupra lor 320 de euro, pe care acestia i-ar fi scos din bancomat. Alti doi tineri romani au fost arestati in aceeasi zona la scurt timp, cand incercau sa instaleze sistemul de blocare la un alt bancomat. \n\n\n\nMetoda „pescuitului” la bancomat, numita si „capacul capcana”, a aparut de putin timp in Spania si s-a raspandit deja in toate regiunile, unde sunt depistati romani care o folosesc. Politia a fost surprinsa de aceasta metoda, dar deja a alertat toate bancile. In multe locuri din Spania, bancile au schimbat deja forma gurii de extragere a banilor pentru ca hotii sa nu mai lipeasca tablite de metal peste orificiul de iesire a bancotelor. \n\n\n\nSitemul este foarte simplu. Clientii incearca sa scoata bani si dupa ce vad ca bancotele nu ies, considera ca operatiunea nu s-a realizat si pleaca sa caute alt bancomat. La scurt timp, cei care au instalat tablita peste gura bancomatului o dezlipesc si scot bancnotele care au ramas lipite.\n\nDaca incercati sa scoateti bani din bancomat si vedeti ca nu ies bancnotele, autoritatile recomanda sa sunati la telefonul de asistenta specificat pe bancomat si sa nu parasiti locul.",
        "label": "Spania"
    },
    {
        "title": "\"Atenție la românii care fură copii\" - alertă pe Whatsapp",
        "content": "Locuitorii insulelor Canare sunt speriați în ultimele zile cu mesaje prin Whatsapp în care li se spune să-și păzească copiii de frica românilor.\n\nMesajele transmise în frenezie pe Whatsapp vorbesc despre o grupare de români care ar acționa în anumite zone și includ și fotografii ale așa-zișilor răpitori.\n\nLa începutul lunii, acest zvon care îi afectează în special pe românii din zonă, circulau pe rețelele de Whatsapp din insula Tenerife și de o săptămână sunt transmise intens pe insula Lanzarote.\n\n„Aveți grijă și dați mai departe acest mesaj și celor de la grădiniță și de la clasele primare. Să ajungă la cât mai multă lume. Intră în case și grădini cu scopul de a fura copii. Aveți grijă în parcuri. Este oribil”, mesaj publicat pe Whatsapp în grupurile de părinți din insula Lanzarote, potrivit ABC.\n\nGarda Civilă spaniolă se străduiește de câteva zile să-i liniștească pe cetățeni, care primesc astfel de mesaje despre ”hoții de copii” și care au provocat panică în toată insula cu 140 de mii de locuitori.\n\n„Dacă ar exista un astfel de pericol, ar fi anunțat prin mijloacele oficiale”, precizează Garda Civilă din Insula Lanzarote.\n\nAutoritățile au dat deja un comunicat de presă prin care au infirmat zvonul potrivit căruia ar exista un grup de români care sechestrează copii, iar campania este sprijinită și de presa locală.\n\nMai mult, agenții Gărzii Civile critică faptul că se dă crezare unui astfel de zvon și amintesc că difuzarea acestor mesaje este considerată infracțiune.\n\nAutoritățile atenționează cetățenii asupra faptului că astfel de mesaje false îi stigmatizează pe români și pe cetățenii europeni.",
        "label": "Spania"
    },
    {
        "title": "Român înjunghiat în spate de doi compatrioţi la Madrid",
        "content": "Un bărbat de 39 de ani a murit duminică, după ce a fost înjunghiat de 7 ori în spate.\n\nAgresiunea s-a produs cartierul Villa de Vallecas din Madrid, iar bărbatul striga după ajutor şi se târa pe stradă, după ce a fost rănit cu armă albă.\n\nÎn jurul orei 0:30, Un conducător auto l-a văzut pe român, Vasile R., de 39 de ani, şi a anunţat serviciul de urgenţă. O ambulanţă UVI i-a oferit primul ajutor bărbatului, care prezenta răni profunde în zona plămânilor şi pierduse mult sânge.\n\nÎn drum spre spitalul Once de Octubre din Madrid, Vasile a suferit un stop cardio-respirator şi a murit. Înainte să moară, românul le-a spus medicilor că a fost atacat de doi oameni dintr-o zonă de colibe de la marginea Madridului.\n\nPoliţia Naţională a reuşit să reţină, la scurt timp după aceea, doi bărbaţi de naţionalitate română, acuzaţi de comiterea agresiunii.\n\nUnul dintre ei avea antecedente penale şi s-a opus arestării, fiind acuzat şi de agresiune la adresa poliţiştilor. Petrus G., de 42 de ani, a fost reţinut de politiştii spanioli, dar Petrus F. (54 ani) ar fi încercat să scape de poliţişti apărându-se cu un cuţit.\n\nAmbasada României la Madrid nu cunoaşte nimic despre acest caz în care au fost implicaţi trei cetăţeni români.",
        "label": "Spania"
    },
    {
        "title": "23 de români prinşi în flagrant la furt de cupru la Madrid",
        "content": "Peste 200 de kilograme de cablu de cupru, mai multe capace de canalizare, numeroase unelte de construcţii şi facturi de vânzare a cuprului reprezintă ceea ce au confiscat poliţiştii spanioli după ce au prins în flagrant un grup de români care fura cablu dintr-un cartier din Madrid (Usera).\n\nPotrivit unui comunicat al Poliţiei Naţionale din Madrid, agenţii spanioli i-au descoperit pe un teren viran de pe o stradă din Madrid pe cei 23 de români care lucrau de zor să scoată cablurile de la o staţie electrică veche, care erau îngropate la un metru adâncime.\n\nAutorităţile au fost alertate de intensa activitate pe care o desfăşurau hoţii de cupru, care erau împărţiţi pe echipe şi fiecare avea o sarcina bine stabilită. Unii săpau ca să scoată cablul din pâmânt, în timp ce o altă echipă tăia cablul cu flexul, iar ceilalţi făcuseră focuri în care topeau izolaţia cablului şi extrăgeau materialul care apoi era încărcat în furgonetă.\n\nAgenţii Poliţiei Naţionale care i-au depistat pe români au chemat imediat ajutoare şi, la scurt timp, cei 23 de hoţi de cupru au fost încercuiţi.\n\nCând au văzut că au fost descoperiţi, cei 23 au încercat să fugă pe străzile din apropiere, însă au fost arestaţi. Cu toate că numărul forţelor de ordine era mai mare, unul dintre românii surprinşi, când băgau cablul într-o maşină, nu a ezitat să-l atace pe unul dintre poliţişti.\n\nÎn cele din urmă, Poliţia Naţională i-a arestat pe toţi membrii grupului, care au vârste cuprinse între 21 şi 53 de ani. În urma numeroaselor furturi de cabluri electrice, de telefonie şi de la căile ferate din ultimii ani, autorităţile spaniole s-au văzut obligate să declanşeze o ofensivă naţională împotriva acestei practici şi Poliţia a reuşit să recupereze anul trecut peste 100 de tone de cablu furat, iar unele operaţiuni au avut loc chiar în cartierul ilegal al ţiganilor români din El Gallinero, din sudul Madridului.",
        "label": "Spania"
    },
    {
        "title": "Şase spanioli premiaţi pentru sprijinirea culturii române",
        "content": "La sfârşitul mandatului său, directorul Institutului Cultural Român de la Madrid, Horia Barna, a ales să recompenseze şase cetăţeni spanioli, personalităţi ale vieţii publice madrilene şi membri importanţi în administraţia regională şi locală, pentru sprijinirea culturii române.\n\nAceste persoane s-au evidenţiat în mod deosebit de-a lungul ultimilor ani prin sprijinirea concretă şi constantă a promovării culturii şi civilizaţiei României în Spania, iar Horia Barna, care i-a nominalizat în semn de recunoştinţă şi gratitudine la finalul mandatului său ca director al ICR Madrid, a organizat pentru ei o gală de decernare a premiilor AMICUS ROMANIAE, care a avut loc pe 10 martie 2010, la Centrul Cultural al Armatei – Cazinoul Militar din Madrid.\n\nPentru meritele lor deosebite au fost numiţi „ Prieteni ai României ”, Javier Fernández-Lasquetty, ministrul Emigraţiei şi Cooperării din guvernul autonom al Comunităţii Madrid, Fernando Sánchez Dragó, scriitor, critic literar, ziarist, director şi prezentator al programului cultural “Las Noches Blancas” de la Telemadrid, Héctor Martínez Sanz, scriitor, filosof, director al revistei “Madrid en Marco”, autorul cărţii “Pentágono”, lansată cu ocazia galei, Daniel Velázquez, director coordonator al Centrelor Hispano-Române din Alcalá de Henares şi din Coslada, Agustín González Plasencia, director de emigraţie al Primăriei Coslada şi Manuel Fuentes Cabrera, preşedintele Asociaţiei Reales Tercios Spania. Trofeele sunt opera lui Bogdan Ater, tânăr artist român de la Madrid.\n\nCu acelaşi prilej, ca editor, Horia Barna a lansat volumul „ Pentágono ” („ Pentagon „) de Héctor Martínez Sanz, o perspectivă semnificativă a unui autor spaniol despre Constantin Brâncuşi, Mircea Eliade, Eugen Ionescu, Emil Cioran, Tristan Tzara.\n\nAceastă ceremonie a fost şi ultima acţiune publică a directorului ICR Madrid, Horia Barna, care a fost, de altfel, primul director al instituţiei la Madrid.",
        "label": "Spania"
    },
    {
        "title": "Romanii din Andalucia se pregatesc de vacanta de vara in Romania",
        "content": "In provincia Sevilla, majoritatea romanilor au lucrat pana de curand pe campurile andaluze, la cules de fructe (portocale, mandarine, prune, piersici etc.) sau legume (cartofi, rosii, castraveti sau usturoi si patrunjel). Acum campania agricola este pe terminate si multi romani se pregatesc sa se intoarca in tara pentru perioada de vara. In provincia Huelva au lucrat la cules de capsuni aproximativ 10.000 de romani, dar si acolo se incheie campania culesului, iar multi romani isi pregatesc bagajele pentru vacanta in Romania.\n\nMihaela G., originara din Bailesti, se pregateste si ea de intoarcere. „ Am terminat de cules capsuni, dar pentru mine incepe in tara o alta campanie, cea a lubenitei. Plec din Huelva de la campania de capsuni ca s-au terminat si incep acasa o alta campanie cea a lubenitei si bineinteles varza. Am venit in ianuarie, cu un contract la capsuni si ma voi reintoarce anul viitor. Sunt multumita de banii pe care i-am castigat, am ajutat copiii sa-si continue studiile la facultate, caci sotul meu a decedat acum sapte ani. Cu banii castigati de la capsuni am reusit sa-mi cumpar si un teren unde cultiv varza si pepeni, asa incerc sa ma descurc si in tara in situatia economica pe care o avem „.\n\nAlti romani merg in tara din cauza faptului ca pe timpul verii nu se gaseste nimic de m unca si datorita temperaturii ridicate din aceasta provincie, romanii care lucreaza in case, merg sa insoteasca familiile de spanioli in vacanta si renunta la zilele lor de odihna pentru a mai castiga un ban.\n\nIn schimb unii romani muncesc si pe timpul verii. Mioara Dumitras, originara din Banat, lucreaza intr-o casa de sapte ani de zile si tot de atatia ani nu si-a vizitat familia in tara, pentru ca nu si-a permis sa-si ia vacanta pentru a castiga bani: „ Am o fiica casatorita care la randul ei este mamica. Eu ii trimit bani in fiecare luna, deoarece salariul pe care-l castiga, lucrand la o firma din Timisoara nu-i ajunge. Familia la care lucrez este foarte multumita de mine, acum ma considera ca din familia lor, dar nu a fost asa de la inceput. Mi-au trebuit cativa ani buni ca sa le schimb imaginea pe care o aveau despre romani „.\n\nInma este fiica doamnei pe care o ingrijeste Mioara si ea spune ca i-a fost teama sa angajeze o romanca, „ care sa o ingrijeasca pe mama mea. Stiam ca romanii creeaza multe probleme, dar acum dupa sapte ani de cand lucreaza Mioara cu noi, mi-am schimbat total parerea despre romani, de asemenea doresc, ca intr-o buna zi sa vizitez si Romania. Cred ca este foarte frumoasa, dupa ceea ce am vazut pe internet. Mama mea o iubeste foarte mult pe Mioara, o considera drept una dintre fiicele ei. Ma bucur foarte mult ca am reusit sa cunosc romani muncitori si corecti cum e cazul Mioarei. Acum mai nou am invatat si romana cu ea si citesc ziarul Romanul, asa mai aflu cate ceva despre comunitatea voastra „.\n\nMulti romani prefera sa lucreze asadar si in timpul vacantelor din dorinta de a castiga mai multi bani si mai repede, pentru a se reintoarce acasa la familiile lor.",
        "label": "Spania"
    },
    {
        "title": "Fura biciclete si le trimitea in Romania",
        "content": "Un tanar de 25 de ani a fost retinut in localitatea Hernani din regiunea Tara Bascilor pentru ca ar fi furat mai multe biciclete pe care apoi le trimitea in Romania.\n\nFurtul de biciclete a crescut atat de mult in ultima vreme in regiune, incat Politia spaniola a declansat o operatiune in cadrul careia au fost arestate trei persoane si au fost recuperate 11 biciclete. In urma investigatiilor, politia a descoperit faptul ca in anumite cazuri bicicletele erau trimise in tarile europene din Est cu ajutorul unor furgonete, precizeaza diariovasco.com.\n\nO patrula a politiei regionale Ertzaintza a depistat recent o furgoneta care circula pe o autostrada (N-1) in apropiere de orasul Renteri a si in interiorul careia se aflau 11 persoane si mai multe pachete voluminoase.\n\nIn urma controlului, oamenii legii au descoperit ca unele obiecte din pachete puteau fi sa provina in urma unor activitati ilicite. Ertzaintza a retinut un roman care avea pe rol in justitie si alte dosare si a fost acuzat de furtul a trei biciclete.",
        "label": "Spania"
    },
    {
        "title": "Prezidențiale2014: Românii din Spania au stat ore în șir la cozi ca să voteze",
        "content": "Primul tur al alegerile prezidentiale a stabilit un nou record de participare in Spania, unde numarul voturilor a depasit nivelul din 2009.\n\nProcesul electoral s-a desfasurat fara incidente, dar nemultumirile multor alegatori au fost legate de procedura extrem de greoaie. Completarea declaratiei pe proprie raspundere privind votul multiplu a ingreunat accesul romanilor la urne.\n\nIn fata multor sectii au fost cozi si de cate 3 ore, iar multi dintre romani au venit impreuna cu copiii mici, pe care nu au cu cine sa-i lase acasa.\n\nCele mai mari cozi au fost la Coslada si Alcala de Henares, doua orase cu cate 20 de mii de locuritori, dar oamenii au stat la rand la vot si la sectiile de la ambasada din Madrid si la Consulatul Romaniei din capitala Spaniei.\n\nLa sectia din Alcala de Henares, romanii au stat la coada pana la inchiderea votului si s-au plans de faptul ca nu exista suficiente sectii de votare si ca procedura este foarte lenta.\n\nIn ciuda intarzierii, si cu 38 de sectii in Spania, participarea este mai buna decat in primul tur al alegerilor prezidentiale din 2009 cand au votat 19 mii de romani.\n\nIn Spania au votat in total 33.082 de romani. Cele mai multe voturi s-au inregistrat la Madrid, Zaragoza, Castellon, Coslada si Alcala de Henares.",
        "label": "Spania"
    },
    {
        "title": "Marcel Baghiu - premiat şi de Băsescu",
        "content": "Ambasadorul României la Madrid, Maria Ligor, a înmanat la 31 iulie domnului Marcel Baghiu Medalia Nationala Serviciul Credincios clasa a III-a, acordata de catre Presedintele Romaniei, Traian Basescu, pentru “ curajul si spiritul civil de care a dat dovada in incercarea de a impiedica, cu riscul propriei sale vieti, o tentativa de furt care a avut loc in Madrid ”.\n\nAmbasadorul roman a reamintit circumstantele in care Marcel Baghiu si-a dovedit curajul si starea de spirit si a mentionat ca este o ocazie fericita in care un roman se remarca in mod pozitiv in Spania, atat in randul societatii si al presei de limba spaniola, cat si la nivelul autoritatilor guvernului regional din Comunitatea Madrid, care de asemenea, l-au premiat pentru gestul sau eroic.",
        "label": "Spania"
    },
    {
        "title": "”Mulţi români se întorc şi emigrează din nou”",
        "content": "Senatorul PDL pentru diaspora, Viorel Badea // Întoarcerea românilor acasă este un subiect care îi preocupă şi pe parlamentarii aleşi în diaspora, dar spre deosebire de ceilalţi, senatorul Viorel Badea crede că momentul întoarcerii acasă este foarte departe pentru majoritatea românilor. Dincolo de acordurile guvernamentale, senatorul PDL crede că în România mai sunt multe de făcut pentru ca românii să aibă motiv să se întoarcă.\n\n” Părerea mea este că atâta timp cât noi, în România, nu asigurăm un context care să fie favorabil întoarcerii nu putem să-i transferăm acolo pe românii din străinătate. O parte bună dintre românii care primesc şomaj aici, poate mai lucrează şi pe lângă şi nu sunt interesaţi să se întoarcă, iar cei care se vor întoarce, vor ajunge să se lovească de administraţie, vor avea la un moment dat o problemă de sănătate şi vor ajunge la spital şi atunci vor vedea diferenţa. Eu sunt pesimist în privinţa întoarcerii pentru că, din câte ştiu eu, sunt mulţi români care se întorc şi emigrează din nou şi am văzut acest lucru în Italia. Acasă nu găsesc ceea ce se aşteptau şi evident se întorc de unde au plecat, în ciuda problemelor. Eu cred că singura modalitate de a-i aduce pe români în ţară este asigurarea unui loc de muncă şi un salariu decent ”, ne-a declarat Viorel Badea, senatorul PDL ales să-i reprezinte pe românii din colegiul Europa-Asia.\n\nAflat într-o nouă vizită în Spania, senatorul PDL s-a întâlnit cu liderii Partidului Popular, mai precis cu preşedintele acestuia Mariano Rajoy şi cu Esperanza Aguirre, care l-a invitat pe parlamentarul român la sărbătoarea de 2 mai, dar şi cu preşedinta Comisiei de Politică Externă a Senatului, Adoracion Quesada de la Grupul Socialist.\n\n” Dincolo de caracterul protocolar al unor vizite am punctat principalele probleme ale românilor din Spania şi mă refer în special la extinderea cursurilor de limbă română, la sprijinirea românilor pentru a-şi construi biserici şi am discutat şi de posibilitatea sprijinirii românilor care nu mai vor să stea aici ”, a mai spus Viorel Badea, care a participat şi la o întâlnire cu ministrul regional de Imigraţie, Javier Fernandez Lasquetty.\n\nReferitor la alegerile viitoare, senatorul PDL crede că nici până în toamnă nu se va putea vota prin corespondenţă pentru că încă nu s-au demarat modificările legislative necesare şi deocamdată nu există un acord în acest sens între principalele forţe politice din România.\n\n”Nu vom putea vota în toamnă prin corespondenţă sau electronic deoarece pentru aceasta formula trebuie să avem listele electorale pregatite. Trebuie să existe liste care să-i cuprindă pe români. Acesta este un impediment şi parerea mea este că atunci când forţele de politice din România se vor pune de acord în privinţa votului prin corespondenţă, atunci se vor face şi demersurile acestea de ordin tehnic. Eu sper din tot sufletul să se aprobe o nouă formulă de vot ca să poată participa cât mai mulţi români la vot. În momentul de faţă eu cred că românului, care stă la 600 de km de consulat, i se îngrădeşte dreptul la vot. Sper să putem să avem secţii de votare chiar şi în mai multe primării din Spania pentru că autorităţile locale sunt foarte deschise, iar singura naostră problemă este să avem şi reprezentanţi în comisii”, a mai precizat senatorul Badea. Acesta a participat în ultima sa deplasare în Spania şi la sfinţirea unei biserici ortodoxe de la Zaragoza, precum şi la Convenţia Tinerilor Penticostali din Spania.",
        "label": "Spania"
    },
    {
        "title": "Spargere de 400 de mii de euro la un hotel din Baleare",
        "content": "Un complex hotelier din insula spaniolă Formentera a pierdut toate încasările după ce seiful a fost golit de un grup de români.\n\nFurtul s-a produs în urmă cu o săptămână, iar hoții au reușit să deschidă un seif cu ajutorul unui aparat de sudură.\n\nFaptul că alarma nu a fost declanșată în timpul jafului i-a făcut pe anchetatori să aibă bănuieli despre implicarea unei foste angajate de naționalitate română.\n\nAceasta cunoștea locul în care se strângeau banii și cum puteau fi evitate sistemele de alarmă.\n\nDupă ce au filat-o timp de câteva zile, agenții de la Garda Civilă au descoperit că femeia avea legături cu 3 compatrioți suspecți.\n\nÎn urma unui dispozitiv special, doi dintre românii suspectați de furt au fost arestați în Ibiza în timp ce încercau să fugă cu aproape 180.000 de euro.\n\nBancnotele au fost găsite în portbagaj, iar restul sumei a fost recuperată la Madrid.\n\nUn alt suspect a fost arestat în sudul capitalei Spaniei după ce agenții au găsit 178.000 de euro în locuința sa, iar femeia care cunoștea detalii despre seiful hotelului a fost prinsă pe aeroport la Madrid.",
        "label": "Spania"
    },
    {
        "title": "Poliţia arestează 30 de rromi în Catalunya - suspectaţi pentru comiterea a 100 de furturi",
        "content": "Forţele de ordine din Catalunya (Mossos d’Esquadra) au anihilat o bandă de 30 de români de etnie rromă care ar fi comis în jur de 100 de furturi. Cei 30 de români au fost reţinuţi de forţele de ordine din localităţile catalane Badalona şi Santa Coloma de Gramanet, fiind suspectaţi de comiterea mai multor furturi din case de lux dar şi cu violenţă, pe stradă.\n\nPersoanele reţinute de Mossos d’Esquadra fac parte din 5 familii de etnie rromă, aşa cum se precizează într-un comunicat al forţelor de ordine. În urma percheziţiei la domiciului românilor arestaţi, poliţia a găsit bunuri în valoare de aproximativ 400 de mii de euro, precum şi o cantitate importantă de bijuterii. De asemenea, agenţii au găsit şi arme în urma controalelor făcute în cursul acestei operaţiuni.\n\nModul de operare al bandei era extrem de divers şi, potrivit comunicatului de presă, furau din case, dar şi în plină stradă, smulgând genţi sau bijuteriile purtate de victime.\n\nDin primele informaţii, se pare că unii dintre membrii bandei sunt din Ţăndărei, localitate din care au plecat foarte mulţi rromi în străinătate şi care au format în Spania, dar şi în Anglia, adevărate reţele de cerşetorie şi de hoţi, multe dinte ele bazate pe minori. Printre cei 30 de reţinuţi se află, de asemenea, mai mulţi minori, care au fost în faţa justiţiei spaniole. În cazul minorilor sub 14 ani, legea spaniolă prevede trimiterea lor în centre de minori, de unde, însă pot fi eliberaţi cu uşurinţă de părinţi.",
        "label": "Spania"
    },
    {
        "title": "Partidele spaniole fac apel la români ca să se înscrie la alegerile locale",
        "content": "Multe orașe din Spania au un număr important de rezidenți români cu drept de vot, iar rezultatul alegerilor locale depinde și de participarea lor electorală.\n\nComunitatea românească din Spania este formată acum din 619.833 de rezidenți, cu 11 mii de persoane mai puțin față de ianuarie 2022, dar este în continuare cea mai mare comunitate de rezidenți europeni din UE.\n\nVoturile românilor pot influența decisiv alegerile locale din Spania, iar mulți români profită deja de dreptul de a vota la alegerile locale.\n\nRegistrul electoral spaniol prezenta la ultimele alegeri europene, cel puțin 113.800 de înscrieri din partea românilor din Spania pentru alegerile locale. Asta înseamnă că mai puțin de un sfert dintre cetățenii români cu drept de vot, sunt înscriși în registrul electoral din Spania.\n\nȘi pentru că alegerile locale din Spania vor avea loc pe 28 mai, cetățenii români sunt invitați să se înscrie în Registrul Electoral.\n\nDe ce este bine să votezi la alegerile locale din Spania\n\nDacă ești străin și ai peste 18 ani, votul tău este esențial pentru că din urne vor ieși aleșii care te vor reprezenta în municipiul tău și ale căror decizii vor afecta bunăstarea și calitatea vieții cetățenilor.\n\nPoliticile lor vor determina, printre altele, dezvoltarea zonei Serviciilor Sociale și vor fi decisive în probleme precum ocuparea forței de muncă, egalitatea, integrarea în probleme de imigrație sau cooperarea pentru dezvoltare.\n\nCum se face înscrierea în registrul electoral\n\nData limită pentru înscriere este 30 ianuarie, iar pagina web a Institutului Național de Statistică oferă toate detaliile pentru cei care doresc să se înscrie la vot.\n\nCondițiile care trebuie îndeplinite pentru a fi eligibil pentru înregistrare sunt:\n\n– Să ai peste optsprezece ani și să nu fii privat de dreptul la vot activ.\n\n– Să fii înscris în registrul populației – Padron Municipal.\n\n– Să ai rezidență legală în Spania – Număr NIE.\n\nSi eres un ciudadano o ciudadana de un país de la UNIÓN EUROPEA \n\n (incluidos Suiza y Liechtenstein)\n\nSi ya has ejercido tu derecho al voto con anterioridad, no tienes que hacer nada puesto que ya figuras en el censo electoral. En fechas próximas a las elecciones, recibirás por correo postal una tarjeta de la Oficina del Censo Electoral en la que se te informará del colegio electoral en la que te corresponde votar.\n\nSi no has votado nunca y quieres hacerlo, es imprescindible que te inscribas en el censo electoral antes del 30 de enero de 2023 , para lo cual necesitas:\n• Manifestar la voluntad de ejercer el derecho al voto en las elecciones municipales. Se puede hacer de varias maneras:\n• Si te ha llegado una carta del Instituo Nacional de Estadística (INE) con el modelo CERE-DFA y una clave CTT puedes rellenar el impreso y enviarlo por correo postal a la dirección indicada. O puedes rellenar el modelo CERE-DFA por intertenet, entrando en la Sede Electrónica del INE (https://sede.ine.gob.es >Trámites > Censo Electoral), accediendo con Cl@ve o con la clave CTT que te han mandado en tu carta.\n• Si no te ha llegado la carta del INE , puedes solicitar en las Juntas Municipales y Vecinales del Ayuntamiento de Zaragoza el modelo CERE-DFA o descargarlo de este trámite de la web del Ayuntamiento de tu ciudad. Una vez cumplimentado deberás enviarlo por correo postal o a través de Registro a la Delegación Provincial del Instituto Nacional de Estadística. O también puedes realizar este trámite a través de la Sede Electrónica del INE (https://sede.ine.gob.es > Trámites > Censo Electoral), para lo que se requiere acreditar la identidad mediante el sistema Cl@ve .\n\nDescarga el formulario para la inscripción en el registro electoral.",
        "label": "Spania"
    },
    {
        "title": "8 romani morti intr-un accident in Alicante",
        "content": "Vietile a 8 romani au fost curmate marti in urma unuia dintre cele mai grave accidente, petrecute in ultima vreme in Spania.\n\nTragedia s-a produs in jurul orei 16:40, pe autostrada AP-7, in apropiere de localitatea Cox din Alicante, dupa o coliziune violenta intre o furgoneta si un camion care a intrat pe contrasens. In urma impactului, camionul s-a rasturnat peste furgoneta in santul de pe marginea autostrazii si ambele autovehicule au luat foc.\n\nCei 8 romani au murit pe loc, dupa ce furgoneta, in care se aflau, a fost distrusa si carbonizata de flacari. Victimele sunt trei barbati, trei femei si doi minori si se pare ca faceau parte din aceeasi familie.\n\nEchipajele de interventie s-au straduit ore in sir ca sa scoata corpurile neinsufletite dintre mormanele de fiare.\n\nSoferul camionului, care transporta tuburi de plastic, a ajuns la spital cu rani grave si probele realizate de politie indica faptul ca nu ar fi consumat alcool sau droguri.",
        "label": "Spania"
    },
    {
        "title": "Coșmarul unei românce care urma să fie vândută de compatrioți",
        "content": "Poliția spaniolă a pus capăt suferințelor unei tinere românce care a reușit să fugă din mâinile unor proxeneți, înainte să fie vândută în Elveția.\n\nTânăra a fost adusă din Bacău de un român care i-a propus o relație sentimentală în Spania, însă adevăratele sale intenții erau cu totul altele. \n\n Ea a acceptat și a ajuns în Spania, împreună cu așa-zisul partener și un prieten de-al acestuia.\n\nLa scurt timp, tânăra și-a dat seama că fusese înșelată, dar i s-au confiscat actele și telefonul, iar partenerul a început să o bată ca să facă exact ceea ce i se spunea.\n\nRomânca a fost dusă la casa unor cunoscuți din Cunit, provincia Tarragona, unde locuia un minor român și un marocan. Aceștia au început să abuzeze de ea și să o ofere și altor clienți din zonă pe care îi sunau și-i chemau acasă la ei.\n\nÎn timpul unei convorbiri, românca a aflat că urmează să fie vândută la un club din Elveția. I-a spus „prietenului” că era abuzata și acesta le-ar fi spus să complicilor săi că „fata trebuie îngrijită”. La scurt timp, cei doi români au luat-o și au plecat la Madrid. Pe drum, tânăra a întrebat dacă va fi obligată să se prostitueze și nici unul dintre cei doi nu i-au dat un răspuns.\n\nOdată ajunsă la Madrid, românca a înțeles ce i se pregătea și a reușit să scape din locuința în care era ținută cu forța. \n\n Nu cunoștea orașul și a început să umble pe străzi, până când o femeie a ajutat-o să găsească o secție de Poliție.\n\nTânăra a depus declarații împotriva agresorilor, care au fost arestați.",
        "label": "Spania"
    },
    {
        "title": "Madridul reconstruieşte case pe Prut",
        "content": "Administraţia regională spaniolă a decis să contribuie la reconstruirea caselor luate de apele Prutului în 2008 şi a demarat un proiect în care a fost implicatră şi o organizaţie asociativă a românilor din Spania. Ministrul regional de Imigraţie al guvernului regional Madrid, Javier Fernández-Lasquetty şi preşedintele Federaţiei de Asociaţii Româneşti din Europa (FADERE), Daniel Ţecu, au semnat un acord privind construirea unor locuinţe noi pentru o parte dintre familiile afectate de inundaţii.\n\n\n\n Proiectul va avea o durată de 12 luni şi va beneficia de un fond total de 100.000 de euro şi constă în construirea a 4 case, pentru familiile afectate de inundaţii, potrivit ordinii de prioritate stabilite de Guvernul României. Casele vor fi construite pe terenul persoanelor afectate de inundaţiile produse, anul trecut, în iulie.\n\nAcesta nu este singurul proiect de cooperare iniţiat de administraţia Madridului şi care are efecte pe teritoriul României, pentru că în urma vizitei în ţara noastră din 2006, preşedintele guvernului regional, Esperanza Aguirre, a decis să sprijine formarea tinerilor aflaţi în situaţii de vulnerabilitate socială prin finanţarea unui proiect în valoare de 361 de mii de euro. \n\n Recent, principii moştenitori ai Spaniei au vizitat, în România, şcoala gestionată de Organizaţia Hermanos Maristas. \n\n De asemenea, potrivit Planului General de Cooperare 2009 – 2012 al Comunităţii Madridului, România şi Bulgaria au intrat în grupul de atenţie specială. Planul regional prevede investiţii în cooperare internaţională în valoare de 173 de milioane de euro.",
        "label": "Spania"
    },
    {
        "title": "Familie de români îndoliată la Talavera de la Reina",
        "content": "Un accident rutier a curmat viața unui nou-născut și a rănit două românce, după ce un autoturism s-a ciocnit cu un camion în apropierea orașului Talavera de la Reina.\n\nTragedia s-a produs marți dimineață, la ora 9:15, pe drumul dintre Talavera și Puebla de Montalbán, în apropierea localității Cebolla, unde autoturismul condus de una dintre femei a intrat în coliziune cu un camion, din motive neelucidate.\n\nPompierii sosiți la fața locului au fost nevoiți să folosească unelte pentru descarcerare ca să-i elibereze pe cei doi supraviețuitori din autoturismul afectat grav de impact.\n\nFetița de 14 zile a murit, iar cele două femei rănite au fost transportate la spitalele din Toledo și Talavera de la Reina.\n\nSe pare că una dintre cele două femei, care se aflau în mașină, era mama fetiței.\n\nPublicația locală La Voz de Talavera informează că bebelușul s-a născut acum două săptămâni, chiar pe aceeași șosea, CM 4000, în drum spre maternitate.\n\nMedicii de la spitalul din Talavera de la Reina au tăiat atunci cordonul ombilical, chiar la intrarea în centru, pentru că fuseseră anunțați că urma să ajungă o femeie însărcinată.\n\nMai mult decât atât, tragedia care a lovit familia de români, rezidenți în localitatea Malpica de Tajo, s-a produs în timp ce tatăl fetiței era plecat din Spania.",
        "label": "Spania"
    },
    {
        "title": "Primarul anti-romani din Badalona nu e rasist, potrivit justitiei spaniole",
        "content": "Judecatoria din localitatea catalana Badalona a decis sa anuleze pentru a doua oara procesul in care primarul Xavi Albiol este acuzat de incitare la ura rasiala. Acesta a fost denuntat pentru ca in aprilie 2010, impreuna cu liderul regional al Partidului Popular, Alicia Sanchez Camacho, a impartit pliante prin care critica prezenta imigrantilor romani in Badalona si ii acuza de delincventa.\n\nUnul dintre mesajele cuprinse in pliantul electoral era „Nu vrem romani”. Judecatorul a considerat ca acele brosuri distribuite de liderii Partidului Popular nu pot constitui baza unui delict de incitare la ura si la discriminare rasiala asa cum au denuntat mai multe organizatii nonguvernamentale.\n\nIn acelasi timp, instanta a semnalat „excese verbale” in campania initiata de actualul primar al orasului Badalona, insa nu merge mai departe cu ancheta. La aflarea vestii, primarul Xavi Albiol a interpretat decizia instantei ca pe o justificare a propagandei sale anti-imigratie si i-a indemnat pe locuitori „sa-i incolteasca legal” pe tiganii romani care produc „insecuritate” si sa-i faca sa plece.",
        "label": "Spania"
    },
    {
        "title": "Madrid: Un roman din trei nu are de munca",
        "content": "Aproape 35 la suta dintre romanii din Madrid nu au loc de munca si doar o treime dintre ei doresc sa se stabileasca in Spania. 37 la suta vor sa se intoarca in Romania, 5 la suta se gandesc sa emigreze in alta tara, iar 19% nu stiu inca ce sa faca.\n\nIn conditiile crizei actuale, situatia romanilor care traiesc in regiunea Madrid este asemanatoare cu cea a tuturor imigrantilor care au o medie de 35% de someri. Aceste cifre au fost publicate in Sondajul Regional de Imigratie din regiunea Madrid, care a fost realizat pe baza a 3000 de interviuri cu straini care traiesc in regiune. Pentru acest sondaj au fost consultati si 800 de romani din Madrid, regiune in care comunitatea romaneasca este cea mai numeroasa in randul strainilor.\n\nMinistrul regional pe Probleme Sociale si Imigratie, Salvador Victoria, considera ca sondajul arata cum imigrantii din Spania se refugiaza in Madrid din fata crizei. „ Aceasta este una dintre cele mai exhaustive analize a populatiei imigrante si vedem ca 20% dintre straini provin din alte regiuni ale Spaniei. Acest lucru ne indica faptul ca Madridul s-a convertit intr-o regiune refugiu in aceste timpuri de criza „, precizat Salvador Victoria, ministrul regional pe Probleme Sociale si Imigratie.\n\nLa Madrid si in orasele din jur traiesc peste 220 de mii de romani. Femeile continua sa-si gaseasca mai usor de munca decat barbatii. Peste 60 la suta dintre femei au loc de munca, iar barbatii doar in proportie de 49 %. Peste 53 % dintre romanii din Madrid s-au stabilit in regiune in perioada 2001 – 2006 si doar 10,47 la suta dintre ei au venit in ultimii doi ani.\n\nSondajul executat de Comunitatea Madrid cuprinde si date despre viata de familie a strainilor, despre cati bani trimit acasa si daca au acces la internet. Partenerii de viata ai strainilor sunt in general de aceeasi nationalitate si doar 5,71 % sunt de origine spaniola. Studiul publicat de guvernul regional al Comunitatii Madrid mai arata ca 92,16 la suta dintre romanii din regiune sunt casatoriti cu romance, 4,33 % au un partener de viata spaniol, iar 3,51 % sunt de alta nationalitate.\n\nIn privinta numarului de copii, aproape jumatate dintre familiile de romani au un copil (48,55 %), 38,22 % au doi copii si 10,33 % au cate 3 copii. Intoarcerea in Romania este un plan imediat pentru 37,97 % dintre romanii din Madrid, in timp ce 37,59 % dintre ei vor sa se stabileasca in Spania. Aproximativ 5 % dintre romani vor sa plece in alta tara din Europa si un procent important de compatrioti (19,17 %) nu stiu inca ce decizie sa ia.",
        "label": "Spania"
    },
    {
        "title": "PS Timotei oficiază slujba de Inviere la Madrid",
        "content": "Slujba de Inviere din 11 aprilie 2015 va fi oficiata de PS Timotei, Episcopul Spaniei si Portugaliei, impreuna cu preotul paroh Teofil Moldovan.\n\nSlujba de Inviere va incepe la ora 22 la biserica Sf. Fecioară Maria din Calle Nicasio Gallego (Madrid).\n\nAlături de români se vor afla și oficiali spanioli, printre care se numără și directorul Departamentului de Imigrație din carul guvernului regiunii Madrid, Gonzalo Ortiz.\n\nCa în fiecare an, Slujba de Înviere este un moment important pentru românii ortodocși, iar cei care au posibilitatea sunt așteptați la toate bisericile ortodoxe din Spania.\n\nSlujba de Înviere se va oficia în Plaza de las Bernardas la ora 12 (Iglesia de las Bernardas).\n\nÎnvierea Domnului în Coslada – 2015 (Slujba Sfintei Învieri se va ţine la biserica parohială, situată în Avenida de Fuentemar nr. 20, de la ora 00.00 (12 noaptea), sâmbătă spre duminică, 12 aprilie).\n\nSLUJBA DE INVIERE VA AVEA LOC SAMBATA – 11 APRILIE 2015- ORELE 22.30 IN AUDITORIUL DIN GETAFE SITUAT IN INTERSECTIA DINTRE Avenida de las CIUDADES si Avenida de ESPAÑA.\n\nParohia Ortodoxa „Sfintii Romani” Móstoles si Alcorcon va invita sa participati, sambata 11 aprilie 2015, intre orele 21.30 – 00.00, la Slujba de Inviere, in parcul Cuartel Huerta (din fata Conservatorului si a Bibliotecii municipale), ca in fiecare an. Mai multe informatii puteti obtine sunand la tel. 642.254.381 sau completand formularul de contact de pe acest site.\n\nParohia Fuenlabrada Madrid – Slujba Învierii în Parohia Fuenlabrada – Madrid se va ține în PARQUE LA PAZ , 28942 , același loc ca și anii trecuți , în noaptea de sâmbătă / duminică , 11 / 12 aprilie 2015 , începând cu ora 24.00- 02.00.",
        "label": "Spania"
    },
    {
        "title": "Comunitatea tace şi înghite, iar Rubalcaba îi apără pe români de atacurile ziarului ABC",
        "content": "Din nou presa spaniolă a luat în vizor delincvenţa românilor din Spania pentru a atrage atenţia asupra presupusei slăbiciuni a legislaţiei penale spaniole. De această dată, însă sursele par a fi din rândul Poliţiei Române, care ar fi întocmit cândva un raport privind activitatea bandelor de români din străinătate. De această dată, jurnaliştii de la cotidianul spaniol ABC au publicat fragmente din acest presupus raport al Direcţiei Generale de Combatere a Crimei Organizate în care se menţiona că „ 35 la sută dintre bandele de români din străinătate au legătură cu Spania „. Pe lângă asta, în articolul care a deschis ediţia cotidianului apăreau afirmaţii atribuite unor poliţişti români care menţionau faptul că delincvenţii români văd Spania „ ca pe o ţară a posibilităţilor „. Cu toate că în articol se prezintă „ clasamentul ” bandelor organizate din Spania pe perioada 2003 – 2007, în care conduc spaniolii (444) şi în care românii se află pe locul 4 cu 114 de organizaţii criminale, după columbieni (156) şi marocani (145), principalii protagonişti ai ştirii rămân românii.\n\nCu o zi înainte, ABC a deschis ediţia cu acelaşi subiect legat de justiţia spaniolă şi relata o presupusă conversaţie telefonică înregistrată între doi români: „ – Nicolae, în Germania e foarte riscant să furi. Nu e ca în Spania, unde dacă te prind te judecă şi după aia scapi uşor! „.\n\nDincolo de prezentarea pe prima pagină a acestor informaţii în ediţiile ABC din 14 şi 15.06.2009, jurnaliştii spanioli scoteau în evidenţă aşa-zisa lipsă de eficacitate a legislaţiei spaniole şi deschideau dezbaterea publică pe acest subiect.\n\nSingura reacţie a venit chiar din partea ministrului Alfredo Perez Rubalcaba care a fost intevievat la o emisiune de mare audienţă „ Herrera en la Onda ” de către realizatorul radio de la Onda Cero, Carlos Herrera. Rubalcaba a acordat puţină credibilitate datelor publicate de ABC şi pe lângă asta a luat apărarea comunităţii românilor din Spania:\n\nDiscuţia dintre ministrul de interne, Alfredo Perez Rubalcaba şi realizatorul Carlos Herrera, în cadrul emisiunii „ Herrera en la Onda „:\n\nA. P. Rubalcaba: – Eu am statisticile Ministerului de Interne şi vă asigur că este imposibil să vă spun câţi spanioli comit infracţiuni în România!\n\nCarlos Herrera: – Asta pentru că nu există un grup care să atragă atenţia. În schimb grupurile mafiote din ţările est-europene care acţionează în Spania atrag atenţia!\n\nA. P. Rubalcaba: – Să nu credeţi asta. Grupurile mafiote comit de exemplu furturi din case de lux. Să ne imaginăm că avem 100 de jafuri de acest fel, din care noi rezolvăm 60, adică ştim cine le comite. Restul de 40 nu ştim cine la comite. Ziarul ABC este clar că nu vorbeşte despre cazuri rezolvate, pentru că dacă ar vorbi despre asta ar însemna că în Spania arestăm mai mulţi români decât în alte ţări. Şi, vorbim despre români, care sunt fantastici, avem 700 de mii în Spania, sunt oameni cinstiţi, foarte muncitori, dar sunt unii printre ei, ca în toate comunităţile, care fură. Spun asta pentru că avem o dezbatere şi trebuie să clarificăm acest lucru.\n\nC. Herrera: – Da, se pare că spunem asta despre toţi românii.\n\nA. P. Rubalcaba: – Da, precizez că nu e aşa, pentru că titlul articolului mi s-a părut foarte urât. Încă o dată vă spun, sunt 700 de mii de români care muncesc cinstit şi care ne ajută ţara să crească şi să se dezvolte. Se poate şti câţi sunt arestaţi, deci Poliţia Română poate să ştie câte persoane de naţionalitate română sunt arestate în alte ţări. Aici poate să fie vorba despre un procent din toţi arestaţii, să zicem 35 la sută în Spania, iar concluzia poate să fie nu că în Spania sunt mulţi infractori care fură, ci că poliţia spaniolă este eficace. Ceea ce este adevărat. Aşa că aceste statistici trebuie analizate cu atenţie. Dacă se spune că în Spania se fură şi asta are consecinţe minime, răspunsul meu este negativ.\n\nReacţia ministrului spaniol de Interne a fost singura în apărarea românilor din Spania. Nici una dintre cele 100 de asociaţii româneşti sau aşa-zisele federaţii de asociaţii nu a reacţionat la articolele publicate de ABC, iar Ministerul Român de Interne, prin biroul de presă, nu ne-a putut spune dacă documentul din care citează jurnaliştii spanioli există sau nu şi nici dacă instituţia a avut vreo reacţie oficială.",
        "label": "Spania"
    },
    {
        "title": "Au vrut sa traverseze fluviul Ebru, dar fără să ştie să înoate",
        "content": "După câteva zile de căutări, pompierii au recuperat astăzi corpul neînsufleţit al unui român de 34 de ani care s-a înecat vineri, 28 mai, în fluviul Ebru, la Zaragoza. Victima a încercat să traverseze râul înot, împreună cu un prieten,însă la un moment dat amândoi au fost luaţi de curent şi a fost nevoie de intervenţia Poliţiei Naţionale care l-a salvat pe unul dintre ei, în timp ce celălalt a fost dat dispărut.\n\nÎn ultimele zile echipaje ale Poliţiei şi Pompierilor împreună cu scafandrii l-au căutat pe românul dispărut. O femeie care trecea prin zona Podului Pabellon, de la fosta Expo 2008, a văzut un corp în apă şi a anunţat Poliţia. Pompierii au recuperat cadavrul şi se pare că este vorba despre românul dispărut în apele râului Ebru.\n\nSupravieţuitorul le-a mărturisit poliţiştilor, potrivit cotidianului ABC, că nici el şi nici prietenul său, care avea familie şi doi copii în ţară, nu ştiau să înoate şi că erau băuţi atunci când s-au încumetat să se arunce în apă, în preajma podului Al Treilea Mileniu. Corpul neînsufleţit a fost preluat de Poliţia Judiciară din Zaragoza.",
        "label": "Spania"
    },
    {
        "title": "România \"se mută\" în Spania",
        "content": "Pe tot parcursul anului 2009 peste 30 de mii de români s-au mutat în Spania în dorinţa de a găsi o viaţă mai bună. În condiţiile actuale, numărul noilor veniţi l-a depăşit pe cel al celor care au plecat înapoi, în aşa fel încât la ora actuală, românii continuă să fie a doua naţionalitate după cea spaniolă din Regat. Institutul Naţional de Statistică din Spania a publicat astăzi ultimele date oficiale privind evidenţa populaţiei străine din Spania, iar numărul românilor depăşeşte orice record istoric. Potrivit INE, la 1 ianuarie 2010, comunitatea românească din Spania era cea mai numeroasă în comparaţie cu celelalte naţionalităţi, numărând 829.715 de membri. Anul trecut, românii din Spania numărau 798.892 de suflete şi pe parcursul anului 2009, în ciuda numeroaselor plecări spre România, comunitatea a crescut cu 3,9 %. În acest moment, românii reprezintă 14,1 % din populaţia străină a Spaniei, care la rândul ei reprezintă peste 12% din populaţie. Populaţia totală a Spaniei este de 46,9 milioane, dintre care 5,7 milioane sunt străini.\n\nÎn rândul cetăţenilor europeni, românii ocupă primul loc, fiind urmaţi de britanici (380.000) şi de germani (195.000). Dintre străinii necomunitari, comunitatea marocană este cea mai numeroasă, cu aproape 750 de mii de persoane, urmată de ecuadorieni, cu aproximativ 400 de mii şi columbieni, cu 290 de mii. Regiunile cu cei mai mulţi străini sunt Insulele Baleare, Valencia şi Madrid.\n\nFenomenul migrator al românilor s-a aflat, în ultimul an, sub un mare semn de întrebare din lipsa studiilor sociologice, deoarece toate instituţiile spaniole şi româneşti au prevăzut dacă nu o întoarcere masivă în România, cel puţin au depistat un dute-vino constant între cele două ţări în căutarea unor oportunităţi de lucru. În condiţiile economice actuale ale Spaniei este greu de crezut că românii ar mai putea găsi ceva de făcut aici, dar cifrele oficiale dezmint acest lucru şi, în acest context, criza spaniolă pare mai uşor de dus decât cea din România.\n\nFaţă de anul trecut, numărul străinilor din Spania proveniţi din ţările extracomunitare a scăzut şi, în schimb a crescut numărul europenilor care au ales să scape de criză tocmai în Spania, unde acum şomajul ar putea depăşi 20%.\n\nÎn privinţa categorii de vârste şi separării pe sexe, comunitatea românească din Spania îşi păstrează o oarecare proporţie din anii trecuţi.\n\nDintre cei 829.715 de români, 436.967 sunt bărbaţi, iar femeile sunt mai puţine, ajungând la 392.748. La grupele de vârste se observă că într-o măsură covârşitoare predomină populaţia tânără şi activă.\n\nMinorii românii până la vârsta de 15 ani ajung la suma totală de 130.588, în timp ce grupa de vârstă de 16 – 44 ani numără 585.873. Românii cu vârsta cuprinsă între 45 – 64 de ani ajung la 107.557, iar cei care au peste 65 de ani ajung la aproape 6000.\n\nStructura comunităţii româneşti din Spania arată în continuare că emigrarea românilor către peninsulă, care la început era doar o acţiune temporară de a munci şi de a face economii, a dus la o stabilire treptată a întregii familii aici. Bărbatul sau femeia care venise în Spania pentru a munci 1 an sau doi şi cu ideea clară, de a strânge bani pe care să-i investească în ţară, a ajuns să se convingă că în Spania se poate simţi mai mult sau mai puţin ca acasă. La ora actuală, criza economică le-a trezit multora dorul de casă, dar sosirea constantă de noi cetăţeni români dovedeşte că migraţia românilor către Spania nu s-a sfârşit odată cu prăbuşirea sectorului construcţiilor. Cu o rată ce ar putea depăşi 20% din populaţia activă, pe timp de criză, Spania continuă să fie o şansă mai bună decât România pentru foarte mulţi români.",
        "label": "Spania"
    },
    {
        "title": "Romance prostituate si marcate cu cod de bare la Madrid",
        "content": "Politia spaniola a arestat doua grupuri de proxeneti formate din 22 de romani, care sunt acuzati ca obligau mai multe femei sa se prostitueze in centrul Madridului. Romanii controlau prostitutia pe Calle Montera, una dintre strazile din Madrid, cu un numar mare de prostituate, si erau cunoscuti pentru violenta pe care o exercitau asupra tinerelor care nu voiau sa fie exploatate.\n\nRetelele erau conduse de I.T., un roman condamnat in tara pentru proxenetism si care era cautat deja de Politie. Acesta era ajutat de nepotul sau, dar si de alte rude.\n\nPolitia avea deja in vizor cele doua grupari si alerta a fost declansata atunci cand s-a descoperit ca o tanara de 19 a incercat sa scape din mainile proxenetilor. Tanara a fost salvata de politie in urma operatiunii in cadrul careia s-au facut 5 descinderi in locuintele proxenetilor. Tanara a fost gasita intr-o stare jalnica. Fusese batuta si rasa in cap iar proxenetii i-au tatuat pe mana un cod de bare si suma de 2 mii de euro, datoria sau valoarea ei ca „ marfa „.\n\nIn urma perchezitiilor au fost gasite mai multe arme si 140 de mii de euro ascunsi intr-un tavan fals. Proxenetii aduceau fetele din Romania dupa ce le promiteau ca vor putea sa munceasca in Spania pe bani frumosi, in restaurante sau hoteluri.\n\n„ Toate fetele au fost racolate in Romania. Sunt inselate cu false oferte de munca si cand ajung aici le obliga sa se prostitueze si sa plateasca o datorie creata pentru transportul pana in Spania „, ne-a precizat un politist spaniol din cadrul UCRIF Madrid. Politia nu poate sa precizeze care este numarul victimelor acestor retele, dar ancheta continua si este posibil sa aiba loc noi arestari.",
        "label": "Spania"
    },
    {
        "title": "Arestat pentru că și-a obligat prietena să se prostitueze",
        "content": "Poliția din orașul Oviedo, din nordul Spaniei, a arestat un român în vârstă de 29 de ani care era căutat pentru acuzații de exploatare sexuală.\n\nRomânul ar fi comis faptele, de care este acuzat, în 2013 – 2014, când ar fi obligat două tinere românce să se prostitueze în bodeluri.\n\nUna dintre victimele sale este chiar fosta lui prietenă care l-a denunțat în urmă cu doi ani la poliția din Asturia pentru violență de gen.\n\nAnchetatorii și-au dat seama că tânăra ar fi fost obligată să se prostitueze în beneficiul prietenului său, care o obliga să-și vândă corpul prin amenințări constante.\n\nAcuzatul controla activitatea prietenei sale care a denunțat și faptul că nu avea nici o zi liberă. Românca a spus că într-o zi în care nu s-a prostituat pentru proxenet pentru că suferise un accident rutier, acesta a bătut-o.\n\nÎn urma anchetei, polițiștii spanioli au mai localizat o victimă a proxenetului român, care se afla în România. Aceasta a povestit cum a ajuns în Spania în 2013 cu promisiunea unei slujbe, la spălat farfurii într-un restaurant.\n\nDupă ce a ajuns în Asturia, tânăra a fost obligată de cel care a adus-o să se prostitueze în bordeluri ca să plătească „datoria” produsă de deplasarea în Spania.\n\nRomânul era dat în urmărire de mai multă vreme și a fost prins în urmă cu câteva zile.",
        "label": "Spania"
    },
    {
        "title": "Crima socanta la Logrono: Un roman a inecat un bebelu? de 10 luni",
        "content": "Un tanar originar din Romania a ?ocat comunitatea din Logrono, Spania, dupa ce s-a certat cu iubita sa, romanca, si a aruncat bebelu?ul acesteia de numai 10 luni intr-un rau.\n\nPotrivit publica?iei spaniole „El Mundo”, citata de Evenimentul Zilei, barbatul nu era tatal natural al copilului. De?i ini?ial in presa locala s-a scris ca romanul a aruncat copilul de pe o pasarela, se pare ca micu?a a fost scufundata. Tragedia s-a produs dupa ce romanul ?i iubita sa de numai 17 ani s-au certat in fa?a Bibliotecii Publice din Logrono, in apropierea raului Ebru. Pentru a se razbuna, barbatul a luat copilul ?i a intrat cu el in apa.\n\nUn trecator a anun?at poli?ia despre cearta celor doi ?i amenin?arile romanului. Echipele de salvare au plecat in cautarea micu?ei, insa nu au mai putut-o salva. La scurt timp, romanul s-a predat poli?iei, insa a refuzat sa colaboreze, fapt care a ingreunat opera?iunea de salvare. Dupa o ora, a fost gasit trupul neinsufle?it al micu?ei.",
        "label": "Spania"
    },
    {
        "title": "ANOFM colaboreaza cu serviciul de munca din Castilla La Mancha",
        "content": "Agentia Nationala pentru Ocuparea Fortei de Munca din Romania anunta lansarea proiectului „FII INFORMAT!”, cofinantat din Fondul Social European prin Programul Operational Sectorial Dezvoltarea Resurselor Umane 2007-2013.\n\nPotrivit comunicatului de presa al ANOFM, proiectul are o durata de 25 de luni si este implementat in parteneriat cu Serviciul Public de Ocupare a Locurilor de Munca din Castilla-La Mancha (SEPECAM), Asociatia Hispano-Romana din Castilla-La Mancha si Institutul de Formare Integrala S.L.U. din Madrid si are ca obiectiv general cresterea calitatii, eficientei si gradului de vizibilitate a serviciilor SPO in randul clientilor sau potentialilor clienti.\n\nObiectivul specific consta in cresterea transparentei si accesibilitatii serviciilor SPO oferite clientilor sau potentialilor clienti, cetateni romani aflati in cautarea unui loc de munca sau care desfasoara o activitate lucrativa in Spatiul Economic European.\n\nIn cadrul proiectului, printre alte activita?i, se va realiza un schimb de bune practici intre serviciile publice de ocupare din Romania si cele din regiunea vizata din Spania, se va desfasura o campanie de informare, pe baza unui studiu pilot realizat in randul comunitatii romanesti din Castilla-La Mancha, vor fi create doua birouri self-service ce au ca scop facilitarea accesului persoanelor interesate la serviciile oferite de Agentia Nationala pentru Ocuparea Fortei de Munca. Pentru mai multe detalii: http://www.anofm.ro/ si tel: 0040 021.303.98.39.",
        "label": "Spania"
    },
    {
        "title": "Castilla La Mancha: Mii de români fără nici un ajutor din partea statului spaniol",
        "content": "Federaţia Sindicală Comisiile Muncitorilor (Comisiones Obreras) a făcut publice, recent, unele date referitoare la situaţia dificilă pe planul muncii în care se află comunitatea românilor din Castilla la Mancha. Responsabila de Muncă şi Migraţie din cadrul sindicatului amintit informează că din cei aproximativ 20.800 de şomeri comunitari înregistraţi în luna martie în regiune, mai mult de 16.000 sunt români, iar dintre aceştia, doar 5.000 încasează un anumit tip de ajutor din partea statului spaniol. Restul de 11.000 nu beneficiază de nici o prestaţie bănească.\n\nSindicatul Uniunea Generală a Muncitorilor UGT (Union General de Trabajadores), prin responsabila Departamentului Regional de Imigraţie din Castilla la Mancha, Maria Ciufudean, subliniază că singurele date pe care le are la dispoziţie instituţia sunt datele oficiale oferite de către Institutul Naţional de Muncă din Spania şi care nu face o delimitare clară a şomerilor după naţionalitate, situând numărul şomerilor comunitari rezidenţi în regiune la 18.445 în luna aprilie.\n\nMai trebuie spus că, în conformitate cu ultimele date oferite de recensământul populaţiei, în Castilla la Mancha comunitatea românească a ajuns să numere 87.177 de persoane, dintre acestea 72.661 având vârsta cuprinsă între 16 şi 65 de ani, deci fiind persoane cu drept de lucru pe teritoriul Uniunii Europene.\n\nCe nu se ştie cu exactitate şi nici măcar nu poate fi estimat este numărul compatrioților noştri care au părăsit deja Spania, în căutarea unor alte oportunităţi în România. Există indicii că nu sunt tocmai puţini cei care au plecat. „ Ştim că sunt mulţi cei care au plecat, am discutat cu reprezentanţi ai mai multor instituţii, inclusiv cu cei de la Ambasadă, dar nu se pot cunoaşte cifre ”, declară Maria Ciufudean. Se mai ştie că deşi românii nu pot fi incluşi în planurile de întoarcere voluntară în ţara de origine, totuşi au existat situaţii excepţionale în care, autorităţile spaniole au admis cererile primite din partea unor conaţionali ai noştri care se aflau într-o situaţie socio-economică foarte gravă. Aceste cazuri au fost considerate însă de strictă necesitate.\n\nRecent, Spania şi România au semnat două acorduri cu privire la activitatea de muncă a cetăţenilor români rezidenţi în Spania. Pe de-o parte a fost semnat Memorandumul între Agenţia Naţională de Ocupare a Forţei de Muncă din România şi Serviciul Public de Stat de Ocupare din Spania, în privinţa acestui act existând o anumită reţinere din partea sindicatului muncitoresc UGT. Este vorba despre o nuanţă în interpretarea respectării dreptului de egalitate între toţi cetăţenii comunitari. Concret, în prevederile acordului se stipulează oferirea de informaţii cetăţenilor români rezidenţi în Spania cu privire la locurile de muncă existente în România. „ Aceste informaţii referitoare la locurile de muncă din România nu ar trebui să fie dirijate strict către cetăţenii români, pentru că suntem cu toţii cetăţeni comunitari şi cu toţii ar trebui să avem acces la datele respective, indiferent că suntem spanioli, români sau francezi. Rămâne de văzut în ce fel vor fi puse în practică prevederile acordului respectiv, dar este important ca dreptul de egalitate între toţi cetăţenii comunitari să fie respectat pe deplin ”, declară Maria Ciufudean, responsabila Departamentului Regional de Imigraţie din Castilla la Mancha.\n\nEa a precizat că Sindicatul UGT a apreciat ca pozitivă semnarea unui alt acord de muncă între Ministerul Muncii, Familiei şi Protecţiei Sociale din România şi Ministerul Muncii şi Imigraţiei din Spania. „ În baza acestei declaraţii comune dintre cele două state, se vor face nişte comisii mixte care să verifice condiţiile de muncă, contractele de lucru, eventualele mafii, firmele care funcţionează fără a îndeplini toate prevederile legislaţei muncii. Este foarte bine că s-a semnat un astfel de acord, Spania deja avea semnate acte similare cu alte ţări, acum are şi cu România. Tot ce s-a semnat până acum este în desfăşurare, încă nu ştim exact cum se va duce la bun sfârşit. În primul rând vor trebui dezvoltate aceste acorduri, vor trebui formate echipe mixte de experţi, care să evalueze situaţia pe piaţa muncii ”, precizează Maria Ciufudean.",
        "label": "Spania"
    },
    {
        "title": "Arşinel & Co. a cântat şi a jucat pentru 1700 de români",
        "content": "Turneul Teatrului de Revistă „ Constantin T ă nase ” s-a încheiat cu succes după 3 zile de spectacole organizate în Getafe, Aranjuez şi Alcalá de Henares. Dovada stau cei peste 1700 de români care s-au prezentat la cele trei spectacole. „ Sute de rom â ni au p ă r ă sit s ă lile de spectacole din cele trei localit ăţ i cu z â mbetul pe buze . S -au fotografiat cu vedetele teatrului : Alexandru Ar ş inel, Nae L ă z ă rescu, Vasile Muraru, Cristina Stamate, Gabriel Doroban ţ u, Liliana Mocanu, Valentina F ă tu ş i cu ceilal ţ i 30 de membri participan ţ i la acest ultim turneu care s-a bucurat de sprijinul nemijlocit al Consiliului General al Municipiului Bucure ş ti ş i al gazdei Casa de Rumania de España „, ne-a precizat organizatorul turneului, Valentin Potrivitu, preşedintele asociaţiei Casa de Rumania de España.\n\nEchipa teatrului „ Constantin Tănase ” a fost însoţită şi de reprezentanţii municipalităţii bucureştene, în persoana consilierilor generali Veronica Toma şi Mariana Chiriş. Şi ele au fost mulţumite de modul în care s-a derulat turneul artiştilor români şi au dat asigurări că programul „ Români pentru români ” va continua: „ Vorbim despre un proiect mai amplu din care acest program face parte ş i care a fost ini ţ iat de domnul Adrian Videanu cu sprijinul Consiliului General al Municipiului Bucure ş ti ş i al activei Asocia ţ ii Casa de Rumania de España ş i care credem c ă este un proiect viabil ş i foarte bine primit de rom â nii din Spania drept pentru care s-a hot ă r â t continuarea sa şi iat ă a m ajuns la al treilea an de existen ţă ş i credem că va continua şi î n viitor at â ta timp c â t rom â nii no ş tri vor decide s ă r ă m â n ă î n aceast ă minunat ă ţ ar ă, care este Spania „.\n\n– Maestre, c e impresie v-au f ă cut rom â nii din Spania în acest an ?\n\n– Excelentă, ca întotdeauna. Este un public care transmite un sentiment special şi care mai transmite şi un dor de ţară de neimaginat pentru cineva care nu a emigrat, dar care în acelaşi timp îţi umple inima de bucurie: bucuria de a te re î nt â lni cu ai t ă i .\n\n– Şi despre spanioli cu ce părere rămâneţi ?\n\n– O părere la fel bună. Văd că românii noştri sunt profesionişti de succes şi le demonstrează că au credibilitate şi încet încet ne vor aprecia tot mai mult. Spania e o ţară soră care deja şi-a demonstrat afectivitatea faţă de sora sa latină, România, iată chiar şi prin acest gest de a accepta integrarea unui număr aşa de mare de români, dându-le posibilitatea să traiască civilizat pentru a putea să-şi susţină familiile faţă de care trăiesc atât de departe. Mulţumim Spania!\n\n– Cum vi se par aceste turnee prin proiectul “Rom â ni pentru Rom â ni”?\n\n– Dacă m-aţi fi întrebat acum trei ani despre proiect v-aş fi promis că vom încerca din răsputeri să continue în următorul an şi cum suntem deja la al treilea an, ce mai pot să spun? Să fim sănătoşi şi noi şi bunul nostru prieten Valentin Priceputu (n.n. Potrivitu) cum îmi place mie să-i spun şi să ne vedem în sălile de spectacole. Unde? Nu ştiu să vă răspund. Întrebaţi-l pe el. Artiştii Teatrului de Revistă C.Tănase vă aşteaptă şi la anul în noua dumneavoastră casă, Spania, iar când veniţi în concediu vă aşteptăm la Bucureşti. Muchas gracias!",
        "label": "Spania"
    },
    {
        "title": "Valencia: Autorităţile caută soluţii pentru predarea limbii române în şcoli",
        "content": "După un an şi jumătate de la aplicarea lui, programul de limbă, cultură şi civilizaţie romaneasca, destinat elevilor români din Spania, finanţat de Guvernul României şi conceput ca un curs opţional, se desfăşoară cu dificultate mai ales în regiunea Levante, unde majoritatea profesorilor români selecţionaţi aşteaptă din toamna trecută să intre la clasă. Din cauza birocraţiei, care diferă de la regiune la regiune, orele nu se ţin, profesorii nu sunt plătiţi, iar copiii români nu beneficiază de curs, chiar dacă părinţii lor au fost încântaţi de program, conştienţi fiind de utilitatea lui, mai ales în condiţiile întoarcerii acasă. În cele câteva şcoli din regiunea Castellon unde profesorii au găsit înţelegere la autorităţile locale, cursul a început să fie predat de curând. Una din şcolile unde copiii români asistă deja la cursul de română este în Castellón, iar alta este în Oropesa del Mar.\n\nConsilierul regional al Imigraţiei din Valencia, Rafael Blasco, crede că pentru aplicarea programului de limbă, cultură şi civilizaţie românească există un dialog deschis şi a declarat că relaţiile cu reprezentanţii românilor în regiune sunt foarte bune. „Informaţia pe care o avem este că există o relaţie foarte bună cu românii din Valencia, că dialogul este complet deschis, relaţiile sunt excelente şi cred că programul de care vorbiţi nu este o temă de conflict. Mai ales că ştiu ca relatiile sunt foarte bune între reprezentanţii guvernului regional pe probleme de educaţie, persoanele şi instituţiile care reprezintă comunitatea românilor.” Blasco a mai precizat că este convins că „în acest proces de dialog vor găsi soluţia adecvată”. \n\n Deşi programul de limbă, cultură şi civilizaţie românească a fost primit bine în majoritatea zonelor unde trăiesc mulţi români şi este sprijinit de autorităţile locale spaniole, există profesori români care se plâng de faptul că programul nu funcţionează aşa cum ar trebui. Există nemulţumiri privind plata orelor, privind materialele didactice care sunt insuficiente şi manualul, care a fost distribuit în foarte puţine exemplare, este prea pretenţios pentru copiii mai mici.\n\nRecent la Madrid s-a aflat şi conducerea Institutului Limbii Române, instituţia care se ocupă de proiectul predării în limba română din Spania, însă nimeni din delegaţie nu a vrut să răspundă întrebărilor noastre privind deficienţele programului şi membrii delegaţiei au refuzat să se întâlnească cu presa. De asemenea, în urma audienţelor pe care le-au avut la Madrid, profesorii ar fi fost „avertizaţi” că proiectul s-ar putea suspenda dacă unii dintre profesori continuă să se plângă în presă de problemele care există în procesul de predare a limbii române în şcolile spaniole.",
        "label": "Spania"
    },
    {
        "title": "Alegeri cu scandal la PNL Spania și candidați excluși de omul senatorului Viorel Badea",
        "content": "Scandalul se repetă după 4 ani la alegerile din cadrul organizației PNL Spania, dar de această dată, conducerea formațiunii a decis să se baricadeze într-un hotel din Torrejón de Ardoz, cu agenți de securitate la intrare, care s-au împins cu membrii formațiunii.\n\n„Hotel de partid”, transformat în fortăreață de oamenii lui Badea\n\nPoarta de fier a hotelului a fost păzită strașnic de 3 agenți de pază spanioli, care nu se așteptau să fie prinși în mijlocul unui scandal electoral. Cu toate acestea, agenții au permis accesul doar celor care erau pe lista organizatorilor și în fața presiunii au ajuns să tragă grilajul de fier.\n\nÎn consecință, aproape 100 de membri PNL Spania nu au fost lăsați să participe la alegerea noului președinte al organizației, care a avut loc sâmbătă, de la ora 12.\n\nCătălin Stan a fost reconfirmat președinte al PNL Spania, în prezența senatorului Viorel Badea, președinte PNL Diaspora, dar condițiile au fost atât de tensionate încât pun la îndoială legitimitatea procesului electoral. Din cei 300 de membri ai PNL Spania, doar 70 de persoane au putut să participe la alegerea lui Cătălin Stan. Senatorul Viorel Badea spune că multe înscrieri în PNL nu respectă statutul și de aceea nu au fost convocați la procesul electoral.\n\n„ Sunt membri care nu fost validați. Unii nu au fost validați pentru că nu aveau adeziuni la PNL, dacă vă puteți imagina așa ceva, iar alții nu și-au depus în mod corect solicitările de candidatură ”, ne-a precizat senatorul Viorel Badea (PNL).\n\nÎn ciuda haosului administrativ din PNL Spania, Viorel Badea îl susține tot pe Cătălin Stan care a fost lider interimar, prelungit din 6 în 6 luni.\n\nAtmosfera din fața hotelului a fost foarte tensionată, timp de mai bine de o oră, iar agenții de pază spanioli au fost nevoiți să folosească forța ca să-i scoată afară pe membrii partidului.\n\nAu fost chemate cel puțin 3 echipaje de poliție, iar polițiștii spanioli au înregistrat și un denunț după ce o femeie a fost împinsă de un bărbat.\n\nO altă femeie a leșinat din cauza căldurii și a avut nevoie de asistență de urgență, asigurată de medicii care s-au deplasat cu o ambulanță la hotelul Aida.\n\n3 candidați alungați de agenții de pază și de poliția spaniolă\n\nCiprian Munteanu, Nicolae Dina și Valentin Cocoș aveau de gând să candideze la la șefia PNL Spania, dar fie nu au putut să intre în sală, fie o mare parte din membrii care îi susțineau au fost excluși de pe lista de participare.\n\n„ Nu avem voie să votăm în propriul partid și nu avem voie să candidăm, iar invalidările se fac doar prin vorbe pentru că ei nu riscă să ne dea nimic în scris ”, ne spunea Ciprian Munteanu, unul dintre candidații la conducerea PNL Spania.\n\nValentin Cocoș spunea că toți membri excluși de la procesul electoral „ sunt membri MAI PNL și nu li se dă drumul în sală pentru că nu le convine „.\n\nNicolae Dina, alt candidat, a făcut chiar live pe Facebook prin care denunța organizarea alegerilor PNL din Spania.\n\n„Nu putem să începem alegerile pentru că domnul Viorel Badea nu ia nicio decizie în acest sens. L-am sunat pe domnul Ludovic Orban, pe domnul Florin Cîțu, pe domnul Rareș Bogdan și nimeni nu răspunde la telefon”, a declarat Nicolae Dina.\n\nRomânii din Spania au votat constant Partidul Național Liberal, chiar dacă formațiunea nu a derulat nicio activitate în ultimii 4 ani și în ciuda lipsei de transparență politică a formațiunii față de diaspora.\n\nMai mult, liberalii români din Spania au reușit să obțină cel mai bun rezultat electoral, la ultimele alegeri parlamentare, când PNL Spania a adunat peste 10 mii de voturi, care l-au trimis din nou pe Viorel Badea, în Parlament.\n\nPrintre liberalii excluși de la votul de sâmbătă se afla și Ionuț Plenz, membru al Biroului Permanent Județean PNL. Acesta ne-a spus că a condus tot drumul de la Frankfurt până la Madrid, ca să poată fi la această ședință, la care nu a mai fost lăsat să intre după ce a ieșit din sală ca să ceară agenților să-i lase pe toți membrii de partid să intre.\n\n„ Efectiv, bodigarzii nu m-au mai lăsat să intru, m-au reținut și cu poliția ca să nu mai intru și au închis și poarta ”, ne-a spus Ionuț Plenz, liberal de la Frankfurt, care a promis că va sesiza conducerea partidului și va ataca rezultatul acestor alegeri.",
        "label": "Spania"
    },
    {
        "title": "Vizita de sarbatori la romanii din inchisoarea din Alcora (Castellon)",
        "content": "In prag de Craciun, am patruns in penitenciarul din Alcora, Castellon, de doua ori intr-o singura zi, Din fericire, am iesit de fiecare data si am inspirat cu nesat aerul libertatii din afara zidurilor, a geamurilor negre si a gratiilor. Am intalnit zeci de romani, majoritatea avand intre 20 si 45 de ani, si care isi ispasesc pedeapsa sau sunt in arest preventiv. Cu totii asteptau Craciunul.\n\nIn apropierea localitatii Alcora, la marginea soselei, o placa imensa de piatra ne instiinteaza ca am ajuns la penitenciarul din Castellon de la Plana, unde, dintre cei 683 de detinuti, 54 sunt romani. La ora 10.00 este programat spectacolul anual de colinde, organizat de parohul penitenciarului, pentru care preotul bisericii ortodoxe „ Sfantul Nicolae ” din Castellon, Nicolae Ionita, dascalul Alexandru Constantin, reporterul „ Romanul din Spania ” si Olga Telecan, voluntar permanent la penitenciar, au primit aprobare de participare din partea conducerii centrului. Alti 4 voluntari romani din parohie -Viorica Paun, George Stroilescu, Nicu Gavrilescu si Bogdan Leu- ni se vor alatura dupa-amiaza, la intalnirea lunara a preotului cu cei inchisi. Anul acesta, in premiera, s-a format si un cor de detinuti romani condus de dascalul bisericii, care va interpreta la spectacol colinde traditionale romanesti. Este inca devreme, asa ca avem putin timp sa privim in jur. Coridoarele sunt decorate cu beteala si globuri. Se vad brazi de Craciun, construiti din cutii goale de lapte, si trei panouri cu felicitari desenate de detinuti. Pe o lista sunt rezultatele concursului de sah: romanii au cucerit locurile 1 si 2, intre primii 15 clasati aflandu-se 6 conationali. Un afis al scolii de adulti „ Victoria Kent ” ne informeaza despre cursurile scolare oficiale care se desfasoara in inchisoare. In spatele nostru sunt gardieni si usi bine ferecate, cu gratii.\n\nO zi din viata detinutilor romani din Alcora \n\n Am reusit sa vorbesc cu cativa dintre conationalii inchisi aici. Florin are 20 de ani si a fost repartizat la sectia de Tineri. Baiatul ne descrie cum decurge fiecare zi din viata sa: „ Ma trezesc la 8.00. Am un pat, o baie mica, un dulap si un televizor. Sunt singur in celula. Aici nu e nimic de lemn, totul e piatra si fier. La 8.30 se deschid usile si mergem in sala de mese, la micul dejun. Apoi ma duc sa fac curat la birouri. Fiecare dintre noi avem responsabilitati de curatenie. La 9.30 ma cheama la scoala. M-au incadrat la tercero de ESO (clasa a IX-a). La 11.30 avem recreatie de 30 de minute, apoi curs inca o ora. La 13.00 mergem la masa. De la 14.00 la 17.00 usile celulelor se inchid si noi stam in camere: dormim, citim, ne uitam la televizor. De la 17.00 la 19.00 coboram in curte, avem program de voie. La 19.30 este cina, iar apoi mergem direct in celule si se inchid usile. In weekend nu am scoala, asa ca stau in curtea interioara, joc remmy, ma plimb. In rest, programul este mereu acelasi „. \n\n Adrian Florin are 38 de ani si este unul dintre romanii care locuiesc in modulul de Educatie si Respect, ceea ce inseamna ca usile celulei sale stau deschise intreaga zi, de la 7.30 la 20.30. In aceasta sectie nu se ajunge insa usor. Detinutii trebuie sa se comporte exemplar si sa semneze un contract de buna conduita. Incalcarea regulilor conduce la expulzarea din aceasta sectie, in care cel inchis dispune de mai multa libertate si de mai multe facilitati: tamplarie, atelier pentru reconditionarea mingilor de cauciuc, sala de informatica, biblioteca, sala de forta, cafenea, magazin alimentar, sala de arta si creatie sau sala de activitati manuale. Adrian Florin lucreaza la bucatarie, fiind remunerat pentru munca sa cu 320 de euro pe luna. Are un card cu care poate plati in interiorul inchisorii, la cafeterie sau la magazin. „ In acest modul este cel mai bine. Esti ca si cum ai fi acasa, doar ca nu esti liber. In zilele in care muncesc ma trezesc la 7.30 si imi beau cafeaua in camera. Eu o cumpar de seara de la cafeterie si o pregatesc pentru dimineata. Cand nu lucrez, ma trezesc la 8.00. Dupa apel, fac curatenie in camera si merg la munca. Termin la ora 20.00, dar lucrez o zi da, una nu. Cand nu lucrez, merg la scoala. M-au incadrat la ciclul I, scoala primara, desi eu am 12 clase in Romania. De la 8.45 la 9.00 ma vad zilnic cu responsabilul de educatie, apoi sunt liber pana la 9.30, cand merg la scoala. Dupa scoala, la 13.00, mergem pe sectoare, la curatenie, timp de 10-15 minute. La 13.30 e masa de pranz. Merg in camera si ma odihnesc de la 14.00 la 17.00. Jumatate de ora merg sa iau aer in curtea interioara si apoi am informatica timp de o ora. In modulul acesta trebuie sa fii mereu in miscare, nu poti sa stai. La 18.30 facem iar curatenie, apoi mancam si mergem in camere pana la 20.30, cand se inchid celulele. Si asta e tot „, incheie romanul.\n\nCozonaci si sarmale pentru romanii din inchisoare \n\n Din iulie 2011, lunar, detinutii romani de la inchisoarea Alcora din Castellon de la Plana primesc vizita preotului Nicolae Ionita de la biserica ortodoxa „ Sfantul Nicolae „. Intr-o atmosfera degajata, in sala de festivitati a penitenciarului, preotul ii consiliaza pe cei aproximativ 50 de detinuti participanti, majoritatea barbati. In aceasta dupa-amiaza suntem mai multi musafiri romani, 8 persoane. In sala este o singura femeie-gardian, iar detinutii au venit ferchezuiti si aranjati ca pentru o iesire in oras. Romanii vin in jurul preotului, ii strang mana, ii zambesc, fiecare vrea sa-i spuna cate ceva… Intr-un final ne asezam, ascultam colinde si stam de vorba. Pentru noi, cei care suntem in libertate, sarmalele si cozonacul pe masa de Craciun reprezinta ceva normal. Insa la inchisoarea din Alcora, acolo unde detinutii nu au voie sa primeasca mancare de la familiile lor, ci doar bani si haine (uniformele de detinut au fost scoase din uz de foarte mult timp), mancarea traditionala romaneasca in prag de sarbatori este un dar ceresc, nesperat. Asa ca parohia ortodoxa, cu sprijinul voluntarilor, a pregatit pachete cu mancare pentru toti detinutii romani inscrisi la intalnirile lunare cu preotul, pachete care au trecut printr-un riguros control la intrare inainte de a fi primite cu un real entuziasm de cei aproape 50 de romani din sala.\n\nVizitele preotului ortodox la inchisoarea din Alcora reprezinta doar un inceput, in prezent fiind depuse actele si pentru obtinerea aprobarii unei intalniri lunare si cu romanii inchisi in penitenciarul Albocasser din Castellon.",
        "label": "Spania"
    },
    {
        "title": "Doi romani decedati intr-un accident in Almeria",
        "content": "Doi cetateni romani au murit intr-un accident rutier, produs vineri, 15 februarie, in apropierea localitatii Benahadux din provincia Almeria (Andaluzia).\n\nCei doi conationali, in varsta de 35 de ani, se aflau intr-un autoturism care circula pe N340, informeaza publicatia locala Teleprensa.\n\nLa kilometrul 450, masina a iesit de pe sensul sau de mers si a derapat, ajungand pe sensul opus, unde s-a ciocnit cu alte autoturisme.\n\nIn urma impactului cei doi romani au murit pe loc, trei persoane au suferit rani grave, iar alti doi oameni au scapat cu rani usoare.",
        "label": "Spania"
    },
    {
        "title": "Barcelona: Sesiuni gratuite de management",
        "content": "Consulatul General al României la Barcelona a organizat în zilele de 25 şi 26 aprilie la Barcelona două sesiuni de formare în domeniul managementului de proiecte şi comunicare în beneficiul românilor din Spania, în cooperare cu WSC International şi compania de Management şi Consultanţă SC REALDECISION SRL.\n\nSesiunile au constat într-o prezentare a două module de curs: „ Management de Proiecte Europene” , cu informaţii privind modalităţile de accesare, alcătuirea dosarului de candidatură, proceduri, eligibilitate, reguli şi norme, exemple şi studiu de caz; „ Comunicare şi Inteligenţă Emoţională” , despre importanţa abilităţilor de comunicare şi prezentare, emoţie pozitivă şi empatie.\n\nParticipanţilor li s-au oferit mape cu suportul de curs, proiectul avînd caracter gratuit şi fiind adresat tuturor acelor persoane dornice să obţină noţiuni de bază privind gestionarea de proiecte, creşterea capacităţii manageriale, lidership şi dezvoltarea abilităţilor de organizare şi de comunicare.\n\nProiectul a debutat în luna februarie la Madrid, unde s-au organizat două sesiuni de training pe 14 şi 15 februarie. În luna martie, însă, s-a iniţiat demararea unei „ caravane de management ”, a cărei primă oprire a fost la Castellon de la Plana pe 28 şi 29 martie. La aceste sesiuni au fost prezenţi numeroşi participanţi din rândul comunităţii româneşti, printre care tineri profesionişti, preşedinţi sau membri ai asociaţiilor româneşti, jurnalişti, profesori şi studenţi.",
        "label": "Spania"
    },
    {
        "title": "Alegeri prezidențiale 2014: Adresele celor 38 de secții de votare in Spania",
        "content": "Alegerile pentru Președintele României au loc duminică, 2 noiembrie 2014, între orele 07:00 – 21:00 (ora locală); dacă va fi nevoie, al doilea tur de scrutin se va organiza duminică, 16 noiembrie 2014, în același interval orar ca și în cazul primului tur de scrutin!\n\nDuminică, 2 noiembrie 2014, vor avea loc alegerile pentru Președintele României. În cazul în care va fi necesar, al doilea tur de scrutin se va organiza duminică, 16 noiembrie 2014. \n\n\n\nMinisterul Afacerilor Externe organizează secțiile de votare din străinătate și formulează propuneri privind acreditarea reprezentanților organizațiilor internaționale și ai mass-media străine. \n\n\n\nCetăţenii români care se vor afla în Spania la data alegerilor prezidenţiale, își vor putea exercita dreptul de vot cu ocazia scrutinului din 2 noiembrie 2014 și, dacă va fi necesar, cu ocazia celui de-al doilea tur de scrutin din 16 noiembrie 2014, între orele 07:00 – 21:00 (ora locală), la un număr de 38 secții de votare organizate pe teritoriul Spaniei de către Ambasadă și misiunile consulare ale României în Regatul Spaniei:\n\nMadrid 1 – Embajada de Rumania Avda. Alfonso XIII, no. 157 28016 Madrid \n\n Madrid 2 – Embajada de Rumania Avda. Alfonso XIII, no. 157 28016 Madrid \n\n Madrid 3 – Consulado de Rumania Avda. de la Albufera, no. 319 28031 Madrid \n\n Madrid 4 – Consulado de Rumania Avda. de la Albufera, no. 319 28031 Madrid \n\n Coslada – Ayuntamiento de Coslada Avda. de la Constitución, no. 47 28821, Coslada \n\n Alcala de Henares – Junta Municipal del Distrito II Avda. Reyes Católicos, no. 9 28802 Alcalá de Henares \n\n Getafe – Centro Cívico Juan de la Cierva Plaza de las Provincias s/n 28903 Getafe \n\n Arganda del Rey – Ciudad Deportiva Príncipe Felipe Sala de usos múltiples; C/ San Sebastián, no.6 y 8 28500 Arganda del Rey \n\n Mostoles – Centro de Participación Ciudadana C/ San Antonio, no. 2 28934 Móstoles\n\nBarcelona 1 – Consulado General de Rumania C/ San Juan de la Salle, no. 35 bis, Entrada para el público: Alcoy 22, 08022 Barcelona \n\n Barcelona 2 – Consulado General de Rumania C/ San Juan de la Salle, no. 35 bis, Entrada para el público: Alcoy 22, 08022 Barcelona \n\n Lerida – Centro Cívico del Centro Histórico Plaza Ereta s/n, 3a planta 25002 Lérida \n\n Reus – Centre Cívic Ponent Av/ dels Països Catalans, no. 106 43205 Reus\n\nZaragoza 1 Consulado de Zaragoza C/ Camino de las Torres, no. 24; (entrada por C/ Camino de las Torres) 50008 Zaragoza \n\n Zaragoza 2 Consulado de Zaragoza C/ Camino de las Torres, no. 24; (entrada por C/ Glorieta Esperanto) 50008 Zaragoza \n\n Calatayud Ayuntamiento de Calatayud Plaza Costa, no. 14 50300 Calatayud\n\nCiudad Real Consulado de Rumania C/ Mata, no. 37 13004 Ciudad Real \n\n Albacete Centro Social Barrio del Pilar „Jose Oliva” C/ Teruel, no. 12 02005 Albacete \n\n Toledo – Centro Social de Santa María de Benquerencia C/ Rio Bullaque, no. 24 45007 Toledo \n\n Guadalajara – Centro Social Avda. de Venezuela no. 5 19005 Guadalajara\n\nSevilla – Consulado General de Rumania Avda. Manuel Siurot, no. 30 41013 Sevilla \n\n Malaga – Archivo Municipal Alameda Principal nr. 23 29001 Malaga \n\n Motril – Centro Intercultural Motril C/Galicia, s/n; Edificio Versalles, bajo 1 18600 Motril \n\n Almería Vice Consulado de Rumania Carretera Huercal de Almería, no. 46 04009 Almería \n\n Lepe Centro Municipal de Mayores Santa Maria de la Bella Avenida de la Huelva s/n, 21440 Lepe \n\n Cordoba Ayuntamiento de Cordoba Calle Capitulares, s/n, 14071 Cordoba\n\nCastellon de la Plana 1 Consulado de Rumania Avda. Valencia s/n, Esquina con Rambla de la Viuda 12006 Castellón de la Plana \n\n Castellon de la Plana 2 Consulado de Rumania Avda. Valencia S/N, Esquina con Rambla de la Viuda 12006 Castellón de la Plana \n\n Valencia Calle Doctor Marañon, no.4 46017 Valencia \n\n Alicante Sede de „Negociado de Estadística” C/ Rafael Terol, no. 10 03001 Alicante\n\nBilbao – Consulado General de Rumania Plaza Circular, no. 4, planta 1 48001 Bilbao \n\n La Rioja Logroño – Alcaldía de Logroño Avda. la Paz, no. 11 26004 Logroño \n\n Navarra Pamplona Cámara Navarra de Comercio e Industria C/ General Chinchilla, no. 4 31002 Pamplona\n\nSantiago de Compostela Ayuntamiento de Santiago de Compostela c/ Paseo de Raxoi, bajo (entrada Travesía de Raxoi) Santiago de Compostela\n\nCetăţenii români care se vor afla în Spania la data alegerilor prezidenţiale, și care au vârsta de 18 ani împliniți până în ziua alegerilor, inclusiv, pot vota pe baza următoarelor documente prevăzute de lege: \n\n\n\nCetăţenii români cu domiciliul în România pot vota cu următoarele acte de identitate valabile:\n\nCetăţenii români cu domiciliul în străinătate care în ziua votării se află în străinătate: \n\n\n\nATENȚIE! Nu se poate vota cu acte expirate!\n\nPentru actualizarea documentelor, cetățenii români rezidenți în Spania sunt rugați să contacteze din timp Secția consulară a Ambasadei de la Madrid sau oficiul consular din zona de reședință (datele de contact sunt disponibile pe pagina Ambasadei: http://madrid.mae.ro/node/166 ) \n\n În conformitate cu prevederile art. 44 alin.(5) din Legea nr.370/2004 pentru alegerea Președintelui României, republicată, cu modificările și completările ulterioare, alegătorii care în ziua votării se află în străinătate votează după ce declară în scris pe propria răspundere că nu au mai votat şi nu vor mai vota la acel tur de scrutin. {jathumbnail off}{loadposition publi}",
        "label": "Spania"
    },
    {
        "title": "România - invitatul special al târgului pentru imigranţi INTEGRA Madrid",
        "content": "Ultimele informaţii privind târgul Integra din acest an arată că în ciuda crizei, cetăţenii străini contionuă să fie un sector de piaţă de mare interes pentru foarte multe firme. De aceea, la Madrid se organizează în fiecare an Târgul de Produse şi Servicii pentru Imigranţi INTEGRA. La această a treia ediţie care va fi inaugurată în 4 decembrie, România este ţara invitată special. INTEGRA Madrid este cea mai bună ocazie pentru firmele care au legătură cu imigranţii din Spania ca să-şi arate cele mai bune oferte, iar ţara invitată are o greutate importantă în rândul participanţilor.\n\nLa ultima ediţie, din 2008, INTEGRA a primit peste 80.000 de vizitatori şi anul acesta, odată cu prezentarea privilegiată a României, organizatorii speră să aibă peste 100.000 de vizitatori.\n\nŞi în acest an, la IFEMA unde va fi organizat târgul INTEGRA Madrid, vor fi prezente firme importante care au servicii speciale pentru străini precum La Caixa, Cajastur, Banco Santander, Banco Popular, Western Union, companiile de telefonie dintre care nu lipseşte nici Digi Mobil, dar şi alte firme din domeniul imobiliar, agenţii de voiaj şi turism, firme de alimentaţie publică, centrele de formare profesională, ambasade, misiuni consulare şi instituţii autonomice şi naţionale.\n\nIFEMA, organizatorul târgului care va scoate într-o lumină extrem de bună oferta României, este una dintre instituţiile care înţelege că nu se poate neglija faptul că în Spania trăiesc peste 5,6 milioane de străini, dintre care românii sunt comunitatea cea mai numeroasă cu 728.967 de membri.\n\nTârgul INTEGRA va avea loc din 4 până în 8 decembrie şi beneficiază de sprijinul instituţiilor româneşti precum Ministerul Turismului şi de cel al Ambasadei României de la Madrid. Comunitatea românească s-a implicat foarte mult în reprezentarea României la această ediţie a târgului INTEGRA şi nota predominantă o vor da grupurile folclorice româneşti şi mostrele de gastronomie românească. Publicaţia noastră va fi prezentă la acest târg şi vă aşteptăm la standul nostru 6A15 situat în zona România.",
        "label": "Spania"
    },
    {
        "title": "Doi români înjunghiaţi în Madrid",
        "content": "Doi bărbaţi de naţionalitate română au fost răniţi grav noaptea trecută după ce au fost atacaţi cu armă albă, informează agenţia Europa Press. Serviciul medical madrilen de urgenţă SAMUR – Protecţia Civilă i-a găsit pe cei doi noaptea trecută la ora 3, căzuţi lângă o maşină, aflată la intersecţia străzilor Ramiro de Molina şi Paseo de Extremadura.\n\nUnul dintre ei, de aproximativ 35 de metri, a fost înjunghiat în torace, la nivelul pericardului. După ce starea sa a fost stabilizată, medicii l-au transportat la Spitalul 12 Octombrie, unde a fost introdus în sala de operaţii în stare gravă.\n\nCelălalt român, de aproximativ 45 de ani, a suferit o rană adâncă în spate şi i-a fost atins plâmânul stâng. Bărbatul a fost transportat în stare gravă la Spitalul Gregorio Marañon. Deocamdata nu se cunosc motivele agresiunii şi nici dacă cei doi s-ar fi putut răni reciproc.",
        "label": "Spania"
    },
    {
        "title": "Firmele sezoniere din Spania se tem sa mai angajeze romani",
        "content": "Federatia Asociatiilor Romanesti din Europa (FADERE) cere Ministerului Muncii din Spania revizuirea restrictiilor, dupa cum informeaza organizatia printr-un comunicat de presa. FADERE a trimis in 26 septembrie 2011, o scrisoare Ministerului Muncii din Spania prin care a cerut ca acesta sa revizuiasca conditiile de acordare a autorizatilor de munca pentru sezonieri.\n\nMinisterul Muncii ii obliga pe angajatori ca perioada minima pentru care ei pot cere autorizatia de munca pentur romani sa fie de un an in ciuda faptului ca perioada de munca reala este in jur de 3 luni. Aceasta autorizatie obliga angajatorul sa pastreze ca angajati persoanele in cauza timp de un an, sau sa li se plateasca o suma importanta ca despagubire a concedierii.\n\n„ Din discutiile pe care le-am avut cu reprezentantii firmelor sezoniere din sudul Spaniei, daca Ministerul Muncii spaniol nu va reglementa aceasta situatie angajatorii sezonieri se vor orienta catre muncitori din alte tari si vor renunta la muncitorii romani pana la suspendarea restrictiilor „, a declarat Daniel Tecu presedintele FADERE.\n\nIncepand cu 22 Iulie 2011 Spania a introdus o serie de restrictii pe piata muncii pentru romani. Recent, Ministerul Muncii a decis sa permita emiterea de permise de munca pe perioade mai scurte de doi ani, in urma plangerilor primite de la agricultori.",
        "label": "Spania"
    },
    {
        "title": "Romania \"se lauda\" cu cel mai sarac stand la Targul de Turism de la Madrid",
        "content": "Ministerul Turismului din Romania se prezinta la editia din acest an a Targului de Turism de la Madrid FITUR cu un stand modest si extrem de auster.\n\nDe fapt este vorba de modelul standard pe care-l executa organizatorii targului pentru firme mici. Daca in fiecare an, Romania a incercat sa atraga turisti cu un stand personalizat, de aceasta data n-au fost bani decat pentru simpla participare. Bugetul a fost redus de la 100 de mii de euro in 2012, la 40 de mii in acest an.\n\nIn consecinta, rezultatul este cat se poate de modest. In jurul standului romanesc, toata atentia este acaparata de standurile atractive si luminoase ale Croatiei si Austriei. Daca la standurile celorlalte tari nu s-a facut economie la becuri, panouri luminoase si alte atractii, la cel al Romaniei a disparut la aceasta editie si serviciul de bar.\n\nPe langa asta, asa cum ne-am obisnuit in ultima vreme, nici in acest an, Ministerul Turismului nu a facut o inaugurare sau un eveniment care sa atraga presa spaniola la standul romanesc si nu a dat nici macar un comunicat de presa. In mod evident, interesul ministerului fata de atragerea turistilor spanioli a scazut de la un an la altul.\n\nRezultatele se vad si in statisticile cu turisti care ajung anual in Romania si al caror numar este in continuare nesemnificativ. In primele 9 luni din 2012, in Romania au intrat 57 de mii de spanioli.\n\nPe langa faptul ca este simplu si neatragator, nici la capitolul brand nu exista un plan de imagine evident care sa confere personalitate standului. S-au refolosit o parte din fotografiile de la editiile anterioare precum si cateva afise pe care se vede controversata frunzulita, instaurata ca brand al Romaniei pe vremea ministrului Elena Udrea.\n\nUna peste alta, standul Romaniei este lipsit de personalitate si nu se poate vorbi practic de un brand turistic, desi sloganul este acelasi indemn de a „explora gradina Carpatilor”.\n\nCa in fiecare an, singura atractie speciala a standului romanesc este si de aceasta data incondeierea traditionala a oualor.\n\nPartea buna este ca avand un stand standard, fara nimic special care sa atraga atentia trecatorilor, s-a facut mai mult loc pentru touroperatori si pentru companiile de transport. In acest an au venit 26, mai multi decat in 2012. Acest lucru dovedeste faptul ca exista in continuare interes pentru turistii spanioli, dar ca acesta se manifesta doar in sectorul privat.\n\nUn exemplu cat se poate de clar este cel al Bucovinei, regiune care este promovata de Asociatia de Turism Bucovina, o organizatie fundata de mai multi touroperatori din zona prin care se prezinta la targurile de turism din Europa.\n\nTargul de Turism de la Madrid, FITUR, va fi deschis pana duminica si daca doriti sa vizitati standul Romaniei il veti gasi in pavilionul 4, undeva in spate, intre Croatia, Austria, toaleta si cafenea. Nu va uitati pe sus pentru ca nu veti vedea decat standuri ale altor tari, care vor cu adevarat sa atraga turisti spanioli.",
        "label": "Spania"
    },
    {
        "title": "Federatia Asociatiilor Romanesti din Spania nu comenteaza!",
        "content": "Federatia Asociatiilor Romanesti din Spania – FEDROM a anuntat ca nu emite nici un comunicat in ciuda faptului ca Guvernul Spaniei a aprobat astazi decretul de reactivare a restrictiilor pentru romanii care doresc sa munceasca in Spania.\n\nPrintr-o alerta prin email, FEDROM informeaza ca „din cauza pozitiilor contradictorii din partea Comisiei Europene, a guvernului spaniol si a guvernului roman, din ultimele zile, ne abtinem de la orice comunicat din partea Federatiei cu privire la restrictiile privind dreptul de munca pentru cetatenii romani care nu se afla in Spania”.\n\nMesajul a fost transmis practic la aceeasi ora la care se anunta in mod oficial aprobarea decretului guvernamental.\n\nFederatia Asociatiilor Romanesti din Spania este cunoscuta pentru apropierea traditionala de Partidul Socialist spaniol si, in special de conducerea Ministerului Muncii, fata de care nu a emis niciun comunicat de la aparitia disctutiilor privind reactivarea moratoriului. Presedintele FEDROM, Miguel Fonda, a declarat insa zilele trecute presei spaniole ca „nu este cazul sa ne punem mainile in cap” pentru ca restrictiile nu vor instaura controale la granita.\n\nFara indoiala, insa, parerile romanilor din Spania sunt variate si oscileaza intre revolta si acceptarea resemnata a restrictiilor. FEDROM nu este cea mai reprezentativa organizatie a romanilor din Spania, care au format peste 100 de asociatii si doar 22 dintre ele fac parte din federatie, insa opiniile transmise de federatie sunt atribuite intotdeauna tuturor romanilor din Spania.",
        "label": "Spania"
    },
    {
        "title": "5 români au murit în drum spre România",
        "content": "Cinci cetăţeni români au murit azi dimineaţă într-un grav accident rutier petrecut în Ungaria. Cei cinci cetăţeni români, unul dintre ei fiind minor, călătoreau într-o maşină cu număr de Spania, care s-a ciocnit cu un camion în Csongrad (Ungaria), o provincie din sudul ţării, aşa cum îl citează EFE pe purtătorul de cuvânt al poliţiei locale maghiare, Szilvána Tuczakov.\n\nTragedia s-a produs la ora 4 dimineaţa, ora locală, la 26 de kilometri de Szeged, pe şoseaua 43. Din primele cercetări reiese că automobilul, un Kia de culoare albă, a încercat la un moment dat o manevră de depăşire a unui alt autovehicul şi s-a ciocnit frontal cu un camion cu matriculă românească. \n\n Toţi pasagerii din autoturismul KIA, 4 adulţi şi un minor de 12 ani, toţi cetăţeni români, au decedat pe loc, potrivit poliţiei maghiare. Serviciile medicale care s-au prezentat la faţa locului nu au mai putut face nimic pentru victimele produse de teribilul accident, iar autorităţile maghiare au luat legătura cu cele româneşti şi spaniole pentru derularea procedurii de returnare a corpurilor neînsufleţite. S e pare că românii se deplasau spre România pentru a-şi petrece vacanţa de vară acolo, la fel ca alte sute de mii de români din întreaga Europă care se îndreaptă în această perioadă spre ţară.",
        "label": "Spania"
    },
    {
        "title": "Român împușcat pe stradă în Madrid",
        "content": "Bărbatul, în vârstă de 39 de ani, a fost rănit grav astăzi la Madrid, după ce a fost împușcat în plină stradă, în urma unei discuții aprinse cu alți români.\n\nAtacul s-a produs în cartierul San Fermin – Orcasur (Usera), după cum scrie ABC pe pagina web , în zona Caja Mágica.\n\nRomânul a primit două gloanțe în piciorul drept și în zona înghinală și după ce agresorii au fugit, un vecin a sunat la 112 și a alertat serviciile de urgență.\n\nMedicii de la serviciul madrilen de urgență SAMUR i-au acordat prima asistență românului care a fost transportat în stare gravă la Spitalul Doce de Octubre din Madrid. Din ultimele informații, românul se află în stare gravă, dar stabilă și va supraviețui.\n\nVictima atacului le-a spus agenților, sosiți la fața locului, că a avut o discuție cu mai multe persoane și că la un moment dat una dintre acestea a scos o armă și a tras.\n\nPoliția încearcă să-i identifice pe agresori și să afle care au fost cauzele atacului, produs în plină stradă, la ora locală 10.",
        "label": "Spania"
    },
    {
        "title": "Arşinel şi Stela Popescu fac „Revista Revistelor” în Spania",
        "content": "Între 5 şi 10 noiembrie 2010, românii din Comunitatea Valenciană sunt invitaţi să petreacă clipe de neuitat în compania unora dintre cei mai cunoscuţi şi mai îndrăgiţi artişti români ai Teatrului de Revistă “Constantin Tănase” din Bucureşti. \n\n Alexandru Arşinel, Stela Popescu, Nae Lăzărescu, Vasile Muraru şi Cristina Stamate vor fi prezenţi în localităţile Benisa, Valencia şi Castellon în cadrul spectacolului “Revista Revistelor” regizat de maestrul Biţu Fălticineanu.\n\nDin distribuţie mai fac parte Valentina Fătu, Diana Radu, Ana Maria Donosă, Liliana Mocanu, Cristian Simion, Alin Gheorghişan, Mirela Vaida, Daniela Cristea, Alexandru Lulescu, Raluca Guslicov şi Tatiana Lascu, alături de baletul Teatrului de Revistă. \n\n Spectacolul cuprinde cele mai reuşite momente artistice selectate de-a lungul anilor din repertoriul Teatrului de Revistă: cuplete celebre, glume, melodii sau momente artistice care stârnesc hohote de râs şi ropote de aplauze. \n\n Îndrăgiţii artişti români revin în turneu în Spania pentru a treia oară în cadrul programului “Români pentru Români” iniţiat de Primăria Municipiului Bucureşti, fiind invitaţi de Asociaţia AROVA a Comunităţii Române din Valencia (personal prin Preotul Paroh Dumitru Daniel Toadere) şi având sprijinul Consulatului Român din Castellon.\n\nÎn 2008, a fost pus în scenă spectacolul „Ole, Tănase!” la Madrid, Valencia şi Castellon, iar în 2009, la Getafe, Aranjuez şi Alcala de Henares spectacolul „Alo, aici Revista”. În timpul spectacolelor susţinute până acum în Spania, actorul Alexandru Arşinel, director al Teatrului de Revistă, a ţinut să mulţumească românilor care, aflaţi departe de ţară, de familie şi de prieteni contribuie “cu miliarde la bugetul ţării” şi care nu-i uită niciodată pe artiştii români.\n\nIntrarea la toate cele trei spectacole programate între 5 şi 10 noiembrie este liberă, românii fiind aşteptaţi în număr cât mai mare pentru a petrece o seară de neuitat în compania marilor artişti de la Teatrul de Revistă “Constantin Tănase”.\n\nPrimul spectacol va fi susţinut sâmbătă, 6 noiembrie, în localitatea Benisa (8km de Calpe), în provincia Alicante. Duminică, 7 noiembrie, artiştii vor fi la Valencia, la Centro de Juventud ALGIROS (Calle Campoamor, nr.91 – lângă staţia de metrou AYORA), unde vor începe programul la ora 17.00. Ultimul spectacol va fi susţinut în Castellon de la Plana, marţi, 9 noiembrie, ora 19.30, în sala Pergola din parcul Ribalta.\n\nTurneul are loc cu sprijinul Consulatului Român de la Castellon, al primăriei din Castellon, al Asociaţiei pentru Mediere, Integrare şi Convieţuire Socială (AMICS) şi al Asociaţiei Românilor din Onda.",
        "label": "Spania"
    },
    {
        "title": "Senatorul Badea ii face campanie lui Xavi Albiol, primarul xenofob al Badalonei",
        "content": "Senatorul PDL Viorel Badea l-a iertat pe Xavi Albiol pentru ca a distribuit brosuri electorale cu mesajul „NU VREM ROMANI” si s-a deplasat in orasul catalan unde a promis ca Romania se va implica sa rezolve „problema de delicventa” produsa de cetatenii romani, dupa cum informeaza ABC.\n\nParlamentarul ales pentru diaspora a avut o intalnire cu primarul Xavi Albiol, in care a promis ca se va organiza o delegatie din Romania care va include si reprezentanti ai rromilor pentru a discuta cu cei care sunt stabiliti in Badalona si pentru a rezolva „o problema veche de infractionalitate si crima organizata pentru care trebuie sa ne implicam si sa o rezolvam”.\n\nViorel Badea a spus ca delincventa nu are nationalitate si ca este o problema pentru toata comunitatea. „In aceasta privinta nu trebuie sa fim toleranti”, a spus senatorul Badea, citat de ABC. Parlamentarul roman a trecut cu vederea problema creata de actul de campanie in care Xavi Albiol si liderul popoularilor catalani, Alicia Sanchez Camacho au distribuit brosuri cu mesajul „Nu vrem romani” si a remarcat chiar ca el „cunoaste partidul primarului (PP) si nu are o ideologie extremista”.\n\nPe deasupra, senatorul PDL pentru diaspora a semnalat ca „in Romania pentru asa ceva nu se merge la judecator”, referitor la procesul care i-a fost intentat primarului din Badalona, Xavi Albiol in urma acuzatiilor de rasism care i-au fost aduse. La randul sau, Albiol a zis ca in Badalona traiesc 1400 de romani si a recunoscut ca „majoritatea au venit sa munceasca in mod onorabil, dar exista o minoritate de tigani romani care produc conflicte”.",
        "label": "Spania"
    },
    {
        "title": "Femeie cu handicap din Málaga, exploatată de un român",
        "content": "Românca are 20 de ani, are un handicap de 72% şi este dintr-un sat din judeţul Mehedinţi. Situaţia este cu atât mai gravă din cauza dizabilităţilor pe care le are, ea având nevoie de îngrijire şi tratament.\n\nIndividul, acum arestat, a maltratat-o fizic şi psihic pentru a o obliga să se prostitueze.\n\nCazul a ajuns la cunoştinţa autorităţilor şi acestea, cu ajutorul ataşaţilor Ministerului de Interne care lucrează în cadrul Ambasadei de la Madrid, au reuşit să intervină şi să elibereze victima.\n\nRomânul care a obligat-o să se prostitueze i-a promis, înainte să o aducă în Spania, un serviciu de „empleada de hogar” ajutor în casă.\n\nAcesta a profitat de handicapul şi de nevoile femeii, iar când a ajuns în Spania, i-a confiscat toate documentele, pentru a putea să o controleze, obligând-o să se prostitueze şi să suporte bătăi, ameninţări şi umilinţe.\n\nCele mai multe victime ale traficului de persoane cu scopul exploatării sexuale sunt românce aduse în Spania, înşelate de compatrioţi.\n\nAceştia le promit locuri de muncă bine plătite. Lipsa de informare şi nevoile duc la situaţii dramatice. Acesta este şi cazul unei femei cu dizabilităţi, care a fost obligată de un cunoscut să se prostitueze în cluburi din Spania.\n\nPoliţia spaniolă face apel la colaborarea cetăţenilor pentru a semnala cazurile de exploatare sexuală. În acest sens, a pus la dispoziţie un număr de telefon gratuit 900.10.50.90, disponibil 24 de ore şi adresa de e-mail trata@policia.es , cu precizarea că orice denunţ sau informaţie sunt preluate cu asigurarea confidenţialităţii.\n\nAceste mijloace au fost concepute în cadrul unei campanii speciale, iar detalii suplimentare găsiţi pe pagina de internet www.policia.es/trata.",
        "label": "Spania"
    },
    {
        "title": "Romance obligate sa se prostitueze cate 14 ore pe zi",
        "content": "Politia spaniola a eliberat 7 romance care au fost duse in Spania sa se prostitueze de o grupare de proxeneti. Trei dintre ele erau minore in momentul racolarii si se aflau intr-o locuinta din Malaga, controlata de retea.\n\nAu fost arestate 6 persoane care faceau parte din clanul Turcu, responsabil cu prostitutia intr-un parc industrial din oras. In urma operatiunii au fost eliberate 7 tinere care erau tinute in conditii inumane si obligate sa se prostitueze timp de 14 ore pe zi, iar toti banii erau retinuti de membrii gruparii.\n\nFemeile erau racolate din Romania prin metoda Loverboy. Proxenetii le faceau pe tinere sa creada ca sunt interesati de o relatie sentimentala si apoi le promiteau ca vor fi duse in Spania la munca. Cand ajungeau la destinatie romancele erau puse sa se prostitueze sub pretextul ca trebuia platit costul transportului pana in Spania.\n\nPolitia spaniola precizeaza ca cele care se impotriveau erau amenintate sau batute, la fel ca si rudele lor din tara.",
        "label": "Spania"
    },
    {
        "title": "Regina Sofia a Spaniei a vizitat standul României la Târgului Ambasadelor",
        "content": "Asociación Internacional de Diplomáticos en España (AIDE) a organizat în 26 aprilie la Madrid, la Palacio Municipal de Congresos, cea de-a XXI-a ediție a Târgului Ambasadelor („Bazarul Diplomatic 2014”).\n\nEvenimentul a fost inaugurat de Majestatea Sa, Regina Sofia a Spaniei, care a vizitat toate standurile statelor participante, însoțită de dna. Florica Cristina Vîlcu, soția ambasadorului României, care asigură președinția executivă a AIDE în mandatul 2013-2014. \n\n În cadrul acestui eveniment au fost reprezentate 67 de state, care au expus și oferit spre vânzare produse naționale tipice – specialități culinare și produse de artizanat. \n\n Ambasada României a avut stand propriu, cu o ofertă bogată și variată de artizanat, gastronomie, produse cosmetice și produse alimentare, ecologice, din diverse zone ale țării. Bazarul Diplomatic a inclus, de asemenea, momente artistice, o tombolă, o licitație și prezentarea unei cărți cu rețete gastronomice din 50 de țări, pentru a marca cei 30 de ani de existență ai asociației. \n\n În cadrul Bazarului Diplomatic au fost strânse fonduri semnificative, care vor fi donate în întregime Fundației Bobath, care se ocupă de sprijinirea copiilor cu paralizie cerebrală, precum și Fundației Alternativa en Marcha.",
        "label": "Spania"
    },
    {
        "title": "Romanca scapata de rudele care o puneau sa se prostitueze",
        "content": "Politia spaniola a eliberat la Barcelona o femeie de nationalitate romana care era obligata de unchii sai sa se prostitueze. Potrivit autoritatilor spaniole, rudele ar fi adus-o in Spania cu promisiunea ca va avea un loc de munca decent, dar odata ajunsa la Barcelona, unchii sai au obligat-o sa se prostitueze intr-un regim de sclavie.\n\nIncasarile erau luate de reteaua familiala si ei i se spunea ca banii vor fi investiti in cumpararea unei case pentru familie. Intr-o operatiune similara, agentii au reusit sa descopere alte patru femei care sufereau abuzuri fizice si psihologice. \n\n\n\nInvestigatiile au fost incepute de Guardia Urbana in urma unui denunt primit de la femei care spuneau ca sunt obligate sa se prostitueze in cartierul Raval din Barcelona. in colaborare cu Politia Nationala, oamenii legii au initiat operatiunea care a dus la eliberarea romancei obligata sa se prostitueze. Unchii sai i-au promis un loc de munca si au profitat de necesitatile economice ale tinerei care avea in grija doua surori si o bunica. \n\n\n\nIn urma investigatiilor, politistii au aflat ca cei doi proxeneti urmau sa paraseasca Spania prin Zaragoza si au reusit sa-i retina pe aeroport. Ulterior a mai fost arestata o persoana relationata cu acest caz, la Barcelona. \n\n\n\nIntr-o alta operatiune, agentii catalani au eliberat o alta femeie de nationalitate romana care era exploatata. Tanara denuntase situatia in care se afla, dupa ce venise in Spania sa munceasca pe baza unor promisiuni si a fost obligata sa se prostitueze prin intimidare si agresiuni. La sosirea in Spania, membrii retelei de proxeneti ii confiscasera actele si dupa cateva luni tanara a fost vanduta ca „marfa” unor proxeneti romani care au continuat sa o exploateze in conditii si mai dure si denigrante.\n\nEa era obligata sa produca 150 de euro pe zi si ea primea 5 euro. Cercetarile au condus la alte trei femei care se aflau in mainile acelorasi proxeneti romani si care suportau acelasi tip de exploatare. Operatiunile politiei continua si este posibil sa se execute noi arestari.",
        "label": "Spania"
    },
    {
        "title": "Patriarhul României va sluji pentru ortodocşii români din Spania",
        "content": "Patriarhul României, Preafericitul Părinte Daniel, va efectua, în perioada 16-21 aprilie, o vizită canonică în Spania. În primele zile Întâistătătorul Bisericii noastre va sluji în mai multe parohii ortodoxe din Madrid şi din împrejurimi.\n\nMai multe informații cu privire la programul Preafericitului Părinte Patriarh Daniel a oferit Preasfințitul Timotei, Episcopul Ortodox Român al Spaniei și Portugaliei: „ Va sosi în jurul orei 11:55 pe aeroportul Barajas din Madrid unde va fi întâmpinat de o delegație în frunte cu Înaltpreasfințitul Iosif, Mitropolitul Europei Occidentale și Meridionale. Apoi ne vom deplasa la parohia ‘Preasfânta Fecioara Maria’ unde credincioșii acestei parohii îl vor întâmpina pe Preafericitul Părinte Patriarh. Această parohie este una dintre cele mai vechi din Spania și împlinește anul acesta 30 de ani. Sâmbătă, Preafericitul Părinte Patriarh va vizita Catedrala Ortodoxă Greacă, precum și trei parohii din jurul Madridului. Duminică, 18 aprilie, Preafericitul Părinte Patriarh Daniel va sluji pe terenul care este concesionat de către Primăria Madridului pentru a construi Catedrala Episcopală Română și va pune piatra de temelie a acestei Catedrale ”, informează TRINITAS TV. În cadrul vizitei sunt programate mai multe întâlniri cu oficialităţi ale statului spaniol. În ultima parte a vizitei, Preafericitul Părinte Daniel va vizita şi alte parohii ortodoxe române din Spania.\n\nSlujba de punere a pietrei de temelie la Catedrala din Madrid va avea loc duminică, 18 aprilie, pe parcela dobândită de Parohia „ Prea Sfânta Fecioara Maria din Madrid „, situată între străzile Tubas, Trompetas şi Trombones din districtul LATINA (Ensanche de Carabanchel), la ora 9, 30 dimineața.",
        "label": "Spania"
    },
    {
        "title": "Roman din Spania prins cu 16 mandate de arestare",
        "content": "Agentii Politiei nationale din Velez, regiunea Malaga, au arestat un barbat de 24 de ani de nationalitate romana, care avea emise pe numele lui nici mai mult nici mai putin decat 16 mandate de urmarire si arestare pentru furturi cu forta din locuinte.\n\nComisariatul politiei din localitate a depistat o crestere a numarului de furturi din case si a fost constituit un dispozitiv de prindere a suspectilor, printre care se numara si tanarul cautat pentru 16 delicte. Romanul a fost prins in timp ce se plimba intr-un centru comercial impreuna cu un compatriot.\n\nAnchetatorii au precizat pentru El Mundo, ca romanul alegea din timp casa pe care vroia sa o jefuiasca si intra atunci atunci cand proprietarii nu erau acasa, dupa ce forta usa sau ferestrele.",
        "label": "Spania"
    },
    {
        "title": "Córdoba: 14 ore de muncă pe zi pentru un salariu de 180 de euro",
        "content": "Mai mulți români înșelați cu oferte de muncă în agricultură au făcut un denunț la poliția spaniolă din provincia Córdoba.\n\nAceștia au fost atrași în Spania cu o ofertă de muncă, publicată pe internet, dar când au ajuns la destinație au descoperit că toate condițiile prezentate erau false.\n\nIntermediarul, un cetățean bulgar, se ocupa să-i ducă la muncă pe terenurile agricole din zonă, dar nu își onora obligația de a-i plăti. Acesta colabora cu doi cetățeni ucrainieni care sunt considerați capii rețelei.\n\nPotrivit victimelor, falsul angajator le datorează salarii în valoare de 5000 de euro, începând din luna noiembrie.\n\nPe deasupra, muncitorii erau obligați să trăiască în condiții mizerabile și erau ținuți claie peste grămadă, iar două femei au fost obligate să întrețină relații sexuale cu liderii grupării sub amenințarea ca vor fi date afară și ele și rudele lor.\n\nPoliția a făcut 14 arestări și a descoperit că rețeaua aducea muncitori în special pentru agricultorii care au livezi de portocali din sudul Spaniei.\n\nCetățeanul bulgar este acuzat și de fals în documente pentru a evita plata unor taxe și impozite, precum și de vânzarea unor contracte de muncă astfel încât beneficiarii să obțină, în mod ilegal, ajutor de șomaj.\n\nPeste 50 de persoane munceau la fermele vizate de inspecțiile de muncă, iar unul din cetățenii români a relatat autorităților că au fost aduși din România cu promisiuni false și timp de un an a muncit fără să primească nicio retribuție, timp în care a fost maltratat fizic și psihic.\n\nPeste 100 de indivizi au fost arestați în Spania, de la începutul anului, pentru trafic de persoane cu scopul exploatării în muncă.\n\nCazurile similare se pot denunța în mod anonim la telefon 900 10 50 90 sau prin email la trata@policia.es.",
        "label": "Spania"
    },
    {
        "title": "Primaria din Badalona pune camere video pentru romani",
        "content": "Municipalitatea orasului Badalona, cunoscut pentru mesajele xenofobe ale primarului Xavi Albiol, a instalat camere de supraveghere a traficului rutier prin care pretinde sa-i urmareasca pe romanii conflictivi, dupa cum scrie ziarul La Vanguardia.\n\nAngajatii primariei au instalat miercuri dimineata primele camere video de supraveghere intr-o piata din oras, Plaza Antonio Machado, unde potrivit ziarului catalan, nu exista aproape deloc trafic rutier. Piata se afla insa intr-un cartier considerat problematic pentru ca acolo s-au stabilit mai multi tigani romani si se afirma ca acestia ar o sursa de probleme pentru convietuirea dintre localnici.\n\nPe stalpii pe care au fost instalate camerele de luat vederi au fost agatate si panouri informative in catalana si in romana „Strada de supraveghere. Controlul traficului”. \n\n\n\nIn curand, primaria va instala noi camere in alte puncte din cartier, dar supravegherea cetatenilor prin camere video trebuie aprobata de guvernul regional Generalitat. De aceea, jurnalistii de la ziarul La Vanguardia remarca faptul ca „ primarul Xavi Albiol apeleaza la o strategie legala pentru a-si instala propriul sistem de genul Marele Frate „.\n\nControlul traficului este mult mai lesne de facut prin camere video, din punct de vedere legal si administrativ. In zona respectiva insa aproape nu exista trafic de masini, dar de mai multi ani este un loc de intalnire pentru romanii din localitate.\n\n„ Camerele video sunt puse ca sa controleze traficul, dar daca prezenta lor impiedica pe cineva sa faca ceea ce nu ar trebui sa faca sau daca inregistreaza ceva ce nu ar fi trebuit sa se faca, atunci este si mai bine. Multi vecini sunt satui. Am pus semnale in romaneste pentru ca in cartierul Salut circula multi soferi romani „, le-a declarat primarul Xavi Albiol jurnalistilor spanioli. \n\n\n\nPrimaria a anuntat ca va instala noi camere de luat vederi si in alte puncte ale cartierului. Primarul Xavi Albiol este judecat acum pentru incitare la ura rasiala dupa ce a distribuit in 2010 pliante electorale cu mesaje xenofobe si antiromanesti de genul „Nu vrem romani”.\n\nDatorita mesajelor xenofobe, Xavi Albiol a reusit sa castige alegerile locale de anul acesta. De cand a castigat conducerea primariei din Badalona, Xavi Albiol critica periodic comportamentul romanilor din localitate care nu depasesc 1000 de suflete, in conditiile in care in orasul sau de 218.000 de locuitori traiesc peste 30 de mii de straini de diverse nationalitati.\n\nUltima decizie a primariei a fost sa demonteze bancile din anumite zone pentru ca romanii sa nu se mai adune si sa creeze astfel conflicte. In alta ocazie, Xavi Albiol a mers pana acolo incat a anuntat pe Twitter ca va avea loc o razie a carui obiectiv erau romanii.",
        "label": "Spania"
    },
    {
        "title": "Un român ocolește glonțul la Valencia",
        "content": "Soarta unui tânăr de naționalitate română din Valencia atârna de un fir de păr în momentul în care bărbatul cu care tocmai se certase s-a întors după el cu pușca.\n\nUn spaniol în vârstă de 44 de ani s-a luat de guler cu un român de 32 de ani într-un bar din Valencia, din motive încă necunoscute. Primul a plecat cu motocicleta și s-a întors după puțin timp cu o pușcă cu țevile tăiate, ca să dea ultima replică.\n\nȚinea pușca ascunsă sub un prosop și intenționa să-l ucidă pe român.\n\nDin fericire, agresorul nu a reușit să-și nimerească ținta și proiectilul a sfârșit în caroseria unei furgonete. La scurt timp după aceea s-a urcat pe motocicletă și a fugit.\n\nUn martor a notat însă numărul de înmatriculare și poliția l-a identificat imediat pe autorul atacului, care s-a și predat după ce și-a dat seama că fusese descoperit.\n\nCetățeanul spaniol are antecedente pentru trafic de droguri și a fost prezentat instanței pentru tentativă de omor.",
        "label": "Spania"
    },
    {
        "title": "Se ieftinesc alimentele în România",
        "content": "De la 1 iunie, Taxa pe Valoarea Adăugată (TVA) va scădea la 9%, de la 24% cât este în prezent, la toate alimentele. Anunţul a fost făcut de premierul Victor Ponta, astăzi în şedinţa săptămânală a Guvernului de la Bucureşti.\n\nŞeful executivului a mai precizat că de la 1 ianuarie 2016, TVA-ul general va fi redus la 20%.\n\nGuvernul va impune această măsură printr-o Ordonanţă de urgenţă, aprobată astăzi. Aceasta prevede reducerea TVA la 9 procente pentru „toate alimentele, băuturile nealcoolice şi serviciile de alimentaţie publică”, a declarat şeful executivului de la Bucureşti, precizând şi că impactul estimat al scăderii TVA la alimente pe acest an este de 5 miliarde lei.\n\nTVA –ul de 9% se va aplica şi la serviciile de alimentaţie publică, conform Ordonanţei de urgenţă, deoarece, a declarat Ponta, „nu se poate să cumperi carnea cu TVA de 9% şi apoi să o vinzi la restaurant cu TVA de 24%”.\n\nŞeful guvernului a mai spus că decizia se bazează pe încasările peste aşteptări din primul trimestru şi că această măsură va stimula consumul şi, implicit, creşterea economică.\n\nPremierul Ponta a prezentat şi execuţia bugetară pe primul trimestru al anului în curs. Astfel, veniturile au ajuns la 53,4 miliarde lei, cu aproximativ trei miliarde lei mai mult decât estimau previziunile, iar cheltuielile au acelaşi cuantum ca cele din aceeaşi perioadă a anului trecut.\n\nOpoziţia, prin vocea liberalilor de la PNL, a criticat decizia de reducere a TVA, precizând că o astfel de măsură nu este pregătită şi nu are susţinere financiară, amintind că nici Consiliul Fiscal din România, nici Banca Naţională a României şi nici instituţiile financiare internaţionale nu aprobă o astfel de reducere. Liberalii susţin că executivul condus de Victor Ponta nu a realizat un studiu privind impactul real asupra economiei în următoarele luni.",
        "label": "Spania"
    },
    {
        "title": "Român acuzat de uciderea prietenei sale la Alicante",
        "content": "Un român de 46 de ani a fost arestat la Elche, în Alicante, și este acuzat că și-a ucis partenera.\n\nAgresiunea s-a produs într-o casă abandonată din localitate, iar autoritățile au fost alertate printr-un apel telefonic.\n\nFemeia, în vârstă de 34 de ani, suferise răni grave, iar medicii nu au putut face nimic pentru salvarea ei.\n\nPresa locală citează surse oficiale care precizează că nu existau plângeri pentru agresiune la adresa românului arestat.\n\nDin informațiile de până acum se pare că presupusul agresor ar fi sunat, duminică, la ora 14, la Serviciul de Urgență 112 ca să ceară ajutor și să anunțe că femeia era inconștientă.\n\nDacă se confirmă acuzațiile, acesta va fi al optulea caz de violență de gen în regiune, înregistrat în cursul acestui an.\n\nAnul acesta, în luna iulie, și orașul Arganda del Rey a fost zguduit de un caz de violență de gen care a afectat comunitatea românească. Un tânăr și-a ucis fosta prietenă și după aceea s-a spânzurat.",
        "label": "Spania"
    },
    {
        "title": "Informaţii europene „de la sursă” pentru românii din Coslada",
        "content": "Federaţia Asociaţiilor Româneşti din Spania (FEDROM) a inaugurat recent primul centru de informare europeană – Europe Direct care se află în afara capitalei Spaniei. Europe Direct Coslada este un punct de informare europeană pentru toţi cetăţenii, care va permite locuitorilor din regiune să pună orice fel de întrebări în legătură cu Uniunea Europeană.\n\nPentru asociaţiile româneşti din Spania, proiectul gestionat de FEDROM este o premieră în ceea ce priveşte relaţiile cu instituţiile europene şi, de aceea, la inaugurare au fost prezenţi numeroşi reprezentanţi ai autorităţilor spaniole şi române.\n\nPrezentarea centrului Europe Direct s-a făcut în sala de consiliu a primăriei Coslada, unde au luat cuvântul preşedintele FEDROM, Miguel Fonda Ştefănescu, responsabila reţelei de informare Europe Direct a Comisiei Europene din Spania, Ana Río Quintana, Directorul general pentru afaceri europene din cadrul Comunidad de Madrid, Antonio González Terol, viceconsilierul pentru imigraţie şi cooperare din cadrul Comunidad de Madrid, Gabriel Fernández, purtătorul de cuvânt al Comisiei pentru muncă şi imigraţie din cadrul grupării socialiste a Congresului Deputaţilor, Manuel de la Rocha şi eurodeputata Renate Weber, din partea grupului ALDE. \n\n\n\n„ Europe Direct oferă orice fel de informaţii practice în legătură cu o multitudine de teme europene. Poate că vă interesează să aveţi informaţii privind posibilitatea de a trăi şi de a munci, sau de a vă retrage în urma pensionării ca să trăiţi în alt stat comunitar. Poate că vă interesează siguranţa alimentelor sau poate doriţi să cunoaşteţi în ce mod Uniunea Europeană cheltuieşte banii plătitorilor de taxe europeni ”, a spus primarul oraşului Coslada, Ángel Viveros. \n\n\n\nDin partea Comunităţii Madrid, viceconsilierul pentru imigraţie şi cooperare, Gabriel Fernández Rojas, a lăudat iniţiativa şi faptul că în acest an s-a pus capăt moratoriului care le îngrădea drepturile pe piaţa muncii lucrătorilor români şi bulgari. „ Anul acesta s-a eliminat odiosul moratoriu impus cetăţenilor români şi bulgari, care acum se pot simţi pe deplin europeni. De asemenea, la nivelul Comunităţii Madrid, Guvernul regional face cele mai mari eforturi la nivel european pentru integrarea străinilor, pentru că realmente nicăieri în Europa nu se investeşte în integrare aşa cum o face Comunitatea Madrid, care a aprobat pentru următorii 3 ani un proiect de integrare de 7,4 miliarde de euro ”, a spus viceconsilierul Gabriel Fernández Rojas. \n\n\n\nLa evenimentul la care a participat şi eurodeputata liberală Renate Weber, care a lansat un apel către români să meargă la vot în 7 iunie, şi asociaţiile au făcut front comun pentru ca la viitoarele alegeri europene numărul de participare a românilor să fie cât mai mare. „Facem un apel comun, alături de Fadere (Federaţia Asociaţiilor Româneşti din Europa), ca românii să voteze masiv la următoarele alegeri europene”, a spus preşedintele Fedrom, Miguel Fonda Ştefănescu.\n\nCentrul local de informare Europe Direct Coslada se află în Avenida de la Constitución, 21 bis, tel: 91 261 12 49. Programul de lucru cu publicul este de la orele 9.00 la orele 14:00, de luni până vineri, iar pagina web este www.europedirectcoslada.es.",
        "label": "Spania"
    },
    {
        "title": "Sevilla: Un muncitor român a murit într-un incendiu",
        "content": "Autorităţile din localitatea Alcala de Guadaira (Sevilla) cercetează circumstanţele în care s-a produs decesul unui român care a murit miercuri, 26 mai, într-un incendiu care a cuprins baraca în care dormeau muncitorii unei firme de construcţii. Incendiul s-a produs la ora 5 şi 20 dimineaţa, într-o baracă din apropierea unui şantier pe care se construia un adăpost pentru câini. Toţi muncitorii au reuşit să iasă la timp din baracă, mai puţin românul care a decedat în urma intoxicării cu fum.\n\nVictima, Niculae Taşcă, în vârstă de 43 de ani, se stabilise la Madrid în urmă cu 10 ani, iar în Alcala de Guadaira muncea de luni până vineri pentru o firmă de construcţii. Românul şi alţi muncitori, 13 în total, locuiau în barăci şi, potrivit declaraţiilor familiei victimei, preluate de Diario de Sevilla, condiţiile de cazare erau insalubre şi neadecvate. De aceea, familia românului analizează posibilitatea de a denunţa firma la care lucra Niculae Taşcă.\n\nDin investigaţiile derulate până acum, autorităţile cred că incendiul a izbucnit de la o ţigară care ar fi putut aprinde o saltea. Poliţia a deschis şi o anchetă privind posibila comitere a unor delicte de încălcare a drepturilor muncitorilor, mai ales că, potrivit familiei victimei, aceştia nu aveau acte.",
        "label": "Spania"
    },
    {
        "title": "Romani condamnati pentru ca vroiau sa-si vanda bebelusul cu 5 mii de euro",
        "content": "Doi romani, sot si sotie au fost condamnati la 10 luni de inchisoare pentru ca au vrut sa-si vanda bebelusul cu 5 mii de euro pe o strada dintr-o localitate din Murcia.\n\nTribunalul Regiunii Murcia a confirmat condamnarea dictata de justitie impotriva romanilor F.N. si C.S., o pereche care ar fi oferit la vanzare propriul copil contra sumei de 5 mii de euro. \n\n\n\nSentinta respinge recursul facut de cei doi romani la Tribunalul Penal, unde judecatorul a declarat deja drept probate actiunile lui FN de 33 de ani si ale sotiei sale CS de 28 de ani, care „ aflandu-se pe Calle Mayor din Alcantarilla, au oferit-o spre vanzare pe fiica lor de 5 luni unei doamne, cerandu-i in schimb 5 mii de euro „. \n\n\n\nIn sentinta se specifica faptul ca cei doi acuzati i-au spus femeii careia vroiau sa-i vanda bebelusul, „ ca mai aveau patru copii si nu puteau sa-i hraneasca pe toti „. \n\n\n\nDupa ce au fost retinuti de Politie, asa cum se specifica in sentinta, potrivit ziarului ABC, tatal s-a aruncat asupra a doi agenti, lovindu-i si amenintandu-i ca daca ii va vedea pe strada ii va omori. \n\n\n\nSentinta Tribunalului Penal, sustinuta si de Tribunalul Regional (Audiencia Provincial), il condamna pe tatal copilului la 10 luni de inchisoare pentru incalcarea in grad de tentativa a indatoririlor parintesti, pentru ultraj la 15 luni de inchisoare si pentru producerea de leziuni asupra a doua persoane pentru care trebuie sa plateasca o amenda de 6 euro pe zi timp de 2 luni pentru fiecare. Mama bebelusului a fost condamnata la 10 luni de inchisoare. \n\n\n\nIn cadrul recursului facut la Audiencia Provincial, tatal a spus ca totul era doar o gluma si ca sotia lui nu stia nimic pentru ca nici nu vorbeste spaniola, dar tribunalul a considerat ca exista destule probe pentru acuzarea celor doi parinti.",
        "label": "Spania"
    },
    {
        "title": "Un roman a batut 3 oameni ca sa fuga de la locul accidentului",
        "content": "Un roman a fost arestat dupa ce a intrat cu masina intr-un magazin si dupa ce a agresat 3 persoane care vroiau sa-l impiedice sa fuga de fata locului.\n\nEvenimentul s-a produs duminica seara, in jurul orei 19, pe o strada din localitatea Ourense (Galicia), cand un tanar de 24 de ani a intrat cu un Ford Escort in fatada unui magazin. In urma impactului, romanul N.R.S. a suferit rani usoare si imediat a incercat sa fuga, dupa cum informeaza Europa Press.\n\nDoi trecatori care au incercat sa-l opreasca pe tanar au fost agresati de acesta, care nu s-a retinut nici atunci cand a vazut o patrula a Politiei Locale, lovind si un politist.",
        "label": "Spania"
    },
    {
        "title": "Corbacho a \"uitat\" de promisiunea făcută românilor şi bulgarilor",
        "content": "Multaşteptatul raport juridic referitor la posibilitatea ca românii care rămân fără lucru să încaseze şomajul în România nu a fost încă finalizat. După ce ministrul spaniol al Muncii şi Imigraţiei, Celestino Corbacho, a avansat, la începutul lunii aprilie, în urma unei vizite în România, posibilitatea implementării acestui mijloc pentru sprijinirea românilor care vor să se întoarcă acasă, măsura a fost salutată de toată lumea.\n\nÎn acel moment Celestino Corbacho a spus că va solicita executarea unui raport juridic pentru introducerea acestei facilităţi pentru români şi bulgari. Ulterior, secretarul de Stat pentru Imigraţie, Consuelo Rumi a recunoscut pentru publicaţia noastră că măsura ar trebui să fie accesibilă tuturor cetăţenilor europeni care doresc să se întoarcă acasă, pentru că altfel ar putea fi o discriminare.\n\nNici acum, după 3 luni de la anunţul făcut de ministru nu se ştie dacă măsura va fi implementată sau nu. Biroul de presă al ministerului Muncii şi Imigraţiei ne-a precizat că în această privinţă nu sunt noutăţi. Între timp însă, numărul românilor care rămân fără muncă creşte în continuare. Ultimele date arătau că în Spania 43.238 de români primeau, în luna mai, ajutorul de şomaj. Pe lângă aceştia se vorbeşte de peste 40 de mii de români care nu mai primesc nici un fel de sprijin social. Salvarea multor români este agricultura unde de la începutul anului s-au angajat tot mai multe persoane, iar la ora actuală muncesc 63 de mii. Cu toate acestea nici o instituţie nici din Spania şi nici din România nu poate spune cu aproximaţie dacă românii se întorc acasă sau nu.",
        "label": "Spania"
    },
    {
        "title": "Cantabria: Un român a murit după ce a salvat doi oameni de la înec",
        "content": "Dorel Indre, un cetăţean român stabilit în Cantabria, a murit în 23 august în apele Mării Cantabrice după ce a salvat din valuri doi oameni care erau pe punctul să se înece. El se afla pe plajă împreună cu familia şi cu un grup de prieteni, la fel ca în fiecare sfârşit de săptămână, în apropierea localităţii Comillas. În acea zi, însă, nu era momentul pentru plajă pentru că în apropiere flutura steagul roşu al salvamarilor, care recomandă tuturor să nu se apropie de apă din cauza mării agitate. Familia şi prietenii lui Dorel Indre se aflau însă, într-o zonă în care nu era prevăzut serviciul de salvamar.\n\nLa un moment dat, un copil de 14 ani din grupul românilor a fost cuprins de valuri, iar Dorel şi un alt prieten au sărit în apă după el. După ce l-au salvat, un alt om avcea nevoie de ajutor, un cetăţean german, care a fost salvat şi el. Din nefericire însă, cei doi salvatori au fost înfrânţi de valuri şi de curenţii puternici şi după intervenţia lor au pierdut orice putere şi au avut şi ei nevoie de salvare. Familia a chemat serviciul Salvamar care a încercat să-i resusciteze pe cei doi. Unul dintre ei şi-a revenit, însă Dorel nu a mai putut fi salvat.\n\nLa câteva zile după eveniment, presa locală a început să vorbească despre „ eroul român „, care a salvat doi oameni de la înec, sacrificându-şi viaţa pentru asta. Familia îndurerată a solicitat ajutorul tuturor pentru acoperirea cheltuielilor de repatriere a corpului. În cele din urmă familia a reuşit să transporte corpul neînsufleţit al lui Dorel Indre, iar înmormântarea va avea loc în Maramureş, în Buciumi, satul natal al românului.",
        "label": "Spania"
    },
    {
        "title": "Un român din Pontevedra ar fi câştigat 7,7 milioane de € la loterie",
        "content": "Un muncitor român din localitatea Silleda (Pontevedra) este unul dintre cei doi posibili câştigători ai marelui premiu de 8 milioane de euro al jocului de loterie „La Primitiva”. Biletul de loterie a fost emis într-un bar cunoscut din localitate, dar propietarii nu ştiu exact cui i-a fost vândut. Cu toţii însă spun că marele premiu a fost câştigat de un român de 27 de ani. De asemenea, se pare că românul ar fi câştigat suma de aproape 8 milioane de euro, participând doar cu un bilet de combinaţie simplă, de 2 euro.\n\nBarul în care a fost emis biletul câştigător se numeşte Cafe Lago şi toată lumea şi-a dat seama cine este câştigătorul, după extragerea de sâmbătă. Tânărul român trăieşte în regiune de 5 ani, dar după ce a fost interpelat de locuitori privind suma câştigată el a afirmat, potrivit publicaţiei „La Voz de Galicia” că nu ar fi nimerit decât 5 din 6 numere şi astfel nu-i revine un premiu mai mare de 2400 de euro. \n\n Responsabilii barului spun că deocamdată câştigătorul nu a revendicat premiul la Cafe Lago şi, probabil, că va încasa suma prin intermediul unei bănci. \n\n Câştigătorul marelui premiu din Silleda nu doreşte deocamdată să recunoască public că a câştigat aproape 8 milioane de euro şi pentru toţi vecinii este un lucru de înţeles. Numerele care i-au adus norocul românului din Silleda au fost 3, 20, 27, 35, 42 şi 47 şi acestea au fost nimerite şi de un alt câştigător din Barcelona.",
        "label": "Spania"
    },
    {
        "title": "Romanca ucisa de sotul ei la Alicante",
        "content": "O femeie de 28 de ani, de nationalitate romana, a murit luni la Alicante dupa ce a fost injunghiata de partenerul sau, un roman de 35 de ani, care a recunoscut fapta la Politie, potrivit Europa Press care citeaza surse din randul anchetatorilor.\n\nCrima s-a produs luni, in jurul orei 13, intr-o locuinta din cartierul Carolinas din orasul Alicante. La scurt timp dupa tragedie, presupusul autor al crimei s-a prezentat la Politie si a recunoscut fapta.\n\nPolitistii s-au deplasat la fata locului si au gasit-o pe femeie moarta in locuinta. Presa spaniola mai informeaza ca victima l-a fi denuntat pe sotul ei in urma cu putin timp pentru violenta de gen si judecatorul urma sa stabileasca un ordin de separare de 500 de metru. In cele din urma, insa, femeia a renuntat la acuzatii si la ultima infatisare din 22 mai, nici ea si nici el nu au declarat, iar procesul s-a suspendat.\n\nVecinii din bloc au spus ca auzeau destul de des certuri din locuinta celor doi, care aveau si copii mici, iar presupusul autor al crimei era vazut deseori cum striga pe strada la sotia lui.\n\nAcesta este al 19 – lea caz de violenta de gen din Spania, in urma caruia se inregistreaza moartea unei femei, iar autoritatile spaniole au condamnat deja fapta.\n\nDe cativa ani, Spania ofera asistenta speciala femeilor care sufera din cauza violentei de gen si pentru denunturi a fost creat numarul de urgenta 016.",
        "label": "Spania"
    },
    {
        "title": "Doi români acuzați de viol în Extremadura",
        "content": "Poliția spaniolă a arestat doi români care sunt acuzați că au violat o femeie spaniolă, în orașul Cáceres.\n\nReținerea lor s-a produs la scurt timp după ce un trecător a anunțat poliția.\n\nIncidentul s-a produs în 14 mai și a fost semnalat poliției de un bărbat care a văzut pe stradă o femeie agresată, cu leziuni pe brațe. Trecătorul a anunțat poliția și agenții s-au prezentat la fața locului, unde femeia a declarat că autorii agresiunii sunt doi indivizi de aproximativ 30 de ani, pe care i-a cunoscut în ziua respectivă.\n\nCei doi au obligat-o să întrețină relații sexuale și au amenințat-o cu o armă albă, producându-i tăieturi pe brațe.\n\nPe baza descrierii facute de victimă, agenții de poliție au localizat, în aceeași seară, doi indivizi pe care i-au percheziționat și asupra cărora au găsit un briceag și un bilet scris de mână. Agresorii au obligat-o pe femeie să scrie datele personale și adresa și au amenințat-o cu moartea dacă denunță ce i s-a întâmplat.\n\nCei doi au fost reținuți imediat pentru infracțiunea de agresiune sexuală.\n\nPoliția din localitate a mai informat că la fața locului a mai fost găsit un tricou al unuia dintre infractori, aruncat în încercarea de a ascunde probele violului.\n\nIndivizii sunt cetățeni români, în vârstă de 34, respectiv 35 de ani. În acest caz, justiția a declarat arestarea lor.",
        "label": "Spania"
    },
    {
        "title": "Premierul Viorica Dăncilă se ascunde de românii din Spania",
        "content": "Șeful guvernului României vine în Spania în prima vizită oficială după reprimarea violentă a protestului diasporei de la București.\n\nDin informațiile actuale, Viorica Dăncilă nu va avea nicio întâlnire cu românii din Madrid sau din comunitatea rezidentă în Spania și nu va susține nicio conferință de presă.\n\nPremierul României a anunțat ieri, la începutul ședinței de guvern, că face o vizită în Spania împreună cu mai mulți miniștri pentru sprijinirea relațiilor economice dintre cele două țări.\n\nProgramul vizitei a fost anunțat doar de instituțiile spaniole, în timp ce ambasada României de la Madrid nu a publicat agenda delegației sosite de la București.\n\nViorica Dăncilă este așteptată la ora locală 13 la Palatul Moncloa, unde va avea o reuniune cu premierul spaniol Pedro Sánchez, după care la ora 17:30 va fi primită în audiență de regele Felipe al VI – lea, la Palatul Zarzuela.\n\nRomânii din Spania critică prezența premierului la Madrid și au trimis o scrisoare deschisă autorităților spaniole ca să nu o primească pe Viorica Dăncilă.\n\n„ La întâlnirea cu Regele, România va fi reprezentată de către o persoană care ocupă în mod formal poziția de prim ministru, dar care, în realitate, este o marionetă coordonată de către mafia politică ”, denunță printr-un comunicat trimis presei de Platforma 100 România din Córdoba.\n\nRomânii din grupul Rezist Madrid au anunțat pe Facebook că o vor întâmpina pe șefa executivului cu proteste pașnice la care vor purta măști, iar alți compatrioți au lansat o petiție online .\n\nPeste 450 de persoane au fost rănite în seara zilei de 10 august, la București, după ce jandarmii au primit ordin să evacueze în forță Piața Victoriei, unde 50 de mii de români participau la un protest față de politica guvernului PSD – ALDE.\n\nÎn ciuda criticilor din presa internațională, premierul Viorica Dăncilă a trimis apoi o scrisoare președintelui Comisiei Europene, Jean-Claude Juncker, în care denunța faptul că protestul din 10 august ar fi fost o încercare de a înlătura guvernul prin violență.",
        "label": "Spania"
    },
    {
        "title": "Româncă moartă la Valencia",
        "content": "O româncă de 53 de ani a murit joi la un spital din Valencia, unde a fost internată în urma unei agresiuni.\n\nDin primele informații se pare că loviturile pe care le-ar fi primit femeia chiar de la soțul ei, nu ar fi fost cauza directă a decesului, ci un infarct care s-a produs ulterior.\n\nGarda Civilă spaniolă anchetează acest caz ca fiind unul de violență de gen, după cum precizează surse citate de agenția EFE.\n\nAgenții au fost alertați joi după-amiază, când femeia ar fi fost agresată de soțul ei, în vârstă de 40 de ani.\n\nDupă ce au ajuns la domiciliul perechii, agenții au găsit-o pe femeie conștientă și aceasta a fost transportată la spital, unde a decedat ulterior.\n\nSurse din cadrul spitalului La Ribera au precizat că femeia a suferit un stop cardio-respirator și în pofida aplicării protocolului de reanimare nu a putut fi salvată.\n\nSoțul victimei a fost reținut de autorități pentru un presupus caz de violenta de gen.",
        "label": "Spania"
    },
    {
        "title": "Atracțiile turistice ale României – promovate la Alcorcón",
        "content": "Ambasada României de la Madrid a organizat o întâlnire cu membrii Asociației Culturale Siglo XXI din Alcorcón în perspectiva excursiei acesteia în România.\n\nLa 17 iunie 2014, reprezentanta Ambasadei României la Madrid, Anamaria Almăşan, consilier diplomatic, a susţinut o prezentare privind potențialul turistic al României, la sediul Asociației Culturale Siglo XXI din localitatea Alcorcón, în perspectiva viitoarei vizite a acesteia în România, programate pentru luna septembrie 2014. \n\n Diplomatul român a prezentat, de asemenea, o serie de elemente legate de istoria, geografia, cultura, tradițiile și gastronomia specifice României, precum și diverse aspecte practice, utile turiștilor spanioli. \n\n Acţiunea s-a înscris în programul anual organizat de Asociația Culturală Siglo XXI din Alcorcón menit a facilita membrilor asociației familiarizarea cu diverse culturi din lume, ţara aleasă în acest an fiind România. \n\n Programul în România, pregătit de o agenție spaniolă de voiaj pentru grupul de 50 de membri ai asociaţiei, va include vizite în capitala României, Piatra Neamț, mănăstirile din Bucovina, Bicaz, Miercurea Ciuc, Brașov, castelul Bran, Sighișoara și Sinaia.",
        "label": "Spania"
    },
    {
        "title": "Criza romanilor din Spania - subiect de stire la Euronews",
        "content": "Cunoscuta televiziune Euronews a difuzat recent un reportaj despre criza care ii afecteaza pe romanii din Spania si despre restrictiile care le-au fost impuse de la 22 iulie.\n\nReporterii de la Euronews au inregistrat cateva interviuri cu romani din Spania care au vorbit despre situatia grea in care se afla comunitatea romaneasca si au vrut sa cunoasca si redactia ziarul nostru precum si emisiunea radio „Dimineti pe romaneste”.\n\nPe langa opiniile romanilor, televiziunea europeana a prezentat si situatia dificila a tinerilor spanioli care spre deosebire de romanii de aici, cauta orice oferta pentru a pleca in alta tara.\n\nReportajul se poate viziona pe pagina web a televiziunii Euronews.net .",
        "label": "Spania"
    },
    {
        "title": "Români arestați în Spania după ce au jefuit 52 de școli",
        "content": "Garda Civilă spaniolă a reușit să-i prindă pe autorii unui val de jafuri fără precedent, care a afectat școli și licee din mai multe provincii din Spania.\n\nAnchetatorii au arestat 4 români și 2 spanioli, care sunt bănuiți că acționau în două grupuri și forțau intrarea în școli și licee din Toledo, Albacete, Salamanca, Zamora, Córdoba, Badajoz și Ciudad Real.\n\nSpărgătorii de școli erau conduși de un român de 44 de ani, care a început să organizeze jafurile încă de anul trecut, când autoritățile au început să fie alertate de numărul mare de spargeri.\n\nAutorii atacurilor intrau în general noaptea în școli și reușeau să sustragă calculatoare și sume mici de bani.\n\nPrimii arestați au fost 2 români și un spaniol, rezidenți în Manzanares și La Solana.\n\nAgenții de la Garda Civilă îi bănuiau de mai multă vreme din cauza antecedentelor penale pe care le aveau și au descoperit că cei trei se deplasau frecvent cu aceeași mașină ca să comită spargerile.\n\nGarda Civilă a descoperit că presupușii hoți se întâlneau frecvent cu alt grup de spărgători, format din 3 români, stabiliți în Arganda del Rey (Madrid), care comitea spargerile în alte provincii.\n\nUnul dintre români, în vârstă de 44 de ani, este considerat liderul ambelor grupuri, care își pasau obiective din diverse provincii.\n\nModul de operare era similar în ambele cazuri. Spărgătorii intrau în scoli dis de dimineață și după ce sustrăgeau ce li se părea de valoare se descotoroseau de sculele folosite pentru forțarea intrării și mergeau acasă.\n\nPrimul grup a fost prins în La Roda (Albacete), iar agenții cred că tocmai spărseseră o școală privată din localitatea Almansa și aveau asupra lor suma de 200,32 de euro și o lanternă.\n\nOperațiunea a fost finalizată apoi în Corral de Calatrava (Ciudad Real), unde a fost arestat grupul format din cei 3 români, rezidenți în Arganda del Rey (Madrid).\n\nÎn urma perchezițiilor, agenții au recuperat suma de 252 de euro și diverse obiecte care fuseseră furate.\n\nGarda Civilă susține că odată cu finalizarea acestei operațiuni au fost rezolvate 52 de furturi din centre de învățământ din provinciile spaniole Toledo (24), Albacete (4), Salamanca (2), Zamora (3), Córdoba (3), Badajoz (12) și Ciudad Real (4).",
        "label": "Spania"
    },
    {
        "title": "Madrid: Medalie şi bani pentru românul justiţiar",
        "content": "Marcel Baghiu, românul care a intervenit în timpul unui jaf de la Madrid care s-a sfârşit cu arestarea autorilor, a fost decorat cu Medalia pentru Merit cetăţenesc de către preşedinta Guvernului Regional Madrid, Esperanza Aguirre. Tânărul s-a recuperat în urma rănilor suferite şi cu ocazia decorării a primit pentru curajul său şi un premiu consistent în bani.\n\nÎn urmă cu câteva săptămâni, Marcel a reacţionat cu mult sânge rece şi curaj atunci când a văzut că din magazinul aflat lângă barul în care lucra a ieşit un hoţ cu casa de marcat în mîini. După ce l-a fugărit vreo 200 de metri, tânărul botoşănean de 23 de ani s-a luat la bătaie cu atacatorul şi a reuşit să recupereze casa de marcat.\n\nDupă aflarea veştii, toată presa spaniolă a difuzat ştiri despre românul curajos, iar guvernul regional a decis să-l premieze pe Marcel pentru solidaritatea şi curajul său.\n\nDin nefericire, hoţul i-a aplicat 9 înjunghieri uşoare cu un obiect ascuţit, însă acum Marcel se simte mult mai bine şi recunoaşte faptul că premierea lui ajută şi la îmbunătăţirea imaginii românilor din Spania.\n\n„ Mă doare, dar mă doare mai puţin acuma. Sunt mai liniştit, gata. Nu mai e cum era înainte. Este o veste bună că nu ies tot timpul numai rele despre noi „, declara Marcel după ce a fost decorat de preşedinta Comunităţii Madridului, Esperanza Aguirre, la Centrul Hispano Român din Alcal á de Henares.\n\nLa ceremonia de decorare au participat mulţi români din localitate, iar Esperanza Aguirre a remarcat din nou solidaritatea tânărului român cu ceilalţi membri ai societăţii. „ Nu a ezitat să-şi ajute vecinii, riscându-şi viaţa pentru că a suferit 9 înjunghieri pentru a recupera banii furaţi din magazinul alăturat locului în care lucra el. Guvernul Comunităţii Madrid vrea să recunoască şi să premieze gestul lui Marcel, plin de generozitate şi de curaj, căci aşa cum a spus el, dacă toţi ar face la fel nu ar mai exista hoţi în Madrid „, a spus Esperanza Aguirre – preşedinta Comunităţii Madridului.\n\nLa eveniment au fost reprezentate şi autorităţile române, prin ambasadoarea României de la Madrid. „ E o ocazie fericită pentru noi să putem asista la un asemenea eveniment şi de asemenea este o ocazie pentru întreaga comunitate de români din Spania să se mândească cu ceea ce suntem şi să scoatem în faţă ceea ce avem mai bun şi iată acest exemplu vine de la un foarte tânăr membru al comunităţii, care dă dovadă de spirit civic şi care nu ezită să-şi facă datoria atunci când se află într-o situaţie de acest tip „, a precizat ambasadoarea României la Madrid, Maria Ligor.\n\nMarcel Baghiu trăieşte la Madrid de 2 ani şi după isprava sa a primit Medalia de argint pentru Merit Cetăţenesc a Comunităţii Madridului şi un premiu de 30 de mii de euro.",
        "label": "Spania"
    },
    {
        "title": "Noile cerinte legale pentru obtinerea rezidentei in Spania",
        "content": "ACTUALIZARE: CITESTE AICI NOILE NORME CARE AU FOST PUBLICATE IN 9 IULIE. 2012.\n\nAmbasada Romaniei informeaza cu privire la ultimele modificari legislative aplicate de Spania in ceea ce priveste obtinerea certificatului de rezidenta comunitara.\n\nIn legatura cu ultimele noutati legislative legate de schimbarea certificatului de rezidenta comunitara (NIE) va informam ca:\n\nDin 24 aprilie 2012 – pentru obtinerea certificatului de rezidenta/foaia verde care include si NIE (numarul de identificare personal) cetatenii comunitari, inclusiv cetatenii romani:\n\n– trebuie sa lucreze pentru un angajator sau pe cont propriu in Spania sau sa faca dovada ca dispun pentru ei insisi si pentru membrii familiei de resurse materiale suficiente si poseda o asigurare medicala completa, care sa acopere toate riscurile in Spania; sau\n\n– este nevoie sa dovedeasca inscrierea intr-o institutie publica sau privata de invatamant, acreditata sau finantata de administratia spaniola pentru studii sau formare profesionala, si sa detina asigurare medicala completa care sa acopere toate riscurile in Spania; sau\n\n– trebuie sa fie membrii de familie care insotesc sau se alatura unui cetatean al Uniunii care indeplineste el insusi conditiile mentionate anterior.\n\nReamintim ca de la 1 ianuarie 2007 cetatenii romani sunt cetateni comunitari.\n\n2. Cazurile in care este necesara schimbarea certificatului de rezidenta UE\n\nSubliniem ca cetatenii care poseda certificat de rezidenta comunitar (NIE = „foaia de culoare verde”) nu trebuie sa-si reinnoiasca acest document deoarece „FOAIA VERDE” NU expira!\n\nSingurele cazuri in care trebuie schimbat certificatul de rezidenta UE sunt cele de deteriorare/pierdere/furt ale acestuia sau cele in care cetateanul isi schimba starea civila sau adresa la care locuieste.\n\nDe asemenea, sunt nevoiti sa-si modifice certificatul cetatenii romani care, in perioada ianuarie-aprilie 2007, dupa intrarea Romaniei in UE, din lipsa instructiunilor specifice de aplicare au primit in loc de certificat de rezidenta UE, tarjeta de residencia, document eliberat cetatenilor extracomunitari, care are termen de valabilitate de cinci ani.\n\nToti cetatenii care doresc schimbarea certificatului de rezidenta comunitara (=NIE) vor trebui sa faca dovada respectarii noilor conditii impuse la 24 aprilie 2012 de legislatia spaniola.\n\nPotrivit legii, si ne referim doar la cetatenii comunitari care solicita rezidenta/reinnoirea acesteia dupa 24 aprilie 2012, acestia trebuie sa solicite personal documentul la oficiul pentru straini din provincia unde doresc sa ramana si/sau sa-si stabileasca resedinta, sau la sediul Comisariatului de Politie de care corespund pentru inscrierea lor in Registrul Central de Straini. Solicitarea mentionata va trebui facuta la trei luni de la intrarea pe teritoriul Spaniei, fiindu-le acordat, pe loc, un certificat de inregistrare in care vor fi trecute numele, nationalitatea si domiciliul persoanei inregistrate, numarul de identitate ca strain si data inregistrarii.\n\nImpreuna cu cererea de inscriere, va trebui sa se prezinte pasaportul sau un document national de identitate valabil, precum si documentatia justificatoare a indeplinirii cerintelor pentru obtinerea certificatului de resedinta inclusa in noua legislatie.\n\nIn cazul in care pasaportul sau documentul national de identitate sunt expirate, va trebui prezentata o copie si solicitarea de reinnoire.\n\nDaca sunteti in situatia in care aveti nevoie de eliberarea unui nou certificat si acesta va este refuzat in mod nejustificat, solicitati „hoja de reclamaciones”.\n\nSpecificarea „cu drept de munca pana la data de 31.12.2012” nu este reglementata legal, dar nici nu contravine legii, inscrierea acesteia in certificat depinzand de autoritatea competenta locala.\n\nsi in situatia in care apare aceasta mentiune in certificatul obtinut, dreptul la munca al cetatenilor romani va fi reglementat de legislatie, nu de respectivul certificat (situatie similara ridicarii restrictiilor, in 2009).",
        "label": "Spania"
    },
    {
        "title": "“UE mai aproape de tine”: Întâlniri cu copii români din Arroyomolinos și Coslada",
        "content": "Ambasada României la Madrid a reluat și în acest an ciclul de reuniuni “UE mai aproape de tine” cu copii de origine română, elevi ai profesorilor coordonatori de limba română – parte a programului de Limbă, Cultură și Civilizație Românească (LCCR).\n\nAnamaria Almăşan, consilier pentru afaceri europene în cadrul Ambasadei României din Madrid, s-a reunit la 22 mai cu copii români, colegii lor de clasă și cu Prof. Paula Manolache de la Colegiul public El Torreon din Arroyomolinos, iar la 26 mai cu copiii coordonați de Prof. Mihaela Ispas de la Colegiul San Pablo din Coslada. \n\n Desfășurate într-o manieră interactivă și distractivă și contând pe numeroase jocuri și povești din diverse state europene, reuniunile au urmărit apropierea elevilor de valorile şi simbolurile europene. De asemenea, o atenție specială a fost acordată diversității culturale europene şi apartenenţei României la UE. \n\n Ciclul de reuniuni din acest an a început la 27 martie, cu reuniunea de informare organizată la sediul Ambasadei la care au participat profesorii parte a programului LCCR și responsabilii pentru educație și, respectiv, comunicare, din Oficiul Parlamentului European și Reprezentanța Comisiei Europene de la Madrid. Datorită sprijinului profesorilor de limbă română, ciclul de seminarii „UE mai aproape de tine” se derulează în lunile mai şi iunie 2014 și se adresează unui număr de aprox. 550 de elevi de origine română şi colegii lor de curs din Comunitatea Madrid. \n\n Ambasada României doreşte să mulţumească şi pe această cale şcolilor unde învaţă elevii de origine română, precum şi Reprezentanţei Comisiei Europene, Centrului de Documentare Europeană din Comunitatea Madrid și Centrul de informare Europe Direct Coslada pentru deschiderea manifestată faţă de iniţiativa Ambasadei şi întreg sprijinul acordat. O fotocronică a evenimentului se găseşte pe pagina de Facebook a Ambasadei \n\n https://www.facebook.com/ambasada.madrid",
        "label": "Spania"
    },
    {
        "title": "Românii din Spania își pun speranțele pentru dubla cetățenie în Alberto Núñez Feijóo",
        "content": "Partidul Popular a decis să mizeze la aceste alegeri generale anticipate pe votul străinilor din Spania. Fiecare comunitate a fost reprezentată în cadrul formațiunii conservatoare de o platformă care a promovat campania liderului Alberto Núñez Feijóo.\n\nRomânii din cadrul Partidului Popular spaniol au reușit deja să participe activ la campania alegerilor locale și regionale, iar acum sprijină eforturile partidului de a instaura un guvern de dreapta în Spania. \n\n Organizarea acțiunilor a fost coordonată de Marius Ioan, liderul platformelor Românii cu Ayuso și Europenii cu PP, din cadrul Partidului Popular.\n\nMulți români care simpatizează cu Partidul Popular spun că Pedro Sanchez și socialiștii nu s-au ținut de cuvânt cu dubla cetățenie, dar mizează pe faptul că Partidul Popular a dovedit încă o dată că este atent și la problemele străinilor și mai ales la cele ale românilor. În aceste campanii electorale, Europeos con PP a reușit să mobilizeze mii de oameni, iar platforma din interiorul partidului a reușit să promoveze nevoia unui acord bilateral pentru dubla cetățenie.\n\nRomânii din PP sunt convinși că Alberto Núñez Feijóo va susține acest acord după ce va fi ales pe 23 iulie.\n\nPe parcursul campaniei electorale pentru alegerile generale, popularii au insistat pe votul străinilor și au avut mesaje și acțiuni de campanie adresate fiecărei comunități importante din Spania. \n\n Mai mult, formațiunea condusă de Alberto Núñez Feijóo a creat un secretariat special numit „Secretaría de Migraciones”, condus de Carmen Cervantes Guijarro, medic originar din Ecuador.\n\nPe lângă asta, popularii au creat platforme regionale pentru atragerea votului străinilor așa cum este Secretaría de Nuevos Madrileños PP Madrid, condus de Gustavo Eustache, parlamentar regional de origine venezueleană.\n\nNoua structură din cadrul PP Madrid a apărut odată cu sosirea președintei Isabel Díaz Ayuso la conducerea formațiunii regionale.\n\nAlegerile generale din 23 iulie vor decide viitorul parlament al Spaniei, iar ultimele sondaje anunță o victorie cu o majoritate de dreapta, condusă de liderul PP, Alberto Núñez Feijóo.",
        "label": "Spania"
    },
    {
        "title": "145 de mii de euro pentru familia unui român decedat în Spania",
        "content": "Justiţia spaniolă a decis să acorde o despăgubire, în valoare de 145 de mii de euro, familiei unui român care a murit în urma unui accident de muncă, petrecut în 2007.\n\nCetăţeanul român, Ion I., în vârstă de 40 de ani, a murit când muncea la recolta de măsline din regiunea Badajoz. În data de 11 decembrie 2007, el se afla pe o plantaţie de măslini din Almendralejo şi conducea un tractor vechi, John Deere din 1973, cu ajutorul căruia transporta o remorcă de 1600 de kg de măsline.\n\nAccidentul s-a petrecut în jurul orei 10 dimineaţa, după cum informează presa spaniolă din regiune, când tractorul urca o pantă şi la un moment dat s-a răsturnat prinzându-l pe şofer dedesubt. Potrivit instanţei, Ion ar fi putut fi salvat dacă tractorul avea cabină şi el ar fi avut o centură de siguranţă.\n\nÎn consecinţă, Tribunalul din Badajoz l-a condamnat pe administratorul firmei să plătească despăgubiri în valoare de 145.524 de euro văduvei şi celor doi copii ai victimei şi mai trebuie să ispăşească şi o pedeapsă cu închisoarea, de 1 an şi 6 luni, pentru că nu au fost respectate măsurile de securitate la locul de muncă şi pentru că victima muncea fără contract.",
        "label": "Spania"
    },
    {
        "title": "Baconschi se întâlneşte cu românii la Madrid",
        "content": "Ministrul de Externe al României se va afla astăzi in Spania unde va semna un acord de colaborare privind functionarea ICR Madrid si a Institutului Cervantes din Bucuresti cu omologul său spaniol.\n\nMinistrul Teodor Baconschi se va întâlni cu Miguel Angel Moratinos, în prima parte a zilei, iar la ora 16 este prevăzut să aibă o întâlnire cu reprezentanţi ai asociaţiilor româneşti din Spania, la sediul Ambasadei României din Madrid.\n\nAgenda oficială a întâlnirii cu Moratinos prevede dezbaterea temelor de colaborare România- Spania pe plan politic, economic şi social. De asemenea, este de aşteptat ca cei doi miniştri de externe să discute despre posibilitatea înfiinţării unui parteneriat strategic între România şi Spania, subiect despre care au vorbit recent şi preşedintele Traian Băsescu împreună cu premierul Zapatero, la o întrunire organizată la Bruxelles.",
        "label": "Spania"
    },
    {
        "title": "Româncă înjunghiată la Vitoria",
        "content": "O femeie de naționalitate română, în vârstă de 29 de ani, a murit joi în capitala regiunii autonome Țara Bascilor, Vitoria, după ce a fost înjunghiată.\n\nPresupusul autor al agresiunii care a curmat viața tinerei este partenerul său, în vârstă de 34 de ani, care a fost arestat deja de poliție.\n\nTragedia s-a petrecut în jurul orei 18, într-un apartament de pe strada Ricardo Buesa, din Vitoria, după cum informează Departamentul Basc de Securitate, citat de El Pais, care a precizat că autorul crimei a folosit un cuțit.\n\nLa scurt timp după tragedie, presupusul criminal s-a apropiat de o patrulă a Ertzaintza (Poliția Regională a Țării Bascilor) și ar fi mărturisit că tocmai și-a ucis soția. Polițiștii s-au deplasat la fața locului și au găsit corpul neînsuflețit al tinerei și un cuțit.\n\nÎn aceeași zi, Spania s-a confruntat cu un alt caz de violență domestică, în Iniesta, provincia Cuenca, unde o femeie a fost atacată cu o armă albă de soțul ei, care apoi s-a sinucis. Femeia a ajuns in stare gravă la spital.\n\nÎn urma investigațiilor, se pare că românca ucisă la Vitoria nu a prezentat niciodată o plângere pentru maltratare, după cum precizează autoritățile regionale.\n\nSoțul ei, presupusul autor al crimei, se află în continuare în detenție și urmează să fie prezentat în fața unui judecător.\n\nRadio Euskadi a reușit să intervieveze un prieten al familiei, care spunea că soțul victimei tocmai ieșise din închisoare, din România, și dorea să se întoarcă la Vitoria ca să trăiască împreună cu ea și cu cei trei copii pe care-i aveau: „ Miercuri am vorbit cu el și mi-a spus că dacă ea nu vrea să stea cu el o să plece în țară. Sunt fără cuvinte ”. Se pare că victima nu dorea acest lucru, după cum informează Europa Press.\n\nAutoritățile spaniole condamnă violența asupra femeii și pentru denunțarea cazurilor de maltrare au abilitat o linie telefonică gratuită care nu apare în factură – 016.",
        "label": "Spania"
    },
    {
        "title": "Speculaţii pe seama numărului românilor din Spania",
        "content": "Cifrele avansate de autorităţile spaniole privind numărul românilor din Spania şi evoluţia acestuia în urma efectelor crizei continuă să fie lipsite de o legătură clară cu actualitatea.\n\nDin cauza crizei economice, piaţa muncii din Spania se închide din ce în ce mai mult, chiar dacă luna trecută s-a redus numărul şomerilor, şi categoria cea mai afectata este cea a imigranţilor. Dacă datele ministerului Muncii arată că în acest moment în Spania trăiesc, cu permis de rezidenţă, 675 de mii de romani, Institutul Naţional de Statistică spune că la 1 ianuarie eram aproape 800 de mii si în continuare pe primul loc între străini.\n\nSociologul Miguel Pajares, autor al „ Raportului privind imigraţia şi piaţa muncii în Spania în 2008 „, crede că cifrele nu mai pot fi reale, deoarece în situaţia întoarcerii acasă, aproape nici un străin nu solicită ştergerea din registrele de evidenţă a populaţiei.\n\n„ Nu cred că anul trecut a fost o creştere de 300 de mii de străini, cred mai degrabă că au fost mai puţini şi asta se întâmplă pentru că nu reuşim să contabilizăm numărul celor care pleacă din Spania. Munca de teren realizată pentru acest studiu – interviurile cu responsabilii serviciilor de şomaj, asociaţii de imigranţi – îmi arată că au plecat destul de mulţi imigranţi. Şi să nu uităm că românii erau cel mai mare grup de străini, numărul 1, în Spania. Când s-a publicat numărul de rezidenţi, s-a spus că românii au plecat acasă, dar odată cu datele de la evidenţa populaţiei am aflat că de fapt numărul lor este în creştere. Acesta e unul din lucrurile pe care eu nu le cred. Oamenii de la asociaţii mi-au spus că nu vin români, ci că pleacă mulţi acasă. Deci vreau să spun cu asta că suntem într-un moment în care statisticile nu ne ajută. În plus, imigraţia este în scădere şi probabil că e într-o scădere mai importantă decât ne arată statisticile „, ne-a precizat sociologul Miguel Pajares.\n\nRaportul privind imigranţii şi piaţa muncii arată că la sfârşitul anului trecut, peste 100 de mii de români erau fără loc de muncă şi că numărul celor cu loc de muncă depăşea 450 de mii.\n\nAtât Miguel Pajares, cât şi reprezentanţii Ministerului Muncii au subliniat că întoarcerea acasă a străinilor nu reprezintă în nici un caz soluţia pentru micşorarea ratei şomajului, pentru că din Spania nu pleacă atât de mulţi străini încât să dispară şomerii cu totul. Opţiunea repatrierii nu este generală, deoarece situaţia în ţările de origine poate să fie mai gravă decât cea din Spania.",
        "label": "Spania"
    },
    {
        "title": "Un român a murit înainte să zboare către România",
        "content": "Un cetăţean român a murit duminică seară în aeroportul Barajas din Madrid, în urma unui stop cardio-respirator. Tragedia s-a petrecut în jurul orei 22, în timp ce bărbatul se pregătea să se îmbarce într-un zbor cu destinaţia România.\n\nVictima avea 56 de ani şi a simţit o indispoziţie în timp ce aştepta în terminalul 1 al aeroportului madrilen. Potrivit agenţiei EFE, serviciul medical al aeroportului a fost chemat să intervină, dar se pare că efortul a fost în zadar.",
        "label": "Spania"
    },
    {
        "title": "Spania: Românii fără venituri au probleme la obţinerea cardului sanitar",
        "content": "Românii care nu mai au venituri în Spania şi, implicit, nu mai cotizează la bugetul Asigurărilor de Sănătate (Seguridad Social) au dificultăţi la obţinerea cardului sanitar în regiunea Castilla la Mancha, dar şi în alte regiuni ale Spaniei.\n\nMotivul este acela că, pentru solicitarea unui card sanitar sau pentru reînnoirea celui vechi, se cere o adeverinţă de venit de la Administraţia Financiară din localitatea unde respectiva persoană a avut domiciliul în România.\n\nDificultatea constă în faptul că mulţi dintre români s-au stabilit în Spania împreună cu întreaga familia şi acasă le-au rămas doar părinţii, în vârstă, care adeseori locuiesc în alte zone. În plus, procedura de obţinere a adeverinţei de venit din România, inclusiv de traducere şi legalizare a ei, reprezintă o serie de cheltuieli în plus. Numeroase cazuri de oameni aflaţi în astfel de situaţie se întâlnesc în localităţile Villarubia de los Ojos şi Porzuna din provincia Ciudad Real.\n\nMercedes Fernandez, directoarea Asociaţiei Hispano-Române din Castilla la Mancha, spune că “ aducerea adeverinţei de venit este o cerinţă obligatorie, care se aplică tuturor cetăţenilor membri ai Uniunii Europene ” şi că în imposibilitatea obţinerii ei, solicitanţii pot rămâne fără cardul sanitar.",
        "label": "Spania"
    },
    {
        "title": "Principesa Margareta şi Principele Radu primiţi de Regii Spaniei şi de românii din Spania",
        "content": "Alteţele Lor Regale Principesa Margareta a României şi Principele Radu al României, candidat la alegerile prezidenţiale, au efectuat o vizită în Spania, în perioada 28 iunie – 4 iulie, pentru a se întâlni cu românii de aici. „ Vizita a avut ca scop înţelegerea mai profundă a vieţii românilor care au ales să muncească şi să trăiască în ţări ale Uniunii Europene, a problemelor, dorinţelor, împlinirilor şi îngrijorărilor conaţionalilor noştri stabiliţi în afara graniţelor României „, aşa cum se precizează în comunicatul Casei Regale.\n\nDe asemenea, Principesa Margareta şi Principele Radu au fost primiţi la Palatul Zarzuela de suveranii spanioli, Regele Juan Carlos I şi Regina Sofia. Vizita a avut un caracter privat.\n\nPrincipele şi Principesa României au vizitat oraşele Madrid, Coslada, Getafe, Ciudad Real, Alicante, Benidorm, Valencia şi Barcelona. Ei au luat parte alături de români la slujbele din parohiile ortodoxe din Madrid şi Valencia, s-au întâlnit cu membri ai asociaţiilor de români din toate oraşele vizitate şi au avut întâlniri cu autorităţile locale spaniole din Coslada şi Ciudad Real.\n\nPrincipele a avut, de asemenea, întâlniri cu membri ai Camerei Deputaţilor si cu mai multe grupuri de oameni de afaceri spanioli interesaţi să investeasca în România. În cursul vizitei, Principesa Margareta şi Principele Radu au luat parte şi la concertul susţinut de Tudor Gheorghe în oraşul Getafe, iar Principele Radu a fost oaspetele Palatului Muzicii „ Regina Sofia ” din Valencia, unde a urmărit un recital susţinut de soprana româncă Irina Ionescu.",
        "label": "Spania"
    },
    {
        "title": "Asociația ALAS contribuie la strângerea de fonduri pentru un orfelinat din România",
        "content": "La data de 30 mai a.c., a fost inaugurată în localitatea Pozuelo de Alarcón (Madrid), expoziția de artă Mirame a los ojos, cu lucrările unor studenți tineri ai Universității Francisco de Victoria, precizează Ambasada României de la Madrid.\n\nÎn prezența unor reprezentanți ai Primăriei din Pozuelo de Alarcón și a membrilor Asociației ALAS (Amigos de los Angeles) – organizație non-guvernamentală creată cu scopul de a ajuta orfelinatul „House of Angels” din localitatea Găești din România – studenții și-au prezentat lucrările, având ca scop principal strângerea de fonduri pentru ajutorarea orfelinatului românesc. Ambasada a fost reprezentată de Monica Revecu, secretar I. \n\n Asociația ALAS http://www.amigosdelosangeles.es/ a fost creată în anul 2011 având ca obiectiv acordarea de ajutor financiar orfelinatului românesc și crearea unor proiecte de voluntariat în sprijinul copiilor cu dizabilități din Găești.",
        "label": "Spania"
    },
    {
        "title": "Romanii nu dau Spania pe criza de acasa",
        "content": "Populatia Spaniei a crescut in ultimul an cu 130 de mii de locuitori, iar numai 33 de mii dintre acestia sunt romani. Ultimele date publicate de Institutul National de Statistica din Spania indica o crestere a populatiei de 0,3 %, pana la 47.150.819 de locuitori.\n\nIn ultimul an, spaniolii au crescut cu 148.855 de persoane, iar populatia de origine straina a scazut cu 0,3 %. La ora actuala, in Spania traiesc 5,7 milioane de straini care reprezinta 12,2 % din populatie, potrivit datelor de la 1 ianuarie 2011, iar dintre acestia colectivul cel mai numeros este cel al romanilor (864.278) care a crescut cel mai mult in ultimul an, cu 4% (33.043).\n\nCresterea numarului de romani din Spania este asociata si unei cresteri generale a europenilor cu 42.319 de persoane. Dupa romani, europenii cei mai numerosi sunt britanicii (390.880) si germanii (195.842). In privinta necomunitarilor, marocanii constituie comunitatea cea mai numeroasa (769.920) cu o crestere de 15.840 de persoane, fiind urmati de ecuadorieni (359.076) care au pierdut 40.150 de inscrieri si de columbieni (271.773) care sunt cu 20.868 mai putini.\n\nInstitutul National de Statistica arata si faptul ca distributia majoritara pe varste a populatiei este intre 16 si 44 de ani la spanioli (39,2 %), in timp ce populatia activa straina reprezinta 60,9 %.",
        "label": "Spania"
    },
    {
        "title": "Romanii din Spania incep sa trimita mai multi bani acasa",
        "content": "Romania se afla printre singurele trei tari unde sumele de bani trimise de lucratorii din Spania au crescut in 2010, potrivit datelor actualizate ale Bancii Spaniei, si prezentate de Remesas.org, anunta Agerpres citata de Bursa.ro. Anul trecut, romanii au trimis acasa 381 de milioane de euro, adica o suma totala cu 4% mai mare fata de cea transmisa in anul anterior.\n\nChina, Paraguay si Romania sunt primele trei tari in care sumele transmise din Spania au crescut fata de 2009, arata portalul mentionat.\n\nCele mai mari sume de bani trimise din Spania au ajuns in 2010 in Columbia (1,28 miliarde de euro), in Ecuador (920 de milioane de euro) si Bolivia (611 milioane de euro). Romania se afla pe locul patru in aceasta ordine, iar sumele trimise in tara au fost cu peste 17 milioane de euro mai mari decat in anul 2009.",
        "label": "Spania"
    },
    {
        "title": "Înscrie-te la vot: 80.000 de români vor putea vota în Spania",
        "content": "* dacă ai ales Spania, alege şi primarul * românii sunt cetăţenii europeni cu drept de vot, cei mai numeroşi din Spania * participarea la alegerile locale oferă o mai mare vizibilitate comunităţii româneşti, care va decide astfel, la un loc cu ceilalţi locuitori, cum se investeşte banul public la nivel local * românii sunt străinii cei mai numeroşi care contribuie la bugetul Spaniei prin plata taxelor şi impozitelor * în Spania trăiesc peste 830 de mii de români, dintre care peste 650.000 au vârsta legală pentru a vota şi dintre aceştia doar 12 % au solicitat deja înscrierea în registrul electoral * cine nu votează nu contează pentru viaţa comunităţii, iar data limită pentru înscriere este 15 ianuarie 2011 * şi nu uita cine poate să voteze, de asemenea, poate să şi candideze * \n\n\n\nAproximativ 12 la sută dintre românii din Spania au decis deja să se înscrie deja în registrul electoral spaniol, în calitatea de cetăţeni europeni, fapt care le conferă dreptul de a vota la alegerile locale.\n\nScrisorile de la Oficiul Electoral trebuie semnate şi returnate\n\nPe lângă aceasta, în această perioadă peste 312 de mii de români au primit solicitări de înscriere în registrul electoral spaniol, în cadrul campaniei de pregătire a censului electoral dinaintea viitoarelor alegeri locale.\n\nAceste solicitări sunt de fapt scrisori tipizate care conţin un formular în care destinatarul poate completa şi confirma faptul că doreşte să fie înscris în registrul electoral din Spania şi, în consecinţă, poate vota sau chiar poate candida la alegerile locale.\n\nProcedura este destul de simplă, iar destinatarul nu trebuie decât să bifeze căsuţa din dreptul propoziţiei „ deseo ejercer el derecho de sufragio en España en las elecciones municipales ” (… doresc să-mi exercit dreptul de vot în Spania la alegerile locale).\n\nConducerea Oficiului Electoral consideră că aproximativ o treime dintre persoanele chestionate vor răspunde afirmativ la aceste scrisori. „ Scrisorile au fost trimise deja la Poştă şi modalitatea de a răspunde este foarte simplă. Scrisorile conţin acea declaraţie formală prin care destinatarul acceptă înscrierea în registrul electoral şi nu trebuie decât să fie bifată căsuţa din dreptul afirmaţiei ‘doresc să-mi exercit dreptul de vot’, trebuie pusă data şi semnătura. După aceea, scrisoarea se poate îndoi şi se lipeşte cu propriul lipici, după care poate fi introdusă în orice cutie poştală de la oficiile Poştei. Răspunsul se trimite fără timbru, iar adresa Oficiului Electoral este scrisă deja pe plicul care ajunge la destinatar. De obicei o treime din răspunsuri ajung la noi, în cazul cetăţenilor comunitari „, ne-a precizat Jose Luis Viezma – director adjunct al Oficiului Registrului Electoral din cadrul Institutului Naţional de Statistică din Spania.\n\nÎnscrierea se poate face şi pe internet\n\nDe obicei, dacă scrisoarea nu este trimisă imediat înapoi, ajunge să se piardă şi astfel, destinatarul nu mai reuşeşte să voteze, deşi are dreptul. În această campanie de constituire a censului alegătorilor comunitari, autorităţile au introdus şi facilitatea de a face înscrierea pe internet.\n\n„ De această dată a fost creată şi această posibilitate de a efectua declaraţia formală prin intermediul paginii noastre web https://sede.ine.gob.es , unde se găseşte linkul pentru înscriere. Pe scrisorile trimise de Oficina del Registro Electoral se găseşte şi o parolă de procedură electronică – clave de tramitacion telematica – cu ajutorul căruia se poate face această înscriere pe pagina web. Singura informaţie necesară este numărul de identificare NIE, care nu apare pe scrisoare, ci pe documentele de identitate ale persoanei „, ne-a mai explicat Jose Luis Viezma – director adjunct al Oficiului Registrului Electoral.\n\nDe la intrarea României în Uniunea Europeană, în 2007, Oficiul Electoral (Oficina Electoral) a trimis, în două rânduri, scrisori tuturor cetăţenilor români, cu ocazia alegerilor locale şi europene, solicitându-le înscrierea în registrul electoral.\n\nDacă în 2007, doar 50 de mii de români au ales să voteze la alegerile locale din Spania, până la ora actuală numărul acestora a crescut până la 81.496.\n\nDe asemenea, anul acesta, la alegerile pentru Parlamentul European, românii din Spania au putut să voteze fie pentru listele spaniole, fie pentru candidaţii din România.\n\nÎn primul caz au fost peste 60 de mii de români care au solicitat înscrierea în registrul electoral spaniol, în timp ce pentru candidaţii din România au votat puţin peste 1000 de persoane.\n\nLa ora actuală, Oficiul Electoral din cadrul Institutului Naţional de Statistică a început o nouă campanie de informare prin trimiterea a 757.000 de scrisori către cetăţenii europeni din Spania care nu sunt înscrişi în registrul electoral.\n\nCu această nouă ocazie au fost trimise scrisori doar acelor cetăţeni europeni care nu au mai primit niciodată o astfel de solicitare, dar care se regăsesc în evidenţele populaţiei d ela primării.\n\nÎn consecinţă, românii care au primit scrisoarea din partea Oficiului Electoral din Spania înaintea alegerilor din 2007 şi nu au răspuns pozitiv, de această dată nu vor mai primi o nouă scrisoare.\n\nÎN CONCLUZIE: Există trei mijloace simple de înscriere în registrul electoral spaniol\n\n1. Prin poştă: Răspunsul afirmativ la scrisoarea trimisă la domiciliu de Oficina Electoral\n\n2. La sediul primăriei: unde se completează o declaraţie formală\n\n, unde solicitanţii vor avea nevoie de un certificat electronic care se poate obţine de la Fábrica Nacional de Moneda y Timbre ( http://www.fnmt.es/ ).\n\nOficiul Electoral a trimis deja prin poştă scrisoarea de solicitare a înscrierii în registrul electoral, care conţine un formular, în engleză şi spaniolă.\n\nAceasta este campania oficială de înscrieri oferită cetăţenilor europeni din Spania înaintea alegerilor locale din 22 mai 2011.\n\nLa număr de înscrieri, în comparaţie cu ceilalţi cetăţeni comunitari, românii se află pe locul doi, în urma britanicilor, dintre care pot vota 91 de mii. De altfel, în unele localităţi din Levante, unii cetăţeni britanici sunt chiar membri ai consiliilor locale, în timp ce participarea germanilor la viaţa politică se face simţită mai ales în insulele Baleare, unde numărul cetăţenilor europeni este foarte mare.",
        "label": "Spania"
    },
    {
        "title": "Episcopia infiinteaza o manastire ortodoxa romana in Lleida",
        "content": "Episcopul Ortodox Roman al Spaniei si Portugaliei, Preasfintitul Timotei, va infiinta o manastire ortodoxa romana la Vilaller, Spania, pe o proprietate cedata spre folosinta de Biserica Catolica.\n\n„ Seminario de Verano” a fost un seminar de vara al Episcopiei de Lleida, care a incetat sa functioneze in urma cu cinci ani. Cladirea si terenurile aferente au fost preluate oficial de Preasfintitul Timotei vineri, 23 martie, de la Episcopul Catolic de Lleida, Mons. Joan Piris Frigola.\n\nPe langa destinatia de manastire, episcopia va gazdui aici tabere de vara, simpozioane, activitati ale preotilor parohi si familiilor lor, reuniuni ale tinerilor, conferinte pastorale si alte manifestari religioase, culturale, social-educative sau recreative.\n\nPreasfintitul Timotei a fost primit vineri, 23 martie, de Episcopul Catolic Joan Piris Frigola, in prezenta vicarului general, Mn. Ramon Prat Pons, si a consilierului juridic al episcopiei, Antoni Agelet Delpueyo. Dupa discutiile cu episcopul catolic, s-a vizitat seminarul, construit pe doua laturi, avand zeci de camere, sali de mese, sala de conferinte, biserica, precum si dependintele si spatiile incluse, amenajate corespunzator unor activitati recreative. Ierarhul a fost insotit de inspectorul eparhial al episcopiei, pr. Emilian Geabana din Parohia Sfantul Cuvios Ioan Casian” din Guadalajara, de protosinghelul Nicodim Moldovan din Parohia Sfantul Vasile cel Mare” din Salamanca si de pr. Daniel Simon din Parohia Nasterea Sfantului Ioan Botezatorul” din Lleida, pe raza careia se afla seminarul catolic. Au fost primiti de parohul catolic din Vilaller, Mn. Casildo Rodriguez Bravo.\n\nContractul a fost semnat pe data de 17 februarie 2012 si prevede cedarea seminarului in folosinta Episcopiei Spaniei si Portugaliei pe o perioada de 25 de ani, cu posibilitate de prelungire. In curand, va fi demarat un proces de reabilitare a imobilelor de la Vilaller, pentru ca in cel mai scurt timp sa poata functiona aici manastirea, urmand sa fie adusa si o obste. Aceasta va fi a doua manastire ortodoxa romana din Spania, dupa cea de la resedinta episcopala din Villalbilla, Madrid.\n\nCedarea dreptului de folosinta asupra seminarului Episcopiei Ortodoxe Romane a Spaniei si Portugaliei dovedeste, o data in plus, bunele relatii inchegate aici, in Spania, intre Biserica noastra si reprezentantii Bisericii Catolice, datorita carora multi dintre preotii nostri au la dispozitie biserici sau capele catolice pentru oficierea slujbelor.",
        "label": "Spania"
    },
    {
        "title": "Castellón: 7000 de funcţionari spanioli învaţă româna",
        "content": "Funcţionarii din administraţiile locale din provincia Castellón vor avea la dispoziţie anul acesta cursuri de limba română în cadrul unui plan de formare continuă, promovat de către Diputación de Castellón. Nu este prima dată când funcţionarii şi poliţiştii din regiune primesc cursuri de limba română, însă în acest an, planul de formare include 86 de cursuri care vor dura 3150 de ore.\n\nPrincipalii beneficiari ai acestor cursuri vor fi angajaţii din cadrul serviciilor sociale şi Poliţiei Municipale, aceştia fiind de fapt şi cei care au solicitat introducerea acestui plan de formare, datorită contactelor pe care le au frecvent cu numeroşii români care trăiesc în regiune. „ Planul presupune formarea a peste 7000 de funcţionari publici şi costă 365000 de euro „, potrivit responsabilului de Resurse Umane, Rubén Ibáñez şi specialistului în Formare Profesională, Luis Beltrán, citaţi de publicaţia regională Levante.",
        "label": "Spania"
    },
    {
        "title": "Romanii din Spania cer bani de acasa",
        "content": "Criza economica din Spania si din alte tari europene i-a adus la sapa de lemn pe romanii care au emigrat din Romania, in cautarea unui trai mai bun. Romanii au trimis acasa miliarde euro de-a lungul anilor, dar acum trimiterile se fac in sens invers, dupa cum observa firmele de transfer international precum Moneygram.\n\n„ Vedem acum o crestere importanta a trimiterilor de bani din Romania catre Spania. Este un flux financiar care merge contra curentului pe una dintre cele mai importante conexiuni de remitente internationale „, precizeaza Pedro Saro, directorul general al Moneygram in Spania in declaratii catre cotidianul economic Cinco Dias .\n\nRomanii din Spania au ajuns la deja la pragul de 912000 si foarte multi dintre ei si-au adus si familiile in peninsula unde chiar au contractat credite ipotecare. Somajul in randul romanilor si strainilor este de 37 % si multi se gandesc sa plece in alta tara unde se poate gasi mai usor de munca. Problema cea mai grava o reprezinta cei care nu pot sau care nu vor sa paraseasca Spania. Ei merg pana acolo incat cer ajutor familiilor de acasa sau incep sa-si vanda la preturi de nimic proprietatile cumparate in Romania.\n\n„ Sunt din ce in ce mai multi romani care isi ajuta familiile din Spania ca sa-si poata plati rata la banca pentru creditul ipotecar. Nivelul de crestere al trimiterilor din Romania spre Spania este socant „, a mai spus Pedro Saro, director general la Moneygram Spania. \n\n\n\nCriza a redus semnificativ trimiterile de bani din Spania catre alte tari. In ultimii trei ani, potrivit Bancii Centrale a Spaniei, transferurile de bani catre alte tari a ajuns la 7,2 miliarde de euro, iar sumele care sunt trimise catre Spania din tari precum Romania, Maroc sau Bolivia au atins anul trecut 5,7 miliarde de euro.",
        "label": "Spania"
    },
    {
        "title": "Consulatele primesc din nou cereri pentru paşapoarte",
        "content": "Odată cu introducerea noului paşaport, şi în Spania a fost implementată tehnologia pentru confecţionarea acestui document. Secţia Consulară a Ambasadei României la Madrid şi Consulatele Generale ale României din Barcelona şi Sevilla au început preluarea electronică a cererilor de eliberare a documentelor de călătorie, după cum se specifică într-un comunicat al Ambasadei de la Madrid.\n\nPrin introducerea acestui sistem, cetăţenii români cu reşedinţa în Spania îşi vor putea ridica paşaportul direct de la misiunile consulare menţionate. Astfel, cetăţenii nu vor mai fi nevoiţi să se deplaseze în ţară. Noul sistem va fi extins gradual şi la restul consulatelor României din Spania.\n\nAmbasada României în Spania mai precizează că eliberarea paşaportului simplu electronic pentru cetăţenii români (atât cel cu menţiunea domiciliului în România, cât şi cel cu menţiunea domiciliului în Spania) durează, în medie, 30 de zile de la prezentarea solicitării.\n\nDe asemenea, pentru situaţii speciale, se pot elibera: titluri de călătorie (pentru cetăţenii români aflaţi în străinătate, care nu mai posedă un document de călătorie valabil, pentru ca titularul să se poată întoarce în ţară. Titlul de călătorie are o valabilitate de cel mult 30 de zile) şi paşapoarte simple temporare (pentru cetăţenii români care nu mai posedă un document de călătorie valabil, iar în perioada imediat următoare au nevoie urgentă demonstrată de un paşaport valabil. Paşaportul temporar are o valabilitate de maxim un an şi se eliberează doar o singură dată).\n\nTitlurile de călătorie şi paşapoartele simple temporare de călătorie se eliberează în aceeaşi zi în care este prezentată solicitarea la secţia consulară. Noua procedură de eliberare a paşapoartelor electronice şi a titlurilor de călătorie presupune prezenţa obligatorie a solicitantului la sediul Consulatului, inclusiv a minorilor, având în vedere că este necesară prelevarea amprentelor, fotografia şi semnătura digitală. De asemenea, este necesară prezentarea în original a tuturor actelor necesare eliberării documentelor de călătorie. Paşapoartele eliberate anterior (model vechi) rămân valabile până la expirare.\n\nPentru că durata procesării datelor se măreşte odată cu introducerea noului sistem, se ia în calcul reintroducerea unui sistem de programări. „ Durata de eliberare a unui titlu de călătorie sau a unui paşaport se măreşte până la 30 – 40 de minute şi acum analizăm posibilităţile de a introduce un sistem de programări pentru cazurile care nu sunt urgente. De aceea, le recomandăm tuturor cetăţenilor români să verifice din timp valabilitatea documentelor şi în special, valabilitatea Cărţii de Identitate, fără care nu se poate elibera un paşaport nou „, ne-a declarat şeful Secţiei Consulare de la Madrid, consulul Petre Constantin.\n\nDe asemenea, conducerea consulatului recomandă tuturor cetăţenilor să-şi programeze cu destul timp înainte călătoriile şi să verifice valabilitatea documentelor de călătorie.",
        "label": "Spania"
    },
    {
        "title": "Secții de votare în Spania pentru alegerile parlamentare din 11 decembrie 2016",
        "content": "Românii din Spania vor avea posibilitatea să-și exprime opțiunea electorală la 53 de secţii de votare la alegerile din 11 decembrie 2016. \n\n\n\nAmbasada României a publicat lista secțiilor și adresele acestora, semnalând faptul că la acest scrutin vor fi cu 15 secții mai multe decât la alegerile prezidențiale din 2014.\n\nAcestea sunt adresele secțiilor pe regiuni:\n\nSECȚII DE VOTARE ÎN MADRID \n\n Madrid 1 – Avda. Alfonso XIII, nr. 157, 28016, Madrid \n\n Madrid 2 – Avda. Alfonso XIII, nr. 157, 28016, Madrid \n\n Madrid 3 – Av. de la Albufera, nr. 319, 28031, Madrid \n\n Madrid 4 – Av. de la Albufera, nr. 319, 28031, Madrid \n\n Madrid 5 – Plaza de la Lealtad, nr. 3 entreplanta dcha., 28014, Madrid \n\n Coslada 1 – Ayuntamiento de Coslada, Avda. de la Constitución, nr. 47, 28821, Coslada \n\n Coslada 2 – Centro Cultural „La Jaramilla”, Avda. de la Constitución, nr. 47, 28821\n\nAlcala de Henares – Junta Municipal del Distrito II, Avda. Reyes Católicos, nr. 9, 28802, Alcalá de Henares \n\n Cuenca – Asociacion Hispano Rumana de la Provincia de Cuenca, C/ Pedro Almodovar, s/n, 16002 Cuenca \n\n Torrejón de Ardoz – Colegio „El Buen Gobernador”, Avda. de la Constitución, nr. 9, 28850 Torrejon de Ardoz\n\nGetafe – Centro Cívico „Juan de la Cierva”, Plaza de las Provincias s/n 28903 Getafe \n\n Arganda del Rey – Ciudad deportiva „Príncipe Felipe”, Sala de usos múltiples, C/ San Sebastian, no.6 y 8, 28500, Arganda del Rey \n\n Mostoles – Centro de Participación Ciudadana, C/ San Antonio, no. 2, 28934 Móstoles \n\n Fuenlabrada – Centro Cultural „La Serna” Av. de las Comarcas, no. 2, 28941 Fuenlabrada\n\nSECȚII DE VOTARE ÎN COMUNITATEA VALENCIANA \n\n Castellon de la Plana 1 – Avenida de Valencia nr. 144 (esq. Con Rambla de la Viuda), Castellon de la Plana \n\n Castellon de la Plana 2 – Avenida de Valencia nr. 144 (esq. Con Rambla de la Viuda), Castellon de la PlanaValencia – C/ del Doctor Marañon nr. 4/6, 46017 Valencia \n\n Gandia – Sediul Primariei – Oficina de Empadronamiento, Plaça Major, nr. 1, 46701 \n\n Alicante – Sediu „Negociado de Estadistica” C/ Rafael Terol nr. 10, 03001 Alicante \n\n Elche – Centro de Congresos de Elche (Sala de Exposicion), C/ Filet de Fora, nr. 1, 03203 Elche\n\nSECȚII DE VOTARE ÎN CATALONIA \n\n Barcelona 1 – Calle San Juan de la Salle 35 bis, 08022, Barcelona \n\n Barcelona 2 – Calle San Juan de la Salle 35 bis, 08022, Barcelona \n\n Lleida – Centro Civico del Centro Historico, Plaça Ereta, s/n, 3era planta, 25002, Lleida \n\n Tarragona – Palau Municipal de Tarragona, Plaça de la Font, nr. 1, 43003, Tarragona \n\n Reus – Centro Civico Ponent, Avda. dels Paisos Catalans, nr. 106, 43205, Reus \n\n Girona – Centro Civico PLa de Palau, C/ Saragossa, nr. 27, 17003, Girona\n\nSECȚII DE VOTARE ÎN CASTILLA LA MANCHA \n\n Ciudad Real – Calle Mata, no. 37, 13004 Ciudad Real \n\n Tarancón – Ayuntamiento de Tarancón, Salón de plenos, Plaza del Ayuntamiento, nr. 1, 16400, Tarancón \n\n Tomelloso – C/ Juan Antonio López no.2 (Antiguo Hangar de la Estación), 13700 Tomelloso \n\n Toledo – Centro Cívico – Social Buenavista, Avda. Portugal s/n, 45005 – Toledo \n\n Albacete – Centro Social, C/ Alcalde Conangla nr 7, 02006 Albacete \n\n Guadalajara – Centro Social Avda. de Venezuela no.7, 19005, Guadalajara\n\nSECȚII DE VOTARE ÎN ANDALUZIA \n\n Sevilla – Avenida Manuel Siurot nr.30 41013, Sevilla \n\n Huelva – Centro Social “La Orden”, C/ San Bartolomé de la Torre s/n, 21510 Huelva \n\n Malaga – Centro Ciudadano La Virreina, Etaj 2, Camino de la Virreina nr.7, 29011 Malaga \n\n Motril – Centro Intercultural Motril, C/ Galicia s/n, Edificio Versalles, bajo 1, 18600 Motril \n\n Almeria – Carretera Huércal de Almería 46, 04009, Almería \n\n Roquetas de Mar – CENTRO DE SERVICIOS SOCIALES, Avda. Curro Romero, nr. 46, 04740 Roquetas de Mar (vis – a – vis de Autogara Roquetas).\n\nSECȚII DE VOTARE ÎN ARAGON \n\n Zaragoza 1 – Calle Camino de Las Torres 24, 50008, Zaragoza \n\n Zaragoza 2 – Calle Camino de Las Torres 24, 50008, Zaragoza \n\n Calatayud – Plaza Joaquin Costa nr.14, Calatayud 50300\n\nSECȚII DE VOTARE ÎN CASTILLA Y LEON \n\n Burgos – Plaza de Rey San Fernando, 2, 09003 BURGOS (Oficina del tren turístico, în piaţa cu Catedrala din Burgos).\n\nSECȚII DE VOTARE ÎN GALICIA \n\n Santiago de Compostela – Pazo de Raxoi, s/n, 15701 Santiago de Compostela\n\nSECȚII DE VOTARE ÎN MURCIA \n\n Murcia – Sediul Consulatului onorific al Romaniei, Edificio Paraninfo, Espinardo, Avda. de los Rectores, nr.3, 30100, Murcia\n\nSECȚII DE VOTARE ÎN INSULELE CANARE \n\n Las Palmas – Oficinas Municipales Ayuntamiento, C/ León y Castillo, nr. 270, 35005, Las Palmas de Gran Canaria\n\nSECȚII DE VOTARE ÎN INSULELE BALEARE \n\n Palma de Mallorca – Cultural Santa Catalina, C/ dels Sobreposats, num. 3, 07014",
        "label": "Spania"
    },
    {
        "title": "Madrid: Români printre manifestanţii împotriva Legii Avortului",
        "content": "Peste 600.000 de persoane au participat duminică 7 martie, în Madrid, la un marş de protest împotriva Legii Avortului, recent aprobată de Senatul Spaniei. Începând cu orele 12:00, Plaza de Cibeles s-a umplut de manifestanţi mobilizaţi de „Hazte Oir”, „Derecho a vivir” precum şi alte organizaţii care se opun cu fervoare acestei legi pe care o consideră nedreaptă, neconstituţională şi inumană. La protestele celor 600.000 de madrileni s-au alăturat oraşe din toată Spania şi din străinătate, numărul total al marşurilor de acest gen ridicându-se la aproape 90.\n\nPrintre manifestanţi, s-au aflat şi cetăţeni români rezidenţi în Spania, care s-au alăturat madrilenilor făcând front comun cu aceştia. Beniamin Dragomir (29 de ani) şi soţia sa Rebeca Dragomir (21 de ani), din Alba Iulia, sunt în Spania de opt ani şi au hotărât să fie parte a acestei manifestaţii de protest, implicându-se ca voluntari alături de cei de la „Derecho a vivir”. „Suntem responsabili de viitorul copiilor noştri şi cred că unul din lucrurile care mi-au stat în putere să le fac, l-am făcut încercând să mă implic ajutând la organizarea acestui marş şi exprimându-mi nemulţumirea faţă de această lege, care deşi este aprobată, poate fi eliminată. Consider că această lege permite uciderea a milioane de copii privaţi de nişte drepturi elementare precum dreptul la viaţă sau cel de a se apăra ”, spune Beni, entuziasmat de posibilitatea dată de a se alătura echipei de voluntari care a participat la buna desfăşurare a marşului. Rebeca întăreşte cele spuse de soţul său adăugand: „Probabil mulţi se întrebă de ce noi, românii, suntem revoltaţi de aprobarea unei legi într-o ţară străină. Prezenţa noastră aici, arată că o decizie rea are efect asupra tuturor, indiferent de naţionalitate, crez, afiliaţii politice sau alte criterii”. Organizatorii acestui marş speră ca prin această acţiune, autorităţile să ţină cont de părerea celor care dezaprobă această lege, ei fiind într-un număr mult mai mare decât cei peste 600.000 prezenţi la această manifestaţie şi solicită totodată guvernului derogarea acesteia.\n\nConform spuselor organizatorilor, unul dintre obiectivele acestei mobilizări masive de oameni este „atragerea atenţiei opiniei publice străine asupra cauzei dreptului la viaţă în Spania, faţă de aprobarea unei legi care liberalizează avortul fără discriminare, inclusiv în rândul fetelor de 16 ani, care introduce în şcoli îndoctrinarea pro-avort şi care implantează în facultăţile de medicină învăţarea tehnicilor avortului ”.",
        "label": "Spania"
    },
    {
        "title": "Hora Unirii în Plaza Mayor la Madrid",
        "content": "Câteva sute de români din Madrid au sărbătorit Ziua Națională a României la un eveniment extraordinar organizat în centrul capitalei cu muzică și dansuri din Maramureș.\n\nAnsamblul Transilvania i-a emoționat pe cei care s-au aflat aseară în Plaza Mayor, unde artiștii sosiți din România au cântat și au dansat spre bucuria tuturor.\n\nTimp de mai bine de 2 ore, muzica și voia bună au pus stăpânire pe cea mai cunoscută piață din Madrid, iar românii s-au încins la câteva hore pe cinste.\n\nEvenimentul a fost organizat de Ambasada României de la Madrid împreună cu Consiliul Județean Maramureș, care a încercat să promoveze cu această ocazie și atracțiile turistice ale regiunii.\n\nPreședintele CJ Maramures, Gabriel Zetea, le-a explicat jurnaliștilor spanioli cum este regiunea pe care o administrează și le-a făcut cadou câte traistă tradițională din lână și mai multe broșuri informative.\n\n„ Maramureș este un loc încărcat de spiritualitate, tradiție și credință. România sărbătorește pe 1 decembrie Marea Unire din 1918, un eveniment la care au participat foarte mulți maramureșeni ”, a declarat Gabriel Zetea, președintele Consiliului Județean Maramureș.\n\nPe de altă parte, ambasada a reușit să marcheze pentru prima dată Ziua Națională a României cu un eveniment organizat chiar de 1 decembrie și într-un loc atât de important cum este Plaza Mayor.\n\n„ Am ales Maramureșul pentru că este leagănul românismului. Este o zonă cu tradiții extraordinare și face parte din demersurile ambasadei de a promova toate regiunile turistice din România. Probabil că data viitoare o să fie Bucovina sau altă regiune ”, ne-a declarat ambasadoarea României la Madrid, Gabriela Dancău.\n\nMaramureșenii au instalat în preajma scenei și o poartă din lemn adusă special din Maramureș.\n\nUnul dintre momentele speciale ale sărbătoririi Zilei Naționale a fost proiectarea culorilor steagului României pe fațada unei clădiri cunoscute din Plaza Mayor – Casa de la Panaderia.\n\nLa această ceremonie a fost prezent și Horacio Díaz, director în cadrul primăriei Madrid, care i-a felicitat pe românii stabiliți în capitala Spaniei și l-a evocat pe împăratul Traian.\n\n„Datorită lui Traian, astăzi, românii și spaniolii vorbim limbi din aceeași familie fapt care ne permite să ne înțelegem cu facilitate în ambele margini ale Mediteranei”, a spus Horacio Diaz, în fața asistenților.\n\nPrintre sutele de români care s-au bucurat de aceste momente speciale de Ziua Națională s-au numărat și spanioli, dar și turiști străini care au avut ocazia să vadă imaginea autentică a României.",
        "label": "Spania"
    },
    {
        "title": "Românii nu vor fi singurii beneficiari ai şomajului în cazul întoarcerii",
        "content": "Secretarul de stat pentru Imigraţie, Consuelo Rumi a precizat recent că deocamdată nu s-a mai avansat în legătură cu introducerea posibilităţii ca românii care decid să se întoarcă acasă să încaseze în ţară ajutorul de şomaj, dar că de acest avantaj se vor putea bucura şi alţi cetăţeni europeni.\n\n„ Într-adevăr dacă va fi introdusă această facilitate de a încasa şomajul în ţara de origine, la ea vor avea acces şi ceilalţi cetăţeni europeni, pentru că altfel s-ar crea o situaţie de discriminare. Orice măsură trebuie luată în raport cu normele europene, iar orice interpretare a acestora nu se poate aplica doar românilor, pentru că ar fi o discriminare „, a preciyat Consuelo Rumi la o întâlnire cu corespondenţii străini de la Madrid.\n\nCu toate că a trecut mai bine de o lună de la anunţul făcut de ministrul Muncii şi Imigraţiei, Celestino Corbacho, deocamdată nu au mai apărut noutăţi. La sfârşitul vizitei sale de la începutul lunii aprilie, în România, unde a semnat două acorduri, Corbacho a anunţat că guvernul spaniol va oferi posibilitatea românilor care vor să se întoarcă acasă să încaseze în ţară ajutorul de şomaj. Pentru aceasta, ministrul a precizat că a fost demarat un studiu juridic pentru a vedea care sunt posibilităţile de a implementa această măsură. Încă de atunci, ministrul a precizat că pregătirile ar putea dura cel puţin 2 luni.\n\nÎn luna mai, în Spania numărul şomerilor români a urcat la 43.059, reprezentând 12,03% din totalul de şomeri străini. Potrivit declaraţiilor facute de ministrul Muncii, peste 40 de mii de români nu mai beneficiază de nici un fel de sprijin social.",
        "label": "Spania"
    },
    {
        "title": "Doi morți într-o furgonetă la Madrid",
        "content": "ACTUALIZARE: Două persoane de naționalitate spaniolă au decedat marți în nordul Madridului din cauza unei intoxicații cu monoxid de carbon.\n\nCei doi bărbați în vârstă de 51 și 52 de ani au fost găsiți în furgoneta în care locuiau și în care se încălzeau cu ajutorul unei butelii.\n\nAutovehiculul era parcat în zona unui teren viran din cartierul Barrio del Pilar, unde mai trăiesc și alte persoane fără adăpost, multe dintre ele de naționalitate română.\n\nCorpurile au fost găsite la ora prânzului de o rudă a victimelor. Cei doi erau întinși pe o saltea, în apropierea buteliei care ar fi fost cauza morții acestora.\n\nUnul dintre cei doi bărbați era rezident înregistrat în cartierul Fuencarral-El Pardo și celălalt în orașul Pozuelo de Alarcon.\n\nServiciile sociale ale primăriei cunoșteau situația uneia dintre victime care trăia pe stradă și pe care au ajutat-o să ceară un ajutor social de la guvernul regional.",
        "label": "Spania"
    },
    {
        "title": "Coșmarul unei românce minore scoasă la vânzare la Toledo",
        "content": "O minoră adusă din România a reușit să scape cu ajutorul poliției spaniole din infernul în care a trăit din cauza unor compatrioți.\n\nAgenții Poliției Naționale din Spania au arestat patru români, din aceeași familie, acuzați de prostituarea forțată a unei minore, care a fost adusă din România. \n\n Tânăra a fost eliberată din mâinile unei rețele de compatrioți care au ademenit-o în Spania cu promisiunea unui loc de muncă decent.\n\nAcum suferă din cauza unei boli grave cu transmitere sexuală pe care a contractat-o în urma raporturilor forțate pe care a trebuit să le mențină cu clienții aduși de clanul de români, stabilit în orașul Toledo.\n\nCa să o facă să se supună ordinelor date de proxeneți, minora a fost bătută, abuzată sexuală de unul dintre aceștia și chiar drogată. Recent, familia de proxeneți a încercat să o vândă pentru suma de 2000 de euro, dar „afacerea” nu s-a finalizat pentru că existau diferențe privind prețul.\n\nDupă ce a fost bătută crunt de femeia care o controla, minora a reușit să denunțe situația sa. A informat poliția că a fost racolată de membrii unei familii din România, cu o ofertă de muncă falsă, și că aceștia au profitat de situația economică precară în care trăia.\n\nTatăl ei murise, iar mama era dependentă de alcool. Chiar mama victimei le-a dat o împuternicire proxeneților ca să o ducă pe fiica ei în Spania, unde ar fi trebuit să lucreze în agricultură și în casa unei familii spaniole. Comunicatul poliției spaniole semnalează faptul că mama victimei i-a împuternicit pe membrii familiei de proxeneți chiar dacă, unii dintre aceștia o sechestraseră și o violaseră în urmă cu câțiva ani.\n\nDupă ce a ajuns în Spania, fata a fost obligată să devină „nevasta” unuia dintre proxeneți, care a abuzat-o sexuală în mai multe rânduri. Pe deasupra, tânăra era oferită pentru servicii sexuale clienților unui bar dintr-o localitate din Toledo și era supusă cu amenințări și bătăi.\n\nDupă ce a fost eliberată de poliție, testele medicale au confirmat că minora suferă acum de o boală cu transmitere sexuală gravă. \n\n Polițiștii au arestat patru persoane și au emis cinci ordine europene de arestare pentru alți suspecți.\n\nOperațiunea a fost organizată de Brigada Centrală contra Traficului de Persoane din cadrul Comisariatului General de Străini și Frontiere, UCRIF Toledo și Zaragoza și de Poliția Judiciară din Calatayud, în colaborare cu Biroul Ministerului de Interne de la Ambasada României din Spania.\n\nPentru cazurile de trafic de persoane pentru exploatare sexuală, poliția spaniolă poate fi alertată anonim și confidențial la telefonul 900 10 50 90 sau prin email la trata@policia.es \n\n Datorită cooperării cetățenilor, polițiștii spanioli au primit peste 5.300 de apeluri, care au dus la 478 de investigații.",
        "label": "Spania"
    },
    {
        "title": "Limba română în Spania - Se reduce la mai puţin de jumătate numărul profesorilor din Spania",
        "content": "„ Povestea ” cursului de Limbă, cultură şi civilizaţie românească (LCCR) continuă cu un nou episod. Recent, la Ambasadă a avut loc selecţia profesorilor din Spania pentru noul curs şcolar. Evenimentul s-a petrecut desigur fără prea multă publicitate, aşa cum ne-a obişnuit deja Ministerul Educaţiei prin instituţia responsabilă de proiect, Institutul Limbii Române.\n\nDupă ce toată vara şi până acum câteva săptămâni, continuarea cursului nu era deloc o certitudine din cauza lipsei fondurilor şi oficialii se fereau să dea răspunsuri concrete, la repartiţia profesorilor numărul acestora a ajuns în mod surprinzător la 43, după ce anul trecut predaseră în Spania 83 de profesori dintre cei 93 selectaţi pentru derularea cursului LCCR. Cu toate că promisiunile tuturor politicienilor şi parlamentarilor diasporei erau ca acest curs să continue şi să se extindă, iată că lipsa banilor a produs un efect nedorit asupra acestui proiect care a fost un miracol care a durat se pare cam mult. Anul acesta, dacă nu se va mai produce altă schimbare din motive „ obiective ” de criză, vor preda în Spania limba română doar 43 de profesori, în 172 de şcoli (faţă de 330 în 2007 – 2008) şi vor fi formate doar 220 de grupe.\n\nDintre profesorii de anul trecut au rămas doar cei care au obţinut calificative foarte bune, iar distribuţia a făcut în aşa fel încât au apărut o serie de conflicte personale, pentru că unii profesori au „ moştenit ” grupele altor profesori care nu mai pot continua. În 22 octombrie va avea loc, se pare o sesiune de pregătire a profesorilor care au rămas implicaţi în acest curs. Reduceri la fel de drastice s-au produs şi în Italia, o altă ţară în care fusese implementat cursul de limbă română, necesar numeroşilor copii de români emigranţi.",
        "label": "Spania"
    },
    {
        "title": "\"Transilvania intre istorie si legenda\" la televiziunea spaniola TVE",
        "content": "„ Legende, castele, munti, cetati medievale… „, asa incepe prezentarea unui nou episod al emisiunii „ Espanoles por el Mundo ” (Spanioli prin lume), care prezinta de aceasta data povestea catorva spanioli care s-au stabilit in Romania.\n\nDesi prima referire se face la mitul lui Dracula, realizatorii emisiunii recunosc inca din prezentarea episodului care va fi difuzat in aceasta seara ca Transilvania este mult mai mult decat atat.\n\n„ In inima Romaniei, inconjurata de muntii Carpati, Transilvania este o regiune cu un trecut glorios, cu un caracter dur si de o frumusete extrema unde timpul pare inca sa se opreasca „, scrie rtve.es in stirea de promovare a noului episod din „ Espanoles por el Mundo” .\n\nIn acest capitol, realizatorii ni-i vor prezenta pe Marcel, Pablo, Emilio, Oscar, Alberto si Chon, spanioli care au ajuns sa traiasca in Romania si care par sa fi gasit numeroase argumente ca sa ramana in tara noastra.\n\nIn urma cu cateva zile, canalul de televiziune Travel a difuzat un documentar despre natura din Carpati, intitulat „ Wild Carpathia ” si in care apare si Printul Charles, mostenitorul coroanei britanice, cunoscut pentru preocuparea sa in actiunea de restaurare a zonei rurale sasesti din Transilvania.\n\nEspanoles por el Mundo in Transilvania va fi difuzat de la ora 23 (ora 0.00 in Romania).",
        "label": "Spania"
    },
    {
        "title": "9 sectii de votare pentru sute de mii de romani in Spania",
        "content": "Cetatenii romani din Spania sunt chemati sa voteze la referendumul din 29 iulie, organizat pentru suspendarea presedintelui Romaniei, Traian Basescu. Pentru aceasta vor fi infiintate doar 9 sectii de vot.\n\nMinisterul Afacerilor Externe al Romaniei se va ocupa, ca de obicei, de organizarea sectiilor in strainatate. In Spania vor fi infiintate 9 sectii de votare la sediile misiunilor diplomatice (ambasada si consulate) la Madrid (ambasada si consulat), Barcelona, Castellon, Ciudad Real, Sevilla, Almeria, Zaragoza si Bilbao.\n\nSenatorul PDL pentru diaspora in colegiul Europa – Asia, Viorel Badea, a criticat numarul redus de sectii de votare.\n\n„ Constatam cu ingrijorare ca alianta USL isi pune in aplicare planul de restrictionare a dreptului constitutional la vot al romanilor de pretutindeni, intervenind in mod brutal in desfiintarea sectiilor de votare din comunitatile romanilor din afara tarii. Astfel, romanii din diaspora vor avea posibilitatea sa se exprime politic la urne exclusiv la misiunile diplomatice romane (consulate, consulate generale si ambasade), fiind eliminate peste 80% din sectiile de votare active la scrutinul anterior „, a precizat senatorul PDL printr-un comunicat de presa. \n\n\n\nLa alegerile prezidentiale din noiembrie-decembrie 2009, MAE a organizat 294 de sectii de votare in strainatate, dintre care 55 in Italia, 38 in Spania, 13 in Republica Moldova, noua in Franta, trei in Ungaria, cinci in Germania, trei in Rusia, patru in Canada si 28 in SUA. \n\n\n\nIn 2009 au fost trimise in strainatate 600.000 de buletine de vot. La primul tur, din 22 noiembrie, au votat 94.000 de romani in sectiile din strainatate, iar la turul al doilea, din 6 decembrie, au fost inregistrati 147.600 de votanti. Un numar de 115.831 au votat atunci pentru Traian Basescu.",
        "label": "Spania"
    },
    {
        "title": "Castellón: Român decedat după o cădere de la 15 metri înălțime",
        "content": "Un tânăr de 27 de ani, cetățean român, a murit miercuri la Castellón, în timp ce lucra la demontarea unei instalații dintr-un parc de distracții.\n\nEste vorba de o roată, „noria”, care trebuia demontată după finalizarea sărbătorilor Magdalenei din localitate, în zona amenajată pentru târguri.\n\nAccidentul s-a produs din cauza desprinderii unui segment metalic din structura „roții”, care a tăiat cablul de siguranță de care tânărul era susținut. Drept urmare, românul a căzut de la o înălțime de 15 metri și a decedat pe loc, în urma impactului cu solul, după cum informează publicația Las Provincias.\n\nO reprezentantă a Partidului Socialist, candidată la următoarele alegeri, Amparo Marco, a confimat că tânărul a cazut din cauza ruperii hamului pe care-l folosea. \n\n Pe de altă parte, reprezentantul sindicatului CCOO, Albert Fernández, a precizat că nu se cunosc cauzele exacte ale tragediei și că acestea vor fi stabilite de ancheta demarată în acest sens, dar se pare că un segment din instalație ar fi căzut și a tăiat cablul de siguranță al muncitorului român.",
        "label": "Spania"
    },
    {
        "title": "Liberalii au infiintat 20 de filiale PNL in Spania",
        "content": "Simpatizantii Partidului National Liberal au inceput sa se organizeze si in Spania, in perspectiva alegerilor parlamentare din toamna, cand diaspora va putea alege din nou 4 deputati si 2 senatori.\n\nPana acum au fost create deja, in Spania, 20 de Cluburi Liberale, in mai multe regiuni: Madrid, Barcelona, Sevilla, Corredor de Henares, Roquetas de Mar, Bilbao, La Coruna, Lorca, Reus, Benidorm, Getafe, Valdemoro, Parla, Quintanar de la Orden, Coslada, Valencia, Arganda del Rey, Alcala de Henares, Alcorcon.\n\n„ Cluburile liberale din Spania se doresc a fi o plaforma de comunicare deschisa tuturor celor care sunt adeptii si simpatizantii liberalismului, principiilor liberale, libertatilor individuale si al celor care doresc o schimbare autentica in Romania „, se precizeaza intr-un comunicat al organizatiei.\n\n„ Cred ca a venit vremea sa se schimbe ceva si la nivel politic, adica sa avem o reprezentare politica adevarata, facuta de oameni capabili si cunoscatori ai problemelor cu care se confrunta romanii din strainatate. Cred ca a venit vremea sa solicitam o mai mare atentie din partea institutiilor politice romanesti pentru ca avem acest drept si pentru ca prin contributia noastra financiara, de miliarde de euro anual, ne-am adus aportul substantial pentru supravietuirea economica a tarii „, precizeaza Gelu Vlasin, scriitor roman stabilit in Spania si coordonator al Cluburilor Liberale, care-i invita pe romanii din Spania sa afle mai multe informatii despre Cluburile Liberale si pe internet la adresa facebook.com/diasporaliberala .",
        "label": "Spania"
    },
    {
        "title": "Castellon de la Plana - Un nou program social pentru români",
        "content": "Cursurile de limba castellană şi valenciană sau de informare asupra sistemului educaţional şi sanitar spaniol sunt doar câteva dintre activităţile de care pot beneficia o parte dintre străinii din oraşul Castellon de la Plana, prin intermediul unui nou program social desfăşurat de autorităţile spaniole.\n\nPrimăria din Castellon a anunţat, la sfârşitul lunii septembrie, punerea în aplicare a unei noi iniţiative sociale, programul „Noi Yiran”, care vine în sprijinul străinilor din cartierul San Agustin y San Marcos al localităţii Castellon de la Plana. În oraş locuiesc 37.798 de străini, iar aproape 70% dintre aceştia, respectiv 24.218 persoane, sunt de origine română.\n\nNumele programului spaniol este format din cuvântul românesc „ noi ” şi din arabul „ yiran ” (vecini) şi a fost ales tocmai datorită numărului mare de români şi de arabi care locuiesc în cartierul San Agustin y San Marcos. Scopul acestei iniţiative a primăriei este de a consolida relaţiile dintre locuitorii autohtoni ai cartierului San Agustin y San Marcos şi străinii stabiliţi aici, majoritatea români.\n\nCarmen Amorós, consilierul departamentului de Bunăstare Socială din cadrul primăriei din Castellon, a prezentat proiectul pe 24 septembrie, la Centrul de Cultură din cartierul San Agustin.\n\nConaţionalii din acest cartier vor beneficia şi de programe de consiliere juridică, de prevenire a absenteismului şcolar şi a conflictelor generate de diferenţele culturale şi etnice, de consiliere familială şi socială, de familiarizare cu normele şi tradiţiile spaniole. De asemenea, unele dintre proiecte vizează sprijinirea femeilor, a vârstnicilor şi a tinerilor.\n\nProgramul va fi pus în aplicare prin intermediul Agenţiei de Mediere şi Integrare socială AMICS, organizaţie care desfăşoară multiple programe în sprijinul străinilor din Comunitatea Valenciană şi care are peste 80 de sedii în multe dintre localităţile valenciene. Programul este cofinanţat de ministerul Muncii şi Imigraţiei din Spania.\n\n„ Noi Yiran ” va fi realizat de doi mediatori culturali cunoscători ai limbii române şi arabe, ajutaţi de de alţi doi mediatori aflaţi în formare. La bunul mers al programului va contribui încă un mediator intercultural angajat de fundaţia Punjab.",
        "label": "Spania"
    },
    {
        "title": "5 români cultivau marihuana pe terenul altuia",
        "content": "Garda Civilă spaniolă din Zaragoza a găsit o plantație de marihuana ascunsă într-o zonă de munte greu accesibilă.\n\nCinci români aveau 290 de plante din categoria „Betty Boo” mascate de vegetație în apropierea localității Mequinenza și se aflau pe proprietatea unui cetățean spaniol, care nu știa nimic.\n\nDescoperirea a fost făcută întâmplător de agenții de la Garda Civilă din localitatea spaniolă care au văzut un furtun pentru irigat.\n\nÎn urma investigațiilor au fost arestați 5 români cu vârste între 20 și 26 de ani, rezidenți în localitatea Nonaspe, iar patru dintre ei sunt frați.\n\nAncheta autorităților spaniole a scos la iveală un sistem de irigații foarte complex care era ascuns printre copaci.\n\nTinerii se aprovizionau cu apă de la o fermă care se afla la 600 de metri distanță, fără cunoștința proprietarului.\n\nAgenții au distrus plantația de marihuana și sistemul de irigații.",
        "label": "Spania"
    },
    {
        "title": "Doar 22 de români din toată Spania vor să voteze civilizat",
        "content": "Românii din Spania nu s-au înghesuit ca să se înscrie în noul registru electoral care le garantează posibilitatea de a vota civilizat, fie prin corespondență, fie la secții speciale, la următoarele alegeri din România.\n\nNumărul celor care au făcut efortul să completeze formularul de înscriere la consulate a ajuns la 22 după prima lună, dintre care 20 vor vota prin poștă și doi la secții speciale.\n\n„Am înființat un ghișeu special la Secția Consulară de la Madrid special pentru cetățenii care vor să se înscrie în registrul electoral și ca să evităm astfel cozile pentru acest lucru. Noi suntem pregătiți și îi așteptăm pe cei care vor să se înscrie”, ne-a declarat consulul Irina Marin, șeful Secției Consulare de la Madrid.\n\nAutoritățile române vor să evite cozile la următorul scrutin și legea electorală le va permite, pentru prima dată, românilor din străinătate să voteze prin poștă sau la secții pe care MAE și Autoritatea Electorală Permanentă le vor crea în orașele cu cel putin 100 de oameni înscriși.\n\nSe pare însă că noua lege a votului prin corespondență este cunoscută doar de românii care au avut drum la consulate, unde sunt într-adevăr afișe informative, sau dacă au participat la întâlnirea din luna februarie cu reprezentanți ai MAE sau ai Autorității Electorale Permanente, organizată la Madrid.\n\nDacă la nivelul Spaniei numărul de persoane înscrise este mic, atunci la nivel mondial, campania de înscrieri este un eșec total. Doar 314 români s-au înscris în toată lumea ca să voteze prin poștă sau la secții la următoarele alegeri din România.\n\nPerioada de înscriere va rămâne deschisă până la 3 luni înainte de alegerile parlamentare din toamnă.\n• Citește aici care sunt pașii ca să te înscrii în registrul electoral pentru românii din străinătate.\n\nCei care nu se vor înscrie pentru votul la secții sau prin poștă vor putea să voteze ca și până acum la sediile diplomatice, pe liste suplimentare.\n\nMinisterul Afacerilor Externe, însărcinat cu organizarea alegerilor în străinătate, a publicat un ghid explicativ al alegătorului din străinătate unde se găsesc toate informațiile despre procedura de înscriere la vot.",
        "label": "Spania"
    },
    {
        "title": "Romanii conduc in topul proxenetilor din Spania",
        "content": "Ministerul spaniol de Interne atrage atentia ca cele mai multe femei care sunt obligate sa se prostitueze in Spania vin din Romania, iar majoritatea sunt controlate de proxeneti romani.\n\nMai mult de o treime dintre femeile obligate sa se prostitueze in Spania sunt romance, potrivit Ministerului de Interne, care a lansat un plan de combatere a traficului de carne vie.\n\nNumai in primele 6 luni ale acestui an, politia spaniola a descoperit 7114 de cazuri, majoritatea femei, in care exista riscul ca acestea sa fie obligate sa se prostitueze.\n\nAutoritatile spaniole au facut 1237 de inspectii in cluburi de noapte si in alte locuri in care se practica prostitutia in toata Spania.\n\nPe baza actiunilor politiei, ministrul de Interne al Spaniei, Jorge Fernández Díaz, a semnalat faptul ca majoritatea femeilor care sunt traficate de retele de prostitutie din Spania, provin din America si Europa.\n\nProfilul cel mai intalnit de victima a traficului de carne vie este femeie, 20 – 32 de ani, de nationalitate romana si cu rezidenta legala in Spania. \n\n Pe nationalitati, victimele cele mai numeroase ale retelelor de prostitutie sunt romance (36%), dominicane (13%), spaniole (12%) si braziliene (11%).\n\nPolitia spaniola se lauda cu faptul ca a reusit sa destructureze 31 de grupul infractionale si a arestat 446 de persoane sub acuzatii de trafic si exploatare sexuala. Dintre acestea, 37 la suta sunt romani, 24 la suta sunt spanioli si 19 la suta provin din Nigeria.\n\n„ Au fost identificate 629 de victime, majoritatea femei, dintre care 127 erau traficate si 502 erau exploatate sexual „, a precizat ministrul spaniol de Interne, citat de Europa Press .\n\nApoape jumatate din femeile scapate din mainile traficantilor de persaone sunt romance (47%), din Paraguay (22%) si din Nigeria (10%). In cazul femeilor obligate sa se prostitueze, politia a descoperit in ultimele operatiuni ca un sfert sunt romance, 17% din China si 11% din Brazilia. \n\n\n\n„ Profilul cel mai frecvent este al unei femei intre 23 si 27 de ani de nationalitate romana „, a mai precizat ministrul Jorge Fernández Díaz.\n\nAutoritatile spaniole au descoperit faptul ca traficul de persoane este cea mai profitabila afacere ilegala, depasita doar de traficul de droguri. Ministrul spaniol de Interne considera insa ca, potrivit datelor pe 2011 – 2012, se observa o scadere a numarului de organizatii depistate de politie, iar acest lucru demonstreaza „ dificultatea tot mai mare pe care o intalnesc infractorii „.",
        "label": "Spania"
    },
    {
        "title": "Români eroi la Valencia",
        "content": "Doi români din Xeraco (Valencia) au ajuns la spital după ce au fost înjunghiați de un tânăr care voia să o violeze pe colega lor de apartament.\n\nAgresorul, tot român, i-a atacat cu un cuțit pe cei doi colegi de apartament care i s-au pus în cale atunci când se pregătea să pună în aplicare amenințarea la adresa tinerei.\n\nBărbații de 43 și 48 de ani au suferit răni grave, dar atacatorul nu a putut să comită agresiunea sexuală pentru că vecinii anunțaseră poliția.\n\nLa sosirea agenților, agresorul în vârstă de 27 de ani a încercat să fugă, iar cei doi răniți au fost duși de urgență la două spitale din Valencia.\n\n„Nu știu ce s-a întâmplat, dar că băiatul băuse mult și era foarte violent”, spunea Daniel V., pentru presa locală din Valencia, unul dintre cei doi răniți care a ajuns la spital cu o leziune de 15 centimetri adâncime.\n\nCelălalt român rănit și-a pierdut cunoștința. „M-a atacat pe la spate. Am simțit cuțitul și apoi m-am trezit la spital”, spune Cristian N. de 43 de ani.\n\nDaniel a suferit răni la nivelul stomacului și la ochi, iar la sosirea poliției era conștient. El le-a spus agenților ce se întâmplase după care a fost dus cu ambulanța la un spital din Gandia și apoi, din cauza leziunilor grave, la Valencia.\n\nAgresorul era coleg de apartament și muncea la cules de portocale. A fost reținut de poliție și este acuzat acum de două infracțiuni de provocare de leziuni și de tentativă de viol.",
        "label": "Spania"
    },
    {
        "title": "Romanii trec pe primul loc ca numar de votanti straini in Spania",
        "content": "Numarul romanilor care au solicitat sa voteze la viitoarele alegeri locale din Spania a depasit pe cel al britanicilor, care erau pana acum cei mai numerosi votanti straini.\n\nIn urma unei campanii insistente din partea mai multor organizatii, dar si a celei realizate de publicatia noastra, se poate vedea o crestere semnificativa a numarului de romani care vor putea sa-si exprime optiunea la alegerile din 22 mai 2011 si care a ajuns la 103.355.\n\nUltimele date publicate de Institutul National de Statistica (INE) din Spania arata astfel ca romanii se afla pe primul loc in ceea ce priveste numarul de inscrisi in registrul electoral, fiind urmati de britanici (102.633), de germani (47.031) si de italieni (40.277).\n\nNumarul total al strainilor care vor vota la alegerile din 22 mai este 473.748, iar romanii si britanicii reprezinta 43,4 % dintre acestia.\n\nIn continuare, in perioada 4 – 11 aprilie, registrul electoral va fi expus pentru public in sediile primariilor si se mai pot face corecturi si chiar si inscrieri.\n\nCea mai simpla procedura de inscriere in registrul electoral spaniol este completarea unei declaratii la primarie.",
        "label": "Spania"
    },
    {
        "title": "VIDEO: Proxeneți din Călărași capturați la Ibiza",
        "content": "Un apel făcut de o femeie la telefonul 900 105 090 a fost detonatorul unei operațiuni care a desființat o grupare de proxeneți români din Ibiza, condusă de doi frați din Călărași.\n\nPoliția spaniolă, împreună cu cea română, au derulat o anchetă comună și au descoperit rețeaua de proxeneți români din Ibiza care aducea femei, multe dintre ele minore, din România.\n\nAgenții au descins simultan la locuințele proxeneților și într-un club din Ibiza unde au descoperit 10 femei, una dintre ele însărcinată în luna a șasea, care erau obligate să se prostitueze în beneficiul grupării.\n\nFetele erau aduse în Spania prin metoda seducerii – „loverboy”, dar odată ajunse aici \n\n erau obligate să se supună proxeneților.\n\nTinerele erau bătute, umilite și pedepsite iar toate aceste scene erau văzute de toți membrii grupării prin intermediul aplicațiilor mobile.\n\nPolițiștii spanioli au arestat 7 persoane, iar poliția română a făcut 2 arestări la Călărași. Din informațiile de până acum se crede că proxeneții au câștigat aproximativ 700.000 de euro prin exploatarea celor 10 femei.\n\nAncheta a pornit de la un apel realizat de o femeie la numărul abilitat de poliție pentru cazurile de exploatare sexuală (900 105 090) și care denunța o situație în care o tânără părea obligată să se prostitueze.\n\nAgenții poliției spaniole au demarat apoi ancheta, au luat legătura cu victima și au descoperit activitatea unei grupări de proxeneți, care era condusă de doi frați. Aceștia aveau soțiile în România, la Călărăși, care se ocupau să găsească tinere potrivite pentru interesele grupării, după care bărbații le abordau pe rețelele de socializare, le seduceau și le promiteau o relație sentimentală în Spania.\n\nVictimele erau selecționate special din familii dezorganizate sau sărace, iar tinerele erau minore sau împliniseră recent 18 ani. După ce ajungeau în Spania, la un moment dat li se cerea să se prostitueze pentru binele „relației”.\n\nCele care se opuneau erau bătute sau pedepsite și unele au încercat să se sinucidă. \n\n Între timp, nevestele proxeneților se ocupau în România de gestionarea banilor și anchetatorii au depistat 700.000 de euro care au fost trimiși din Spania.",
        "label": "Spania"
    },
    {
        "title": "Lumina Invierii s-a aprins in toata Spania",
        "content": "Pastele ortodox a fost sarbatorit in Spania odata cu cel catolic, iar dupa o saptamana de procesiuni solemne ale fratiilor catolice, Spania s-a luminat la Inviere, datorita slujbelor din cadrul parohiilor ortodoxe romanesti. Romanii din Spania au sarbatorit Invierea Domnului in cadrul parohiilor romanesti din Spania care s-au inmultit in mod semnificativ, in ultimii ani.\n\nLa Madrid , slujba a avut loc intr-o piata din zona centrala a orasului, in Piata Colon, unde sute de romani au luat lumina si au fost felicitati si de oficialitatile spaniole prezente. „Apartinem unor religii care sunt infratite pentru ca toti suntem crestini. Spania este o tara crestina, catolica, dar pe deasupra sora cu Romania”, a spus Beatriz Elorriaga – ministru regional al Madridului.\n\n„ Al doilea an consecutiv, Parohia Prea Sfanta Fecioara Maria din Madrid, prin bunavointa Autoritatilor Municipale, Districtul de Salamanca si cu sprijinul Comunitatii de Madrid, a avut privilegiul sa slujeasca Slujba Invierii Domnului i n emblematica Piata Colon din Madrid. Parohia Prea Sfanta Fecioara Maria din Madrid a fost onorata si cu prezenta atat a personalitati romane cat si spaniole, precum doamna ambasador Maria Ligor si membri ai Corpului diplomatic al Romaniei, reprezentant i ai Comunitatii de Madrid – Sectorul de Imigraie, si senatorul pe Comunitatea de Madrid, d-na Beatriz Elorriaga. Tot asa de importanti: miile de credinciosi ortodocsi romani prezenti. Ne bucuram si de colaborarea Asociatiei Hispano Romane INTEGRA MAS „, ne-a precizat preotul paroh Teofil Moldovan.\n\nIntr-o alta localitate cu un numar mare de romani, Alcala de Henares, credinciosii au sarbatorit Invierea Domnului, chiar de ziua sfantului parohiei, Sf. Gheorghe. Pe deasupra, la Alcala de Henares, credinciosii au fost fericiti ca au putut sa organizeze slujba chiar pe locul pe care se vede deja constructia viitoarei biserici, ridicata pe o parcela concesionata de primarie. La slujba oficiata de preotul paroh Adrian Pintea au asistat si reprezentanti ai municipalitatii, in frunte cu primarul Bartolome Gonzalez.\n\n„ La Coslada , comunitatea romanilor a participat in noaptea de 23 spre 24 aprilie la slujba Invierii Domnului, oficiata intr-un spatiu special amenajat in Recinto Ferial, apartinand municipiului. Au fost prezenti, alaturi de romani, primarul Cosladei, domnul Angel Viveros Gutierrez, doamna Rosario Arroyo Lazaro, consilier pe probleme de egalitate, tineret, copii si imigratie din cadrul Primariei, si domnul Agustin Gonzalez Plasencia, directorul departamentului de imigratie. Dupa incheierea primei parti a slujbei, primarul a adresat un cald salut si cuvinte de incurajare romanilor prezenti, exprimandu-si bucuria pentru a fi avut ocazia participarii la un astfel de eveniment. Duminica, 24 aprilie, de la orele 11.00, s-a oficiat, in biserica parohiala, slujba celei de a Doua Invieri, urmata de o agapa la care au fost invitati toti credinciosii prezenti „, ne-a precizat preotul paroh George Cimpoca.\n\nLa Calatayud , slujba de Inviere a fost oficiata incepand cu ora 23:30. Au participat cateva sute de romani din Calatayud si din imprejurimi. De asemenea, au fost prezenti si reprezentanti ai oficialitatilor locale impreuna cu primarul Victor Ruiz, dupa cum ne-a precizat preotul Florin Datcu.\n\nSi romanii de la Zaragoza s-au strans sa ia lumina in noaptea Invierii, dupa cum ne-a transmis preotul Aurel Nae. „ Lumina Invierii lui Hristos a stralucit si in acest an la Zaragoza, unde slujba de Pasti s-a celebrat in altarul frumos impodobit, amenajat in aer liber, in Recinto Ferial San Jose din localitate. Au participat circa 4000 de credinciosi, atat la Slujba Invierii propriu-zise, cat si la Sfanta Liturghie care a urmat. Toti cei prezenti au primit la sfarsitul slujbei traditionala paine binecuvantata, numita in popor „Pasti”, precum si cate o iconita cu Invierea Domnului din partea Parohiei. Parintele Paroh Aurel Nae multumeste celor care s-au implicat in organizarea sarbatorii de Pasti, corului Parohiei, precum si credinciosilor pentru frumoasa participare la acest eveniment. Fie ca lumina Invierii sa ramana de-a pururea in sufletele noastre! „.\n\nRomanii ortodocsi din zona Tomelloso – Alcazar de San Juan , din provincia Ciudad Real, au fost binecuvantati din nou cu vreme buna, dupa cum ne spune chiar preotul Alexandru Cotoraci, de la parohia „Sf. Mare Mucenic Mina”.\n\n„ In aceasta Prea-Slavita Noapte a Invierii, cand vin foarte multi, anume cei care din pacate nu vin pe parcursul anului, si nu avem unde sa-i primim. Atunci apelam la autoritatile locale sa ne ajute sa ne adunam undeva la acest praznic dumnezeiesc al bucuriei. Si ne-au pus la dispozitie cu toata bunavointa Plaza de Toros, caci nu au alta posibilitate. Insa aici suntem la mila lui Dumnezeu, caci nu avem acoperis. Ridicam noi unul firav deaspra locului de slujire, insa multimea credinciosilor sta sub cerul liber. In ultimii 2 ani ne-a udat pana la piele. Nici anul acesta nu credeam ca va fi altfel. Unora nu le-a convenit si s-au dus in alte parti, chiar daca acolo nu slujeste un preot ortodox, desi ei se pretind a fi ortodocsi si ca sarbatoresc acolo Pastile ‘in stil ortodox’! Nu vrem sa fie cu suparare, insa acesta este adevarul, si v-am ruga sa nu cenzurati asta, daca se poate. Pentru majoritatea insa nu e atat de important acoperisul. Vin sa se bucure de Invierea Domnului nostru Iisus Hristos, de biruinta Vietii asupra mortii. Cu vreo doua ceasuri inainte de miezul noptii, cand am inceput slujba, ca intotdeauna in cei sapte ani de cand am infiripat aceasta parohie, a stat ploaia si toti s-au bucurat nespus, am putut sluji linistiti, insotiti doar de un vantulet primavaratic, nu prea rece si nici prea puternic „, ne-a transmis parintele Cotoraci care a tinut sa aminteasca ca Pastile au fost date de trei frati, de loc din Spermezeu, jud.Bistrita-Nasaud: Sos Cornel, Alexandru si Ioan, cu familiile lor, care au adus paine si vin pentru toata obstea. Pe langa ei au ajutat mai multi consilieri ai parohiei, fara aportul si efortul carora era grea desfasurarea si organizarea in optime conditii si mai ales curatenia la final, la care au participat multi tineri.\n\n„ Nadajduim ca numai cu ajutorul lui Dumnezeu si cu sprijinul celor interesati, sa reusim sa ridicam biserica noastra pe terenul pe care l-am obtinut de la Primarie, de 1.681 mp, ca sa ne putem aduna si praznui Pastile, precum si toate sarbatorile, in propriul nostru lacas de cult „, ne-a mai precizat parintele Cotoraci.\n\nPentru toti romanii care au fost la slujba de Inviere, Pastele a fost o buna ocazie de a-si aminti de casa si de a se simti romani intr-o tara straina.",
        "label": "Spania"
    },
    {
        "title": "Doar 410 români întorşi din Italia şi Spania şi-au căutat de lucru în România",
        "content": "Statisticile autorităţilor române arată că din luna septembrie şi până la 31 ianuarie, doar 410 cetăţeani români, reveniţi acasă din Spania şi Italia au cerut, în ultimele şase luni, sprijinul ANOFM, a declarat la Madrid preşedintele Agenţiei, Silviu Bian. \n\n Aflat la Madrid pentru încheierea unui acord cu agenţia spaniolă de ocupare, INEM, Bian a precizat că România are în prezent cea mai mică rată a şomajului din Europa, 5,3%, şi că este pregătită pentru a face faţă unui eventual val de întoarceri a românilor din străinătate. În acest sens, românii care doresc să primească plata şomajului acasă, după o perioadă lucrată în Spania, pot beneficia de această plată timp de trei luni, la valoarea egală cu cea primită în Spania.\n\nDupă acest termen, românilor şomeri reveniţi acasă li se recalculează contribuţiile şi beneficiază de plata şomajului în baza legii din România, respectiv cu sumele adaptate la condiţiile din ţară. Preşedintele ANOFM a subliniat că în România există 16 mii de locuri de muncă vacante, dintre care două mii sunt în domeniul construcţiilor. Pentru sprijinul celor care se întorc şi caută un loc de muncă, ANOFM are un program de măsuri active, în cadrul cărora sunt prevăzute cursuri de recalificare, masă şi transport. Totuşi, a declarat Silviu Bianu, „nu putem avea un tratament special pentru românii din străinătate”. Deşi agenţia publică periodic locurile de muncă vacante şi oferă programe de sprijin pentru cei fără loc de muncă, doar 400 de români întorşi acasă din Spania şi Italia au cerut sprijin agenţiilor judeţene de ocupare a forţei de muncă.\n\nÎn cadrul deplasării în Spania, conducerea ANOFM a încheiat cu Agenţia spaniolă de ocupare a fortei de muncă INEM un protocol de colaborare care precede un acord mai amplu între ministerele Muncii din Spania şi Româniat. Beneficiarii direcţi vor fi românii din Spania care şi-au pierdut locurile de muncă din cauza crizei economice. \n\n Potrivit preşedintelui ANOFM, acordul va stabili un cadru larg de cooperare între cele două agenţii de profil din Spania şi România şi va implica operatorii de pe piaţa muncii: angajatorii, angajaţii, sindicatele şi alte organizaţii. Preşedintele ANOFM, Silviu Bian, a declarat la Madrid că unul din punctele acordului se va referi la proiectele de atragere a banilor din Fondul Social European şi în acest sens s-a declarat în favoarea parteneriatelor public-privat şi în acest sens a avut şi întâlniri şi cu asociaţii româneşti precum FEDROM sau FADERE. Sumele ar putea fi folosite pentru formare profesională, mediere şi reconversie, iar beneficiarii direcţi ar putea fi românii din Spania, aflaţi în situaţie dificilă din cauza crizei economice.\n\nAcordul între ministerele Muncii din cele două ţări va fi semnat la Bucureşti, în 4 mai, în prezenţa ministrului Muncii din Spania, Celestino Corbacho. Oficialul spaniol a declarat recent că cele două ministere caută soluţii pentru sprijinul românilor care şi-au pierdut locurile de muncă în Spania şi doresc să se întoarcă acasă. Numărul şomerilor români în Spania se apropie de 40 de mii, potrivit datelor oficiale.",
        "label": "Spania"
    },
    {
        "title": "Spaniol judecat pentru moartea unui român",
        "content": "Acuzatul nu voia ca fiica lui să fie împreună cu prietenul său român și se pare că l-a omorât ca să-i despartă.\n\nCrima s-a produs în decembrie 2013, în localitatea Requena din Valencia.\n\nPresupusul agresor, de naționalitate spaniolă, s-a dus la casa prietenului său român, care era și iubitul fiicei sale, după cum afirmă procurorul care a anchetat cazul.\n\nBărbatul, în vârstă de 63 de ani, avea o pușcă încărcată și ar fi tras asupra românului fără nici un fel de preaviz, direct prin perdeaua de la intrarea în casă. \n\n Românul a murit din cauza rănilor.\n\nAcuzarea consideră că suspectul era afectat „emoțional” de faptul că nu putea accepta ca fiica sa să aibă o relație sentimentală cu un străin. De aceea, procurorul cere o pedeapsă cu închisoare de 17 ani pentru crimă și pentru motivații rasiste.\n\nRomânul decedat era căsătorit, dar era separat de un an și jumătate de soția sa, cu care avea un copil. Procuratura din Valencia cere despăgubiri de 116.000 de euro pentru soție, 52.000 de euro pentru copil și 10.000 de euro pentru mama victimei.\n\nProcesul a început marți la Valencia și verdictul va fi stabilit de o curte cu jurați.",
        "label": "Spania"
    },
    {
        "title": "7 romani din Spania, arestati pentru trafic de persoane",
        "content": "Politia spaniola a arestat 7 romani acuzati ca faceau trafic cu persoane in regiunea Castilla La Mancha.\n\nGruparea racola muncitori din Romania pe care apoi ii aducea in Spania, si aici ii exploata la munca in agricultura. Romanii erau platiti prost, fara contracte legale si erau tinuti in conditii inumane, in hale si depozite pe camp.\n\nAncheta a inceput din martie 2011, cand politia a descoperit mai multi oameni cazati in depozite fara lumina si fara apa, in apropiere de Villarobledo (Albacete).\n\nIn urma cercetarilor derulate impreuna cu DIICOT Romania au fost depistate 80 de posibile victime, iar judecatorul ii va chema sa depuna marturie si pe romanii care s-au intors deja in tara.",
        "label": "Spania"
    },
    {
        "title": "Roman din Spania acuzat pentru o teapa de 6 milioane de euro",
        "content": "Un grup de agricultori spanioli din regiunea Valenciei acuza un cetatean roman pentru un presupus prejudiciu de 6 milioane de euro. Potrivit editiei online a cotidianului El Pais, Florin B., un intermediar de origine romana, ar fi inselat cu 6 milioane de euro mai multi producatori de portocale din regiunea Valencia si Castellon, inca din anul 2005.\n\nDenuntul a fost facut de Asociatia Valensiana a Agricultorilor (AVA-Asaja), potrivit cotidianului spaniol, care mentioneaza faptul ca romanul a inceput sa faca afaceri impreuna cu un asociat spaniol in 2005, prin firma El Canero y Babu. Avocatul agricultorilor, Rosa Torrijos, precizeaza ca „ Florin a invatat multe despre domeniu pentru ca asociatul sau avea multa experienta „.\n\nUn an mai tarziu, mai scrie El Pais, in sezonul 2006 – 2007, romanul a infiintat o alta firma numita Eurovalldigna Import Export. In urma contractelor incheiate prin intermediul celor doua firme, „ au fost generate neplati de aproximativ 2 milioane de euro „.\n\nCea mai importanta etapa din acest proces denuntat de agricultori se produce, potrivit El Pais, prin firma More than Fruits SL, cu care Florin B. nu are o legatura directa, insa administratorul apare ca fiind „ o femeie cu nume romanesc „. Cu toate acestea, asociatia agricultorilor nu are indoieli ca in spate s-ar afla romanul Florin, „ potrivit marturiilor adunate de la agricultori „, precizeaza avocatul Rosa Torrijos.\n\n„ More than Fruits este responsabila pentru cea mai mare inselaciune pe care am cunoscut-o vreodata „, precizeaza Torrijos pentru El Pais, „ nu a mai platit 4 milioane de euro nici la producatori, nici la transportatori, nici la firmele de contractari de muncitori. Nu a platit pe nimeni „.\n\nPresupusii pagubiti il relationeaza pe „ Roman ” si cu alte doua firme care ar fi „ tepuit ” alte firme mici si producatori. De cealalta parte, cotidianul spaniol nu prezinta si opinia acuzatului, dar mentioneaza ca judecatorii nu vor sa trateze dosarul ca fiind o inselaciune, ci mai degraba o problema mercantila, a unei firme care nu mai poate plati furnizorii. Avocata producatorilor din cadrul AVA se plange si de faptul ca judecatoriile isi paseaza cazul de la una la alta. „ Mi-a luat si un an si jumatate ca sa pot obtine aprobarea unei acuzari pentru inselaciune „, se plange avocatul.\n\nIn ciuda faptului ca Florin B. nu este condamnat printr-o sentinta judecatoreasca, cotidianul El Pais a intitulat articolul cu una proprie: „ Un intermediar roman inseala cu 6 milioane de euro mai multi agricultori ” ( Un intermediario rumano estafa seis millones a varios citricultores ).",
        "label": "Spania"
    },
    {
        "title": "Manifestari organizate in Spania cu ocazia Zilei Nationale a Romaniei",
        "content": "Ziua Nationala a Romaniei se sarbatoreste in Spania in special la sfarsitul saptamanii. Asociatiile romanesti din Spania, numeroase dar cu obiective comune, in principal cel de promovare a traditiilor si a culturii romanesti, organizeaza si in acest an degustari de produse romanesti, spectacole de folclor, expozitii de fotografie sau chiar concerte cu artisti importanti sositi din Romania special pentru aceasta ocazie.\n\nAstfel, Tudor Gheorghe va sustine un spectacol la Barcelona, unde intrarea este gratis si cine vrea sa doneze bani poate sa o faca pentru biserica ortodoxa care se ridica in oras. La Castellon, vor fi invitati Irina Loghin si Fuego, iar in sudul tarii, La Roquetas de Mar, unde traiesc peste 11 mii de romani, invitat special este ansamblul Paunita din Sangeorz Bai.\n\nAmbasada Romaniei organizeaza vineri, 2 decembrie o receptie pentru romani din comunitate si reprezentanti ai asociatiilor, dupa ce in 30 octombrie a fost organizat un concert de chitara oferit de Maxim Belciug.\n\nDe 1 decembrie, d ela ora 19, Biblioteca Publica „Antonio Mingote” din Madrid in colaborare cu Ambasada Romaniei, FEDROM si Asociatia Confluencias, inaugureaza o expozitie de costume populare romanesti, o conferinta despre „Urmele lasate de cultura romana”.\n\nAsociatia Romanilor din Brunete organizeaza un spectacol la sediul Centrului Cultural din Brunete in data de 2 decembrie de la ora 19: Dansuri – grupul folcloric traditional romanesc si trupa de dans modern; degustare de mancaruri traditionale romanesti.\n\n– Prezentarea expozitiei de desene infantile „Unitate in diversitate. Natiunea, o mare familie”. Schimb de desene cu Institutul „Mihai Eminescu” din Constanta (ora 18.00) – 1 decembrie.\n\n– Vineri, 2 decembrie: Concurs de povestiri scurte pentru copii: „Originea mea romana” (ora 18.00)\n\nParohia ortodoxa romana din Valdemoro „Sfintii Parinti Visarion, Sofronie si Oprea”, impreuna cu comunitatea romana din Valdemoro si cu sprijinul departamentului de Imigratie al Primariei din localitate, organizeaza a patra editie a intalnirii hispano-romane anuale, care va avea loc pe 3 decembrie, incepand cu ora 20.00 in „Centro de Empresas”, strada Gaspar Bravo de Sobremonte.\n\nLa aceasta intalnire, care are loc in cadrul manifestarilor de Ziua Nationala a Romaniei, va participa si Corala Theophilos din Turda, care va prezenta un spectacol de colinde si cantece traditionale romanesti. Ulterior, va avea loc o degustare de vinuri si preparate traditionele din Romania.\n\nAsociatia Culturala Hispano Romana „Gente” din Quintanar de la Orden (Toledo) organizeaza in 3 decembrie, de la ora 18, la Centrul Civic Principe de Asturias, o degustare gastronomica.\n\nAsociatia Romana din Altea va organiza vineri, 2 decembrie, la Centrul Social, un eveniment dedicat Zilei Nationale a Romaniei. Actiunea va incepe la ora 19.00. De-a lungul zilei vor mai avea loc degustari de bucate traditionale si vinuri romanesti.\n\nPe 4 decembrie, Asociatia romana „Casa Rumana Andalucia sin Fronteras” va organiza un eveniment dedicat Zilei Nationale a Romaniei, care va coincide si cu inaugurarea oficiala a asociatiei. Astfel, incepand cu ora 11.00, pe Pista Sportiva El Puerto, de la intersctiile strazilor Calle de San Marcos cu Avenida de Peru, vor avea loc evenimente culturale (concerte de muzica populara, expozitii de arta traditionala romaneasca etc.), sociale si economice (oficializarea infratirii dintre localitatile Roquetas de Mar si Sangeorz Bai).",
        "label": "Spania"
    },
    {
        "title": "Ajutorul de șomaj - salvarea multor români din Spania",
        "content": "Cel putin 50 de mii de români din Spania trăiesc din ajutorul de șomaj oferit de statul spaniol.\n\nUltimele date privind șomajul din Spania indică o scădere importantă a numărului de șomeri, înscriși la Oficiile de Munca SEPE, insă cifrele privind angajarea românilor nu înregistrează o creștere foarte mare.\n\nDoar 279.000 de mii de români lucrează legal în Spania, din cei aproape 930.000, înregistrati de Ministerul de Interne cu rezidență legală.\n\nNumărul românilor care depind acum de ajutorul de șomaj se menține la un nivel înalt. Românii reprezinta 21,64 la sută dintre străinii care primesc ajutor de șomaj în Spania.\n\nÎn același timp, numărul celor care caută un loc de muncă este mult mai mare. Statistica pe anul 2014 arăta că europenii erau cei mai numeroși șomeri din Spania dintre străini.\n\n230 de mii de cetățeni comunitari, majoritatea români, se aflau, anul trecut, în căutarea unui loc de muncă.\n\nÎn lista străinilor, pe luna aprilie, care primesc ajutor de somaj în Spania, românii (47.715) sunt urmați de imigranții din Maroc (42.534), Ecuador (11.988) și Bulgaria (11.223).\n\nNumărul celor care primeau ajutor de șomaj în decembrie 2014 era de 52.269. în timp anul trecut în aprilie munceau legal în Spania 266.330 de români.\n\nNumărul celor care beneficiază de ajutorul de șomaj este cu siguranță mai mare, dacă se iau în calcul și beneficiarii ajutorului de 426 de euro care este distribuit de guvernele regionale.",
        "label": "Spania"
    },
    {
        "title": "Ambasadorul Romaniei s-a intalnit cu asociatiile romanesti",
        "content": "Ambasada Romaniei la Madrid a organizat, joi 24 mai 2012, o noua intalnire a ambasadorului Romaniei, domnul Ion Vilcu, cu reprezentanti ai comunitatii romanesti din Spania.\n\nReuniunea, organizata in formatul Grupului de dialog – ce reuneste reprezentantii numeroaselor asociatii ale romanilor din Spania – a ocazionat un schimb de opinii, intre Ambasada Romaniei si mediul asociativ, pe o serie de teme prioritare pentru comunitatea romana, concordate in prealabil cu reprezentantii asociatiilor romanesti participante.\n\nTemele introduse spre dezbatere au privit: reformele guvernului spaniol si impactul acestora asupra comunitatii romanesti din Spania, rolul mediului asociativ in promovarea unei imagini de unitate si coeziune al comunitatii romanesti in relatie cu autoritatile spaniole; ocuparea fortei de munca din Spania si Romania: oportunitati de munca, cursuri de formare profesionala, legislatie (pensie, recunoastere vechime in munca, plata asigurarilor sociale; cooperarea intre sectia consulara de la Madrid si Asociatii (stadiul implementarii principalelor concluzii rezultate din ultima reuniune a Grupului de dialog din octombrie 2011).\n\nLa debutul reuniunii a participat viceconsilierul pentru probleme de imigratie din cadrul Guvernului Comunitatii Madrid, dl. Carlos Izquierdo Torres, iar la finalul dezbaterilor, reprezentanti ai Centrelor Hispano-Romane din Alcala de Henares si Coslada au realizat o prezentare succinta a programelor CEPI, precum si a modului de interactiune ale acestora cu mediul asociativ romanesc.\n\nIn cadrul interventiei sale, reprezentantul Comunitatii de Madrid a asigurat reprezentantii comunitatii romanesti de aprecierea si sprijinul guvernului regional de la Madrid, de importanta acordata de autoritatile spaniole cetatenilor romani, populatia straina cea mai numeroasa din Spania, considerand-o drept prioritara in definirea politicilor regionale de integrare. El a apreciat, totodata, relevanta dialogului aplicat, pragmatic, intre mediul asociativ si Comunitate si si-a exprimat interesul pentru interactiunea directa si organizarea in comun de actiuni care sa ofere vizibilitate comunitatii romanesti din Spania.\n\nLa randul sau, ambasadorul Ion Vilcu a propus ca ambasada sa defineasca o agenda care sa includa 2 – 3 actiuni de anvergura pentru 2012, adresate comunitatii romane, co-autorate de ambasada, Guvernul Comunitatii Madrid si mediul asociativ romanesc, care sa ofere vizibilitate si sa duca la intarirea coeziunii comunitatii romanesti din Spania.",
        "label": "Spania"
    },
    {
        "title": "Apel către comunitate pentru repatrierea unui român",
        "content": "Va rugam din suflet sa ne ajutati sa putem trimite in Romania corpul neinsufletit al prietenului nostru STEFAN COTCURUS de 26 de ani, din Buzau care, miercuri 09/06/2010, a murit in urma unui stop cardiac. Cei care se pot ocupa de trimiterea lui in Romania au cerut 4000 de euro dintre care noi prieteni si cei care l-au cunoscut si oameni de pe strada pe care i-am abordat am putut strange suma de 1500 de euro, insa mai trebuie destui pana la suma finala.\n\nVa rugam sa ne ajutati cu ce puteti ca familia lui care am inteles ca este foarte amarata sa poata sa il inmormanteze asa cum cade unui roman care nu a vrut decat sa aiba o viata mai buna departe de saracia care a venit peste noi toti cetatenii Romaniei. Va rugam sa ne raspundeti la acest mesaj disperat si dispunem de toate actele necesare pentru a sustine credibilitatea acestui caz. Numele meu este Alina si nr. de tel este 670460390.",
        "label": "Spania"
    },
    {
        "title": "Corlăţean va taia panglica noului consulat de la Madrid",
        "content": "Ministrul Afacerilor Externe, Titus Corlăţean, se deplaseaza la Madrid ca sa inaugureze noul sediu al Sectiei Consulare si noua locaţie a Institutului Cultural Român.\n\nAmbasada Romaniei a anuntat ca, incepand de luni, 17 martie, noul sediu al Sectiei Consulare de la Madrid va fi in Avenida de la Albufera, 319. Institutia funcioneaza acum într-o vilă din Madrid de pe Avenida Cardenal Herrera Orria, nr. 134.\n\nMinisterul Afacerilor Externe al României a anunţat că ministrul român se va întâlni miercuri şi cu omologul său Jose Manuel Garcia-Margallo şi va avea o întrevedere cu preşedintele Senatului, Pio Garcia Escudero.\n\nPotrivit MAE vizita oficială „se înscrie în eforturile de intensificare a dialogului bilateral (n.n. cu Spania), pe baza acumulărilor pozitive din ultimii ani, care au permis ridicarea relaţiei la nivel strategic”.\n\nÎntre temele care vor fi abordate se numără: intensificarea dialogului politic bilateral şi a cooperării economice şi comerciale, situaţia comunităţii româneşti din Spania, dosare de actualitate la nivelul Uniunii Europene, precum alegerile euro-parlamentare din mai 2014, situaţia economico-financiară, parcursul european al Republicii Moldova, evoluţiile din Ucraina şi subiecte de interes pe plan internaţional, printre care Summit-ul NATO din septembrie 2014 şi situaţia din Orientul Mijlociu, îndeosebi evoluţiile din Siria.",
        "label": "Spania"
    },
    {
        "title": "Record de contribuabili români în Spania",
        "content": "În luna iunie, în Spania s-au înregistrat la Asigurările Sociale ( Seguridad Social ) un număr record de români, angajaţi legal – 267.216. Cel mai mare număr de români angajaţi legal în Spania a fost înregistrat în mai 2008, când aceştia ajungeau la 265.394. De atunci au început să se simtă efectele crizei economice şi numărul a scăzut în mod dramatic până în ianuarie, anul acesta, ajungând la 234.198 de afilieri.\n\nDe la începutul anului însă, românii au început să se orienteze spre alte sectoare, în special agricultură şi astfel reuşesc să-şi găsească de muncă mai repede decât celelalte comunităţi de străini.\n\nPrincipalul sector în care muncesc acum românii din Spania este cel reglementat prin „ Regimen General ” (Servicii, Construcţii etc.) – 160.933, în timp ce numărul persoanelor fizice autorizate a scăzut la 28.401 (în martie 2008 erau 48.284 de autonomos ), dar a crescut numărul angajărilor în agricultură, până la datele actuale de 62.768, iar numărul românilor care muncesc în casă se menţine în jurul a 14.963 de angajări. Românii care beneficiază de şomaj la ora actuală, în Spania, sunt în jur de 43.200.",
        "label": "Spania"
    },
    {
        "title": "„Băi! Ăsta ne împuşcă!”",
        "content": "Cei doi români împuşcaţi, recent, de un cetăţean spaniol în San Sebastian de los Reyes se află în continuare în spital în Madrid, unde primesc îngrijiri medicale, iar starea unuia dintre ei este destul de gravă. Vasile D., în vârstă de 33 de ani, se află înternat la Spitalul La Paz cu răni grave, după ce medicii au fost nevoiţi să-i extirpe un testicul şi au găsit alice în ficat şi într-unul dintre plămâni. Starea lui este stabilă, însă deosebit de gravă. Radu C. de 29 de ani, celălalt român, agresat şi el în 21 februarie, pe o stradă retrasă din San Sebastian de los Reyes, a suferit răni la nivelul feţei şi va avea nevoie de o operaţie estetică.\n\nPe parcusul anchetei s-a descoperit că agresorul, Esteban R. S., un cetăţean spaniol de 51 de ani, l-a convocat la o întâlnire pe Radu C., cu care avea o înţelegere pentru executarea unei lucrări şi căruia i-a dat un avans de 1500 de euro. La acea întâlnire, la care se îndrepta fără nici o grijă, Radu a venit împreună cu prietenul său Vasile D., care se pare că nici nu-l cunoştea pe Esteban R. S. şi nu avea vreo relaţie comercială cu el.\n\nLa ora întâlnirii, când se întuneca deja, pe o stradă mai puţin circulată, spaniolul a venit înarmat cu o puşcă cu alice, pe care cei doi nu au văzut-o decât atunci când Esteban s-a apropiat de maşină, iar Radu C. a exclamat prea târziu: „ Băi! Ăsta ne împuşcă! ”. Doar el a apucat să se lase în jos, în timp ce Vasile, aflat la volanul maşinii care de abia se oprise, a primit, din plin, un foc în piept. Apoi, Esteban, fără să spună absolut nici un cuvânt, s-a dus în partea copilotului şi l-a împuşcat prin geam şi pe Radu C., cel cu care avea, se pare, înţelegerea de a executa o lucrare.\n\nDupă aceea, agresorul a început să-şi încarce puşca cu două ţevi şi s-a întors în dreptul lui Vasile pe care l-a mai împuşcat o dată în zona inghinală. Între timp, celălalt român a reuşit să iasă din maşină şi a fugit, scăpând de agresor. Poliţia spaniolă l-a reţinut la scurt timp pe Esteban R. S., care este acuzat de tentativă de omor, iar într-o maşină de-a lui a fost găsită o puşcă de vânătoare cu alice care a fost ridicată pentru efectuarea probelor balistice.\n\nÎncă de la început, cetăţeanul spaniol a negat că ar fi autorul teribilei agresiuni, însă Radu C. şi un martor ocular l-au recunoscut. În prezent, el se află în arestul Poliţiei spaniole, iar ancheta continuă în colaborare cu Poliţia română. „ Ne-am oferit sprijinul încă de la început în această anchetă, iar acum colaborăm împreună cu Poliţia spaniolă pentru a determina cauzele şi modul în care s-a produs agresiunea celor doi români ”, ne-a declarat comisarul Codruţ Vârcolacu, şeful Biroului Ataşatului de Interne din cadrul Ambasadei României din Spania.\n\nFamiliile celor doi români sunt alături de ei şi nu-şi pot explica încă cum s-a ajuns până aici. Din informaţiile actuale, se pare, că într-adevăr, Esteban R. S. îi ceruse lui Radu să execute o lucrare de reamenajare interioară într-un imobil şi pentru asta i-ar fi dat un avans de 1500 de euro, bani cu care românul a comandat materialele. După aproape două săptămâni, văzând că lucrarea nu avansa cum şi-ar fi dorit şi crezând că a fost înşelat, Esteban a decis să pună lucrurile „ la punct ” şi l-a chemat pe Radu la o întâlnire pe o stradă mărginaşă, la care el a venit cu puşca.",
        "label": "Spania"
    },
    {
        "title": "Roman acuzat ca a violat o femeie in Malaga",
        "content": "Politistii spanioli din Malaga au retinut un roman de 37 de ani, acuzat ca a violat o femeie de 38 de ani. Politia precizeaza ca romanul ar fi amenintat-o pe femeie, cu un obiect contondent, ca sa nu se opuna intentiilor sale si sa intretina raporturi sexuale cu el.\n\nAcuzatul, identificat cu initialele M.P., ar fi violat-o pe femeia de nationalitate spaniola dupa ce aceasta l-ar fi condus acasa la el, marti in jurul orei 3 noaptea. Femeia afirma ca l-a cunoscut pe roman in acea seara si ca atunci cand a intrat in casa cu el, acesta ar fi luat un obiect ascutit cu care a amenintat-o ca o omoara daca nu face ce-i spune. De teama, victima spune ca a acceptat sa intretina raporturi sexuale cu romanul.\n\nPotrivit Politiei Locale, citata de cotidianul spaniol El Mundo, in dimineata urmatoare femeia a reusit sa-l convinga pe presupusul agresor sa iasa impreuna afara din locuinta si, ulterior, cand s-a apropiat de o sectie de Politie a cerut ajutor politistilor.\n\nIn timp ce femeia povestea ceea ce i s-a intamplat, o alta patrula de Politie il interpela pe cetateanul roman care spunea ca o cunoaste pe aceasta de o saptamana si ca era prietena lui. Cand l-au intrebat insa cum o cheama, romanul a spus alt nume. \n\n Ulterior, femeia a fost dusa la spital pentru a proba cele denuntate de ea, iar romanul a fost arestat si pus la dispozitia judecatorului.",
        "label": "Spania"
    },
    {
        "title": "Un român din Murcia şi-a făcut colibă în faţa casei fostului patron",
        "content": "Constantin Stancu este un cetăţean român din Murcia care a declanşat un prostest neobişnuit sau poate nu atât de neobişnuit, având în vedere vremurile pe care le trăim. Românul îi cere fostului său patron plata a 13 salarii, în total 15 mii de euro. Pentru că până acum solicitările sale nu au avut succes, românul a decis să construiască o colibă în faţa locuinţei fostului său şef şi a făcut câteva pancarte mari în care povesteşte tot ce i s-a întâmplat. Acolo stă zi şi noapte.\n\nPotrivit publicaţiei locale La Verdad de Murcia , Constantin, în vârstă de 60 de ani, spune că a muncit pentru şeful său din 2006, pentru care a construit piscine. Din mai, anul acesta, Constantin Stancu s-a săturat să muncească fără să fie plătit şi doar ca să aibă unde dormi, adică într-o cameră fără ferestre, în casa patronului său.\n\nDe atunci, s-a instalat în faţa vilei acestuia din localitatea Casillas ca să protesteze. Între timp a mai aflat şi faptul că din august, anul trecut, nu i-au mai fost plătite asigurările sociale şi nu poate beneficia pe această perioadă de ajutorul de şomaj.\n\nPatronul, J.P.M. i-a distrus de câteva ori coliba, ba chiar i-a luat salteaua şi mobilul şi chiar a încercat să-i distrugă construcţia improvizată intrând în ea cu maşina. Stancu l-a acuzat pe fostul său patron de agresiune, iar acesta spune că nu mai rezistă şi că vrea să-i ceară românului despăgubiri pentru daune morale. Patronul se apără spunând că Stancu lucra pentru altă firmă, cu toate că stătea la el în casă şi de aceea nu acceptă reclamaţiile sale. Românul continuă să protesteze în faţa casei patronului spaniol, care potrivit unei prietene a lui Stancu, ar fi ameninţat că-i dă foc la colibă dacă nu renunţă la protest.",
        "label": "Spania"
    },
    {
        "title": "Premierul Victor Ponta s-a caciulit degeaba la Madrid",
        "content": "Vizita premierului Romaniei la Madrid nu a schimbat cu nimic situatia dureroasa a romanilor din Spania, afectati de somaj si de restrictiile pe piata muncii impuse de guvernul spaniol.\n\nVictor Ponta s-a intalnit, luni, 22 iulie, cu premierul Mariano Rajoy, cu regele Juan Carlos si cu presedintele regiunii Madrid, Ignacio Gonzalez si tuturor le-a multumit pentru felul in care „este tratata comunitatea romaneasca”.\n\n„ Sunt foarte mândru de faptul că, românii care trăiesc aici muncesc, plătesc taxe, efortul lor se alătură efortului general de dezvoltare a regiunii şi de relansare economică pentru Madrid şi pentru Spania „, a spus premierul Victor Ponta in fata oficialilor de la Madrid.\n\nPonta: Românii nu mai vor sa munceasca in strainatate \n\n\n\nIn cele doua ore de reuniune cu Mariano Rajoy, la sediul guvernului, premierul Romaniei nu a cerut ridicarea restrictiilor pe piata muncii pentru cetatenii romani, dar i-a oferit asigurari omologului spaniol ca firmele spaniole sunt asteptate sa acceseze lucrarile de infrastructura din Romania, finantate cu bani europeni. {gallery}stories/ponta-la-madrid{/gallery} {jathumbnail off}\n\n„ Despre restricțiile pe piața muncii, 1 ianuarie va fi momentul în care nu doar Spania, ci și Marea Britanie și celelalte țări vor ridica ultimele restricții. Cred că nu este atât de important acest moment, 1 ianuarie, pentru că în conformitate cu toate studiile independente pe care le-am făcut, nu mai există în acest moment un număr semnificativ de cetățeni români care vor să meargă să muncească în străinătate”, a spus premierul Victor Ponta in cadrul conferintei de presa de la finalul intalnirii, dorind sa transmita ideea ca „nu va exista o creștere semnificativă nici în Marea Britanie, nici în Spania, nici în alte părți „, a spus Ponta referitor la problema restrictiilor aplicate romanilor.\n\nPremierul român nu cunoştea situaţia complicată în care se afla acum majoritatea românilor din Spania care, de la 22 iulie 2011, au un regim legal mult mai strict decat cel al strainilor din afara Uniunii Europene. \n\n Nu i-a cerut premierului Rajoy sa renunte la restrictii, cu toate ca acestea nu numai ca au restrans accesul romanilor la locurile de munca, dar i-au lasat pe multi rezidenti vechi in Spania fara asistenta medicala si fara drept de munca. \n\n Nici problemele legate de acordarea cardului sanitar in Spania, care a fost conditionata inca de anul trecut de guvernul spaniol prin detinerea unui contract de munca sau a unei asigurari private, nu au incaput pe agenda celor doi sefi de guverne.\n\nPonta a apreciat faptul ca „ Spania, în momente dificile din punct de vedere economic, s-a dovedit o țară primitoare cu românii, că este o țară în care nu am avut niciodată problem de discriminare, probleme de rasism „, uitand de cazuri precum cel al primarului anti-romani din Badalona, popularul Garcia Albiol, care a distribuit publicitate electorala cu mesajul „ Nu vrem romani „. \n\n\n\nPremierul României a spus ca-şi doreşte ca românii care stau in Spania să contribuie la iesirea din criza a tării. „ Pentru România, faptul că o parte importantă dinamică a populației din România – vorbesc de oameni activi, populație activă, cu bună pregătire – muncesc în Spania, este o mândrie, dar poate este o pierdere pentru economia noastră, însă un ajutor și un sprijin pentru efortul de relansare economică al Spaniei, care se va reflecta și în România, în mod pozitiv. Sper și îmi doresc ca românii care trăiesc aici să facă numai lucruri bune, iar pe cei care fac lucruri rele, împreună să îi sancționăm „, a mai adăugat Victor Ponta.\n\nPremierul nu a cerut explicatii nici pentru discriminarea administrativa a romanilor din Spania care trebuie sa astepte luni de zile, mai ales in regiunea Madrid, ca sa obtina certificatul de rezidenta NIE, document pe care ceilalti cetateni europeni il primesc pe loc, la alte birouri speciale ale administratiei spaniole.\n\nPentru firmele spaniole care ar putea dezvolta lucrari in Romania, accesand fonduri europene, guvernul Romaniei a promis ajutor si deschidere. Fiind intrebat despre ce garantii au fost oferite firmelor spaniole, si premierul Ponta si Mariano Rajoy au negat ca ar exista un regim preferential pentru firmele spaniole. \n\n\n\n„ Eu nu am cerut şi nici n-o să cer nicio garanţie primului-ministru. Ceea ce i-am spus a fost că firmele spaniole sunt întreprinderi cu experienţă, competitive, care vor să lucreze, care merg la concursuri şi care concurează cu alte multe întreprinderi din alte ţări, dar ceea ce am explicat, ceea ce am ştiut de la multe persoane, e că sunt firme care au demonstrat că sunt competitive „, a declarat premierul spaniol Mariano Rajoy, dupa care Ponta a spus ca „ atribuirea contractelor se face în baza legislaţiei europene, însă ceea ce am garantat premierului Rajoy este faptul că avem o experienţă pozitivă, până acum, în ceea ce priveşte proiectele efectuate deja de companii spaniole, de faptul că piedicile birocratice, uneori juridice, le avem în vedere şi pe cele mai multe le-am îndepărtat „.\n\nPremierul Ponta a recunoscut eforturile bugetare ale Spaniei, acordand astfel un vot gratuit politicii de austeritate pe care Mariano Rajoy o aplica de mai bine de un an si jumatate, in ciuda rezultatelor economice slabe. \n\n\n\n„ Cred foarte mult în faptul că eforturile făcute de Guvernul Spaniei pentru a lua măsurile necesare de relansare economică, de ajustare structurală, sunt măsuri necesare, care asigură o viitoare dezvoltare comună a Spaniei, a întregii Europe „, a declarat Victor Ponta, pana de curand un adept al principiilor socialismului francez, de diminuare a masurilor de austeritate. \n\n\n\nDe cealalta parte, Rajoy a spus ca Romania este un partener strategic pentru Spania, cu toate ca ultima vizita oficiala a unui premier spaniol in tara noastra a avut loc in 2001. \n\n „ Principalul rezultat al acestor întâlniri a fost să constatăm că Spania și România sunt parteneri strategici și, prin urmare, vom intensifica contactele bilaterale în toate domeniile, inclusiv întâlnirile la cel mai înalt nivel și care vor include participarea mai multor miniştri „, a spus Mariano Rajoy.\n\nÎntâlnire cu românii timp de 10 minute \n\n\n\nComunitatea românească de la Madrid nu a avut practic ocazia sa-i ceara explicatii sau ajutor premierului Victor Ponta pentru ca acesta nu a rezervat timp pentru o astfel de intalnire. Dupa ce a multumit autoritatilor spaniole pentru faptul ca „ romanii platesc taxe „, Ponta a plecat de la sediul guvernului regional.\n\nPana la iesirea din cladire, premierul Ponta a trecut prin multime, a dat mana cu mai multi presedinti de asociatii, preoti sau romani care voiau sa se fotografieze cu el si le-a promis ca „ data viitoare va sta mai mult „. Aşa-zisa intalnire cu comunitatea de la Madrid, prima pentru Victor Ponta, a durat 10 minute, timp in care in jurul premierului a fost o imbulzeala continua. Nu a fost timp pentru discutii serioase nici despre proiectele romanilor si nici despre teme la fel de importante precum sunt calitatea serviciilor consulare si nivelul ridicat al taxelor platite la consulate. \n\n\n\nUltima intalnire de pe agenda incarcata a premierului Ponta a fost o reuniune scurta cu Regele Juan Carlos I. Pe parcursul intregii zile, Victor Ponta a evitat interpelarile presei romanesti, dar la final a participat la o emisiune speciala de televiziune, unde a spus din nou cat de bine s-a simtit in Spania.\n\nProblemele romanilor din Spania nu s-au aflat nici o clipa pe agenda de discutii a premierului Victor Ponta cu autoritatile spaniole. \n\n Premierul Victor Ponta a urmat traditia guvernantilor romani din ultimii 20 de ani care, de fiecare data cand ies in Europa, pleaca fruntea si pupa mana „boierului”, chiar daca nu le cere nimeni asta. Mai mult, premierul si-a pus cenusa in cap, fara sa fie nevoie, pentru cazurile in care romanii comit infractiuni. \n\n Inca o data, oficialii romani au dovedit ca nu cunosc si nu-i intereseaza situatia reala a romanilor din Spania, iar primul indiciu este acela ca vorbesc mereu de un milion sau 900 de mii de romani, in timp ce datele statistice nu indica mai mult de 870 de mii romani (sursa: Institutul National de Statistica – INE), rezidenti in Spania.",
        "label": "Spania"
    },
    {
        "title": "Doi români morți în Arganda del Rey - posibilă crimă pasională",
        "content": "Locuitorii orașului madrilen Arganda del Rey sunt încă sub șocul descoperirii pe care au făcut-o serviciile de urgență noaptea trecută în locuința unor români.\n\nO tânără de 25 de ani a fost găsită moartă într-o locuință din Arganda del Rey, un oraș aflat la 30 de kilometri de Madrid.\n\nPotrivit publicației 20 Minutos, echipajele de urgență au găsit corpul neînsuflețit al tinerei care prezenta răni la gât, provocate cu o armă albă. În aceeași locuință a fost găsit și corpul unui bărbat care fusese spânzurat.\n\nPrimele informații, citate de presa spaniolă, indică posibilitatea unei crime pasionale, care ar fi putut fi comisă de bărbatul găsit mort, un român de 29 de ani.\n\nSe pare că acesta se despărțise de tânăra femeie acum o lună și aseară a revenit la domiciliul acesteia unde s-a produs tragedia.\n\nVecinii au fost cei care au anunțat serviciile de urgență la scurt timp după miezul nopții și investigațiile arată că bărbatul nu avea antecedente, iar tânăra nu denunțase niciodată acte de violență de gen.\n\nCrima a impresionat-o și pe Cristina Cifuentes, președintele guvernului regiunii Madrid, care a transmis condoleanțe familiilor afectate, prin Twitter.\n\nPrimăria orașului Arganda del Rey a anunțat că va organiza o ședință extraordinară, iar la ora 20 se va ține un moment de reculegere.",
        "label": "Spania"
    },
    {
        "title": "Tanara insarcinata ucisa si aratata familiei pe webcam",
        "content": "Un roman din Torrejon de Ardoz este acuzat ca si-a ucis sotia insarcinata si a aratat cadavrul pe webcam familiei sale din Romania. Tatal acestuia a anuntat Politia Romana, care a alertat politia spaniola prin intermediul Biroului Atasatului de Interne de la Ambasada Romaniei de la Madrid. Presupusul autor al crimei Dorel Marcu, de 21 de ani, ar fi spus ca o sa-si ucida si cumnata in varsta de 13 ani, fapt care a determinat interventia urgenta a politiei.\n\nPolitistii au ajuns insa dupa doar 45 de minute dupa alerta si l-au retinut pe tanar. Potrivit informatiilor difuzate de autoritati, agresorul si-a strangulat sotia, iar cearta ar fi fost provocata de gelozie si de faptul ca prietena lui, Viorela, de 19 ani, cu care avea o fetita de 3 ani, i-ar fi spus ca era insarcinata cu alt barbat.\n\nSe pare ca acest lucru ar fi declansat furia lui Dorel si acesta ar fi strangulat-o dupa care si-a contactat familia pe chat ca sa arate ce a facut. Cei doi erau din Copsa Mica si traiau de aproape 2 ani la Madrid, in Torrejon de Ardoz, unde locuiau impreuna cu familia Viorelei. Dorel Marcu a fost retinut si urmeaza sa fie judecat pentru asasinat, potrivit codului penal spaniol care prevede pedepse de pana la 20 de ani de inchisoare.",
        "label": "Spania"
    },
    {
        "title": "Valencia: 56 de români furau cupru şi-l \"exportau\" în China",
        "content": "Autorităţile spaniole au arestat 56 de români şi 2 spanioli care formau o bandă de hoţi de cupru, care a sustras până acum o cantitate importantă de cabluri din acest metal.\n\nGarda Civilă spaniolă a confiscat 350 de tone de cupru în valoare de 1,5 milioane de euro, pe care banda îl vindea în Spania sau în străinătate, în China. Investigaţiile poliţiei au început în urmă cu câteva luni şi s-au finalizat recent cu arestări în masă. Operaţiunea s-a numit „ Dacia ” şi s-a desfăşurat în mai multe localităţi din regiunea Valenciei.\n\nGarda Civilă a precizat că organizaţia hoţilor de cupru era foarte bine structurată şi se ocupa cu sustragerea cablurilor de cupru de la instalaţiile de irigaţii sau de la instalaţiile electrice. Pagubele comise de hoţii de cupru sunt foarte mari şi până acum autorităţile au identificat 50 de furturi ai căror autori sunt membrii acestui grup. Beneficiile erau importante, mai ales că, potrivit poliţiei, şeful grupării ar fi câştigat în ultimele două luni peste 80 de mii de euro din vânzarea cuprului furat.\n\nÎn urma controalelor efectuate la domiciliile arestaţilor, anchetatorii au găsit diverse obiecte electronice şi echipamente, care au fost expuse la sediul Gărzii Civile din localitatea Ribarroja del Turia (Valencia), pentru recunoaşterea lor de către proprietarii păgubiţi.",
        "label": "Spania"
    },
    {
        "title": "Înfrăţire la San Fernando cu Vaslui şi Câmpia Turzii",
        "content": "Primăria din localitatea madrilenă San Fernando de Henares a finalizat procedura de înfrăţire a oraşului cu localităţile Vaslui şi Câmpia Turzii. În urma unui sondaj realizat printre locuintorii oraşului San Fernando, primăria a descoperit că majoritatea intervievaţilor ar dori o relaţie mai strânsă cu aceste două localităţi din România.\n\nÎn San Fernando de Henares trăiesc aproximativ 5000 de români. Pentru semnarea acordului de înfrăţire, autorităţile spaniole au organizat o întâlnire prin care au fost semnate actele de înfrăţire. În acest sens, la San Fernando de Henares s-au deplasat două delegaţii din partea oraşelor Vaslui şi Câmpia Turzii, conduse de primarii Vasile Pavăl şi, respectiv, Ioan Vasinca.\n\nPrin această înfrăţire se doreşte întărirea relaţiilor între oraşele implicate pentru intensificarea integrării cetăţenilor români, precum şi derularea unor schimburi profesionale între cele două administraţii.\n\nPrimarul oraşului San Fernando de Henares, Julio Setién, a remarcat că în ciuda distanţelor între cele trei oraşe există foarte multe asemănări. Înfrăţirea a fost marcată şi de o festivitate organizată în 24 martie la Teatrul Federico García Lorca.",
        "label": "Spania"
    },
    {
        "title": "4 români morți la Toledo",
        "content": "Patru români au murit și alte patru persoane au fost rănite într-un accident rutier petrecut joi seară pe o șosea regională din provincia Toledo.\n\nTragedia a avut loc în jurul orei 22, în apropierea localității Escalonilla, la kilometrul 23 de pe CM-4009.\n\nDin motive necunoscute deocamdată, două mașini care circulau din sens opus s-au ciocnit într-o zonă în care drumul este drept.\n\nCele 4 victime sunt români cu vârste între 45 și 58 de ani și călătoreau în același autoturism.\n\nDin cauza violenței coliziunii, autoturismele au fost distruse complet, iar pompierii au fost nevoiți să lucreze aproape două ore ca să descarcereze corpurile neînsuflețite.\n\nPresa spaniolă, care citează Garda Civilă, precizează că una dintre victime nu a fost încă identificată, dar că se crede că este de naționalitate română.\n\nCei patru răniți se pare că sunt de naționalitate spaniolă și sunt rezidenți în localitatea La Puebla de Montalbán, aflată în apropiere. Unul dintre supraviețuitorii accidentului se alfă internat în stare gravă la spitalul La Paz din Madrid.",
        "label": "Spania"
    },
    {
        "title": "Defecțiune la calculatoarele consulatului din Madrid",
        "content": "Mai multe probleme tehnice au lăsat consulatul României din Madrid fără sistem informatic, ieri, 21 septembrie.\n\nAmbasada României a anunțat această situație printr-un comunicat publicat pe pagina web, precizând că toate problemele au fost rezolvate deja, iar astăzi pot fi oferite din nou toate serviciile consulare.\n\n” Din cauza unor probleme tehnice neprevăzute, care au afectat astăzi, 21 septembrie 2016, funcționarea aplicațiilor informatice prin intermediul cărora se procesează serviciile consulare, nu a fost posibilă deservirea tuturor cetățenilor care s-au prezentat la Secția Consulară a Ambasadei. În aceste condiții, personalul Secției Consulare a lucrat să soluționeze cu prioritate cazurile urgente și a manifestat întreaga disponibilitate pentru reprogramarea solicitanților de pașapoarte, conform solicitărilor acestora ”, informează Ambasada României din Spania.\n\n„Ne cerem scuze pentru neplăcerile create și vă asigurăm că am întreprins toate eforturile pentru a remedia în cel mai scurt timp posibil defecțiunile survenite. Dorim să mulțumim și pe această cale cetățenilor români prezenți astăzi la Secția Consulară pentru înțelegerea manifestată față această situație”, se mai specifică în comunicatul misiunii românești de la Madrid.\n\nSecția Consulară de la Madrid funcționează într-o clădire de birouri din cartierul Vallecas, unde a fost transferat in 2014.\n\nConsulatul Romaniei de la Madrid se muta intr-un sediu nou",
        "label": "Spania"
    },
    {
        "title": "Cadoul Spaniei pentru romani: Restrictii pe piata muncii si in 2013",
        "content": "Guvernul spaniol nu va ridica restrictiile pe piata muncii pentru romani in 2013. Comisia Europeana a aprobat prelungirea restrictiilor aplicate romanilor in 22 iulie 2011.\n\nCE a aprobat o cerere transmisa de autoritatile spaniole la 13 decembrie 2012 privind prelungirea restrictionarii temporare a accesului lucratorilor romani pe piata fortei de munca din Spania pana la 31 decembrie 2013, din cauza perturbarilor grave care afecteaza piata fortei de munca din aceasta tara, informeaza un comunicat dat publicitatii vineri la Bruxelles , dupa cum informeaza Agerpres.ro .\n\nAceste restrictii nu pot fi mentinute dupa sfarsitul anului 2013, intrucat restrictiile temporare impuse liberei circulatii a lucratorilor romani si bulgari trebuie anulate in toate statele membre incepand cu 1 ianuarie 2014.\n\nDecizia Comisiei se bazeaza pe o clauza specifica de salvgardare din Tratatul de aderare a Bulgariei si Romaniei incheiat in 2005. Aceasta clauza permite statelor membre care au ridicat restrictiile impuse lucratorilor din Bulgaria si Romania sa le restabileasca ulterior, in caz de perturbari grave ale pietei fortei de munca din statele respective, sub rezerva acordului din partea Comisiei.\n\nSpania si-a deschis piata fortei de munca pentru lucratorii romani si bulgari in 2009, dar in august 2011 CE a autorizat Spania sa restrictioneze temporar libera circulatie a lucratorilor romani pana la 31 decembrie 2012.\n\nRestrictionarea accesului lucratorilor romani la piata fortei de munca din Spania pana la 31 decembrie 2013 se aplica in toate sectoarele si regiunile, dar nu-i afecteaza pe romanii care erau deja activi pe piata spaniola a fortei de munca la 22 iulie 2011.\n\n‘De la jumatatea anului 2011, cand au fost reintroduse restrictiile privind accesul lucratorilor romani la piata fortei de munca, situatia economica si cea a pietei fortei de munca din Spania s-a inrautatit si mai mult. Am ferma convingere ca libera circulatie a muncitorilor trebuie promovata si ca restrictiile impuse acesteia nu rezolva problema ratei ridicate a somajului. Cu toate acestea, piata fortei de munca din Spania a fost foarte grav afectata de criza si, prin urmare, Comisia a fost de acord cu aceasta masura temporara’, a declarat Laszlo Andor, comisarul european pentru ocuparea fortei de munca, afaceri sociale si incluziune.\n\n‘Vom continua sa monitorizam indeaproape piata fortei de munca din Spania si nu vom ezita sa modificam sau sa revocam aceasta decizie de indata ce evolutia pietei spaniole a fortei de munca o va permite. In acelasi timp, trebuie ca si Romania, la randul sau, sa ia masuri adecvate pentru a stimula crearea de locuri de munca. Pentru a ameliora situatia ocuparii fortei de munca, incurajez ambele tari sa implementeze masurile prevazute in pachetele privind ocuparea fortei de munca si tineretul, prezentate de Comisie in acest an’, a adaugat Andor, citat in comunicat.\n\nSpania detine recordul in ceea ce priveste atat rata somajului in general – 26,2%, fata de 22,7% cu un an in urma -, cat si somajul in randul tinerilor, de 55,9%. La nivelul UE, rata medie a somajului este de 10,7%, iar in randul tinerilor, de 23,4%. Deoarece toate regiunile din Spania sunt afectate de niveluri ridicate ale somajului, perturbarile de pe piata fortei de munca nu sunt limitate la o anumita regiune.\n\nIn prezent, in Spania locuiesc 913 000 de romani, ceea ce reprezinta 17% din populatia de origine straina din Spania si indica o crestere anuala de 12 000. In conformitate cu Sondajul privind forta de munca in UE, rata somajului in randul romanilor din Spania este foarte ridicata, afectand 36,4% din populatia activa din punct de vedere economic, in comparatie cu 23,3% in cazul cetatenilor spanioli, noteaza comunicatul CE. Rata ocuparii fortei de munca in randul cetatenilor romani in varsta de munca (15-64 de ani) este de numai 50,8%.",
        "label": "Spania"
    },
    {
        "title": "7 ani de prostituție forțată în Spania",
        "content": "O româncă de 28 de ani a fost scăpată de polițiștii spanioli din ghearele unei perechi de compatrioți care o exploatau în cluburile din Alicante.\n\nTânăra a fost racolată în Italia, la Roma, când avea 21 de ani. I-au promis că va avea o slujbă în agricultură, dar a ajuns să fie ținută sub control de pereche în Alfaz de Pi (Benidorm).\n\nProxeneții locuiau împreună cu tânăra pe care timp de șapte ani au obligat-o să se prostitueze în provincia Alicante, dar și la frontiera cu Franța, în La Jonquera. \n\n Rețineau toți banii câștigați de tânără, care primea doar 6 – 7 euro pe zi.\n\nCei doi proxeneți erau căutați de poliție din 2010, în toată Europa, în baza unor mandate europene de arestare, dar au reușit să scape de justiție până acum.\n\nCercetările poliției au început de la o serie de documente false, care apartineau unui individ fugit din Romania, căutat pentru mai multe infractiuni si pe numele căruia autoritățile române emiseseră un mandat european de arestare.\n\nPerechea a fost arestată pentru trafic de persoane și apartenență la organizație criminală, iar bărbatul este acuzat și de agresiune sexuală asupra victimei.",
        "label": "Spania"
    },
    {
        "title": "Reacţii împotriva proiectului de a taxa cu 1% trimiterile de bani",
        "content": "Ca raspuns la masurile luate recent de catre domnul deputat de diaspora William Branza privitor la comunitatea romana din afara granitelor tarii, reprezentanti ai comunitatii romanesti din Spania, doresc expedierea prezentei scrisori catre biroul domnului deputat sus amintit:\n\nIn urma articolelor recente aparute in presa privind informatia asupra initierii proiectului legislativ de propunere a retinerii echivalentului a 1% din suma transferata de catre cetatenii romani in si din strainatate, solicitam domnului Wiiliam Gabriel Branza ales deputat în circumscripţia electorală nr.43 DIASPORA, colegiul uninominal nr.1 in Parlamentul Romaniei ca urmare a alegerilor parlamentare ce au avut loc in anul 2008 explicatii cu privire la actiunea domniei sale vis-a-vis de interesele celor pe care ii reprezinta. Consideram ca obligativitate cel putin morala din partea dlui. deputat initierea si mentinerea dialogului privind identificarea problemelor cu care romanii se confrunta, studierea posibilitatilor date ca solutii la aceste probleme, luarea deciziilor asupra acestora cat si planul de actiune in consecinta. Totodata, solicitam domnului deputat William Gabriel Branza:\n\n-retragerea proiectului in discutie \n\n -intocmirea si reprezentarea raportului de activitate cu privire la activitatile pe care domnia sa le-a realizat de la alegerea si numirea sa in calitatea pe care o detine si rezultatele obtinute pana in prezent, luna 21 Iunie 2010.” \n\n \n\n Solicitam adeziunea dvs. la prezenta solicitare.",
        "label": "Spania"
    },
    {
        "title": "Guvernul \"sparge banii\" pe 38 de secţii de votare în Spania",
        "content": "La alegerile prezidenţiale din 22 noiembrie, românii din Spania vor avea la „ îndemână ” 38 de secţii de votare, dublu faţă de alegerile parlamentare de anul trecut. Nu se ştie exact de unde a apărut această subită „ generozitate ” a Ministerului Afacerilor Externe, în timp ce la alegerile europarlamentare s-a invocat criza financiară ca principal impediment pentru înfiinţarea mai multor secţii. Conducerea MAE justifică decizia prin faptul că „ diaspora a solicitat suplimentarea numărului de secţii de votare „.\n\nAcesta este probabil cel mai prompt răspuns al MAE la „ chemarea ” diasporei. Deşi, ambasada de la Madrid se plângea mereu de dificultăţile logistice şi de lipsa de resurse umane pe care le întâmpină în cazul deschiderii de noi secţii de votare, „ inflaţia ” de secţii electorale de la viitorul scrutin va provoca, cu siguranţă, un haos în activitatea misiunilor diplomatice care trebuie să acopere toate regiunile din Spania.\n\nDe asemenea, dacă anul trecut se considera că organizarea alegerilor se face în raport cu participarea de la alte scrutinuri, în acest an, Guvernul Boc a lăsat cu limbă de moarte înfiinţarea unei adevărate reţele de secţii de vot, în ciuda faptului că anul trecut, la 20 de secţii au votat doar 6200 de cetăţeni.\n\nPe lângă asta, la alegerile prezidenţiale, în Spania se va vota cu orice document de identitate românesc valabil şi doar după ce se semnează o declaraţie pe propria răspundere că nu se va vota de două ori. Desigur, cei care s-ar gândi să voteze de mai multe ori se opresc, la gândul că îi paşte pedeapsa cu închisoarea.\n\nAşadar, dacă la uninominalul din 2008 a fost aplicată o aşa-zisă parodie de registru electoral şi românii au fost întorşi de la urne pentru că nu aveau acte de rezidenţă legală în Spania, acum permisivitatea este cât se poate de mare şi la fel este şi posibilitatea apariţiei unor fraude electorale sub forma „ turismului electoral ” cu autocarul sau cu… AVE! Această posibilitate este destul de viabilă în Spania, dacă este să luăm în calcul faptul că toată ţara poate fi străbătută pe autostradă într-o zi!\n\nÎntr-adevăr, diaspora a cerut mereu un acces liber la vot şi mereu a fost propusă varianta votului electronic sau prin poştă, însă niciodată, partidele politice parlamentare din România, fără excepţie, nu au zăbovit asupra propunerilor, pentru că mereu a fost invocată, neoficial, posibilitatea fraudei electorale. De aceea este cât se poate de surprinzătoare această deschidere a Guvernului faţă de dorinţa românilor de a vota.\n\nDe aceea, MAE va recurge şi la spaţii pentru amenajarea secţiilor de votare în afara misiunilor şi consulatelor, iar în etapa următoare, adică într-o lună de zile, misiunile trebuie să identifice aceste sedii care să corespundă şi să asigure organizarea alegerilor potrivit legii. Pe lângă cheltuielile de înfiinţare a secţiilor, un cost important îl va avea trnsportul prin mesagerie urgentă a tonelor de buletine de vot, care se vor tipări în ţară.\n\nNu se cunosc deocamdată cheltuielile acestei operaţiuni electorale fără precedent, dar din partea MAE şi a ambasadei de la Madrid nu se plânge nimeni. Misiunea diplomatică a luat deja postura de executant şi de ceva vreme practică faţă de presa românească din peninsulă doar diplomaţia Rexona – cea mai eficientă împotriva „ transpiraţiei ” informaţiilor.\n\nDe la MAE, justificările pentru „ investiţie ” sunt date de tipul scrutinului. „ De obicei, pentru genul acesta de alegeri, interesul este mai mare, deci, automat, şi MAE trebuie să depună toate eforturile pentru a organiza mai multe secţii de votare „, a precizat Oana Marinescu, director general de Diplomaţie Publică în cadrul MAE, într-o conferinţă de presă.\n\nÎn consecinţă, în Spania, românii care vor dori să-şi exprime opţiunile la alegerile prezidenţiale o vor putea face, după cum susţine MAE, în secţiile care se vor înfiinţa la Madrid, Castellón de la Plana, Bilbao, Ciudad Real, Roquetas De Mar, Almeria, Barcelona, Alcazar De San Juan, Santiago De Compostela, Cuenca, Guadalajara, Toledo, Badajoz, Girona, Cordoba, Granada, Huesca, Albacete, Zaragoza, Sevilla, Alcalá de Henares, Coslada, Valencia, Torrejón de Ardoz, Las Palmas de Gran Canaria, Palma de Mallorca, Alicante, Taragona, Gijon, Lerida, Lepe, Huelva, Murcia, Málaga, Logrono şi Burgos. Cu siguranţă că gestul administraţiei româneşti nu va rămâne nerăsplătit şi românii se vor înghesui să-şi aleagă viitorul preşedinte!",
        "label": "Spania"
    },
    {
        "title": "Stagii la Ambasada României de la Madrid",
        "content": "Ambasada României în Spania oferă studenților, masteranzilor, doctoranzilor și absolvenţilor aflaţi la început de carieră, cetăţeni români, oportunitatea de a efectua un stagiu în cadrul secției politice și secției consulare.\n\nMisiunea diplomatică a țării noastre la Madrid precizează într-un comunicat, publicat pe pagina web, că stagiul se desfăşoară strict pe bază de voluntariat, nefiind remunerat. Stagiarii trebuie să îşi asigure singuri cheltuielile de întreţinere, cazare şi transport în perioada stagiului la Madrid. Durata stagiului poate varia între 1-3 luni, fiind preferate cele pe o durată mai mare în intervalul menţionat. Cunoaşterea foarte bună a limbilor română şi spaniolă este obligatorie (scris şi vorbit). \n\n Prin programul oferit, stagiarii se vor putea familiariza cu specificul activității diplomatice, desfășurându-și activitatea sub îndrumarea unui diplomat/consul. Activitatea stagiarului depinde de profilul candidatului și va fi adaptată necesităților activității diplomatice/consulare. Pe durata perioadei de stagiu sau la sfârşitul acestuia, stagiarul are posibilitatea să prezinte o lucrare de sinteză proprie, pe un subiect de interes ales împreună cu diplomatul/consulul coordonator. \n\n Pentru dosarul de candidatură sunt necesare următoarele documente, în limba spaniolă sau în limba română: Curriculum vitae; scrisoare de intenţie/motivație, în care să fie prezentat succint scopul şi obiectivele principale pentru care se solicită stagiul de pregătire; scrisoare de recomandare din partea unui profesor/angajator; copie după cartea de identitate/ paşaport. \n\n În cazul selecției dosarului, candidatul va fi intervievat și poate fi supus unei probe practice. Candidatul va fi evaluat în funcție de istoricul academic/profesional, cât și în funcție de cunoștințele de politică internă/externă/economică/europeană dobândite. \n\n Dosarul de candidatură va fi trimis prin e-mail la adresa secretariat@embajadaderumania.es. Mai multe informații pe http://madrid.mae.ro/node/1239",
        "label": "Spania"
    },
    {
        "title": "Reactia Consulatului in urma campaniei xenofobe a popularilor din Barcelona",
        "content": "Consulatul Romaniei de la Barcelona a reactionat la actiunea Partidului Popular din Ciutat Vell din Barcelona, care a distribuit brosuri xenofobe la adresa strainilor si romanilor.\n\nPotrivit unui comunicat transmis de Ambasada Romaniei, Consulatul General al Romaniei la Barcelona a sesizat autoritatile spaniole locale in legatura cu distribuirea de catre Partidul Popular a unor pamflete xenofobe la adresa romanilor si a altor comunitati straine distribuite in Ciutat Vell (Barcelona).\n\nBrosurile au fost introduse in casutele postale si ilustreaza delimitarea zonelor de metrou din Barcelona in care ar actiona hotii de buzunare romani, marocani si sudamericani.\n\nIn sesizarea facuta catre autoritatile spaniole – Guvernul Cataluniei (Departamentul pentru imigratie, primaria Barcelonei si conducerea filialei locale a Partidului Popular, au fost condamnate cu fermitate orice forme de discriminare, solicitandu-se oprirea difuzarii pamfletelor, si separarea temelor electorale de problematica privind comunitatea romana din Spania.",
        "label": "Spania"
    },
    {
        "title": "EL Mundo: „Transilvania sau frumusețea sălbatică a spiritului”",
        "content": "„ În inima României, dincolo de tenebrele lui Dracula, curge natura sălbatică și o frumoasă rețea de temple din secolele XIII – XVIII ” – așa descrie Transilvania, publicația spaniolă El Mundo.\n\nReportajul se numește „ Transilvania o la salvaje belleza del espíritu ” și apare în secțiunea de Călătorii (Vida Sana) a cotidianului spaniol, sub semnătura lui Francisco Javier Expósito Lorenzo.\n\nAutorul descrie o Transilvanie mitică, pe care oricine ar trebui să o viziteze dacă vrea să cunoască istoria străveche a Europei.\n\nFrancisco Javier Expósito Lorenzo evocă epoca în care dacii erau adversarii de seamă ai romanilor și descrie prin prisma izvoarelor istorice viața strămoșilor noștri, în Transilvania.\n\nReferințele autorului merg până la Platon, Herodot și Bram Stoker, fără să cadă în capcana obișnuită a jurnaliștilor străini care, adesea, uită de contribuția istorică a domnitorului care a inspirat celebru personaj al romanului Dracula.\n\nArticolul din El Mundo este ilustrat cu fotografii profesioniste care arată obiective turistice emblematice precum Castelul Corvinilor din Hunedoara sau mănăstirea Voroneț.\n\nReportajul despre Transilvania se poate citi pe pagina web a publicației El Mundo .",
        "label": "Spania"
    },
    {
        "title": "Nu oricine poate sa voteze in strainatate la alegerile parlamentare din 9 decembrie",
        "content": "Romanii din strainatate care vor sa voteze la alegerile din 9 decembrie trebuie sa o faca in baza documentelor romanesti. Romanii din diaspora trebuie sa dovedeasca insa si faptul ca rezida in tara in care sunt sectiile de vot.\n\nPasaport romanesc cu mentiunea privind stabilirea domiciliului in Spania (tip CRDS) dovedind astfel ca domiciliaza in tara in care intentioneaza sa isi exercite dreptul de vot (in acest caz Spania); sau\n\nPasaport romanesc simplu (cu mentiunea localitatii de domiciliu din Romania) insotit de documentul emis de autoritatile spaniole care dovedeste resedinta in Spania.\n\nPot fi folosite: pa?aportul simplu (model 2002), pa?aportul simplu electronic ?i pa?aportul temporar sau\n\nCartea de identitate insotita de documentul emis de autoritatile straine care dovedeste resedinta in Spania.\n\nIn statele UE nu se voteaza cu buletinul ?i nici cu cartea de identitate provizorie.\n\nIata care sunt documentele care atesta resedinta in Spania:\n\nCertificat de resedinta pentru cetateni comunitari (Certificado de registro) / foaia verde\n\nDovada oficiala a depunerii actelor pentru preschimbarea certificatului de cetatean comunitar (resguardo) insotit de certificatul de rezidenta (care se preschimba).\n\nPersonalul misiunilor diplomatice si al oficiilor consulare voteaza la sectia de votare constituita pe langa misiunea diplomatica sau oficiul consular la care isi desfasoara activitatea in baza pasaportului diplomatic sau a pasaportului de serviciu.\n\nMilitarii, politistii si personalul civil roman din institutiile sistemului de aparare, ordine publica sisiguranta nationala trimisi in misiune in teatre de operatiuni din strainatate isi exercita dreptul de vot la orice sectie de votare constituita in tara in care isi desfasoara misiunea pe baza pasaportului de serviciu.\n\nIn baza deciziei BEC nr.79/22.11.2012, sectiile de votare din strainatate (in acest caz Spania) nu vor avea sau utiliza urne speciale (mobile).\n\nCetatenii romani cu re?edinta in Spania i?i vor putea exercita dreptul de vot cu ocazia alegerilor legislative din Romania programate pentru ziua de duminica, 9 decembrie 2012, la un numar de 41 de sectii de votare organizate de Ambasada Romaniei de la Madrid ?i misiunile consulare ale Romaniei din Spania, cu sprijinul deosebit al autoritatilor spaniole.\n\nEste pentru a doua oara cand diaspora va fi direct reprezentata in Parlamentul Romaniei, iar cetatenii romani rezidenti in Spania vor putea alege intre candidatii inscri?i pentru Camera Deputatilor ?i Senat, din colegiul uninominal nr. 1 din cadrul circumscriptiei nr. 43.\n\nProgramul de votare in ziua de duminica, 9 decembrie 2012, va fi 07:00 – 21:00 (ora locala), dupa cum se precizeaza in comunicatul de presa al Ambasadei Romaniei de la Madrid.\n\nVezi care sunt adresele sectiilor de votare in Spania pentru alegerile din 9 decembrie 2012",
        "label": "Spania"
    },
    {
        "title": "Româncă însărcinată, bătută și obligată să se prostitueze în Madrid",
        "content": "O femeie însărcinată a fost salvată de Poliția spaniolă după ce a forţată să se prostitueze în cunoscutul parc industrial Marconi, din Madrid, chiar de partenerul său.\n\nFemeia a fost victima a nenumărate agresiuni şi violuri şi înainte să ajungă în Spania a fost forţată să se prostitueze în Belgia şi în Germania.\n\nPoliţia spaniolă a început cercetările în urma primirii unor informaţii despre acest caz, potrivit cărora două persoane cu cetăţenie română obligau o femeie să ofere servicii sexuale. Victima a fost racolată în România, unde a fost convinsă să accepte un loc de muncă în străinătate.\n\nOferta, ca în multe alte cazuri de acest fel, a fost falsă şi cei care au înşelat-o au ameninţat-o că dacă nu execută ordinele, familia ei din România va avea de suferit.\n\nDupă Germania şi Belgia, femeia a fost adusă în Valladolid şi apoi în Madrid, unde compatrioţii săi, o femeie şi un bărbat, au obligat-o să îşi ofere serviciile în parcul industrial Marconi (situat în sudul capitalei), o zonă celebră în Madrid pentru grupurile de prostituate care în cele mai multe cazuri sunt victime ale reţelelor de proxenetism.\n\nFemeia este însărcinată, dar asta nu a scutit-o de bătăi şi de violuri constante, iar documentele sale au fost confiscate de proxenet, care o ameninţa fără încetare, pentru a o determina să obţină beneficii şi mai multe.\n\nÎn afară de individul care o obliga pe femeie să se prostitueze, Poliţia a mai reţinut o persoană care participa la ameninţări şi o controla pe victimă. \n\n La percheziţii, au fost găsite actele de identitate ale femeii şi un pistol cu aer comprimat, a informat Poliţia spaniolă într-un comunicat de presă, subliniind că acţiunea face parte dintr-un plan de combatere a traficului de persoane cu scopul exploatării sexuale.\n\nIdentificările s-au realizat cu sprijinul ataşaţilor de Interne români care lucrează în cadrul Ambasadei României la Madrid.\n\nDin planul menţionat, mai fac parte difuzarea de clipuri video de informare a publicului privind colaborarea cetăţenilor şi denunţurile victimelor. Orice informaţie poate fi transmisă telefonic, la numărul 900.10.50.90 sau la emailul trata@policia.es, cu garantarea confidenţialităţii şi, în consecinţă, protejarea identităţii celui care denunţă.\n\nMai multe informaţii se găsesc şi la adresa web www.policia.es/trata.",
        "label": "Spania"
    },
    {
        "title": "Minori români din Madrid, cu Iphone-ul în dinți",
        "content": "Polițiștii spanioli au prins în flagrant 10 români, dintre care 8 sunt minori, în timp ce furau un telefon mobil dintr-un magazin din centrul Madridului.\n\nOperațiunea a fost organizată după ce grupul a reușit să fure, în decurs de două luni, 24 de telefoane în valoare de 23.000 de euro. Surse citate de Europa Press precizează că este vorba despre magazinul Apple din centrul Madridului.\n\nAnchetatorii și-au dat seama că hoții foloseau un mod de operare foarte bine pus la punct și le-au pregătit o capcană în timp ce voiau să sustragă un telefon în valoare de 900 de euro.\n\nGrupul intra în magazinul din Puerta del Sol și atrăgea atenția angajaților și gardienilor asupra unui loc anume.\n\nÎntre timp câțiva dintre hoți își foloseau dinții și mușcau la propriu cablurile de securitate ale terminalelor.\n\nDupă aceea smulgeau telefonul din vitrină îl pasau de la unii la alții, în așa fel încât nu se știa cine îl avea. În timpul vânzolelii, hoții reușeau să scoată telefoanele din magazin fără să fie prinși cu ele asupra lor.\n\nJudecătorul care a anchetat cazul nu a putut însă decât să stabilească un ordin de interzicere pentru doi dintre acuzați care nu se mai pot apropia la mai puțin de 100 de metri de magazin.",
        "label": "Spania"
    },
    {
        "title": "Anka Moldovan - primul deputat de origine străină la Madrid",
        "content": "O româncă este primul deputat de origine străină care ajunge în parlamentul regiunii Madrid, în cadrul grupului Partidului Popular.\n\nAnka Moldovan s-a născut în 1976 la Cluj Napoca și a ajuns în parlamentul regional după ce s-a aflat pe listele formațiunii sale pe locul 69, la alegerile din mai 2015.\n\nDemisia unei colege de partid care este cercetată într-un caz de corupție a permis ascensiunea româncei în rândul parlamentarilor care decid într-o mare măsură viața madrilenilor.\n\n„ Este o mândrie să fiu român și faptul că pot să-i reprezint pe toți cetățenii Madridului este o onoare pentru mine ”, ne-a spus Anka Moldovan, cu câteva minute înainte să depună jurământul ca deputat în Asamblea de Madrid.\n\nMomentul oficial al jurământului a fost urmat de aplauzele colegilor din Partidul Popular, iar faptul că Anka Moldovan a ajuns în Parlamentul regional se datorează în mare măsură liderului Partidului Popular din Madrid, Cristina Cifuentes, care a avut mereu încredere în ea.\n\n„ Este o persoană foarte muncitoare și este acel tip de om căruia dacă îi dai o sarcină o îndeplinește întotdeauna ”, ne-a declarat Cristina Cifuentes, președintele guvernului regional al comunității autonome Madrid.\n\nLa prima sesiune ca parlamentar, părinții Ankăi Moldovan au urmărit momentul jurământului din tribuna invitaților.\n\n„ Ea s-a format încă de la grădiniță la marea comunitate ortodoxă care s-a creat la biserica noastră din Madrid și nu a fost o simplă spectatoare, ci s-a implicat mereu ca să ajute ”, ne-a spus Teofil Moldovan, tatăl Ankăi și cel mai vechi preot ortodox român din Spania, care a fost însoțit la Asamblea de Madrid de soția sa Lucreția Moldovan.\n\nDe-a lungul anilor, Anka Moldovan a participat intens și la activitatea de integrare a străinilor din Madrid. A lucrat la CEPI Alcalá de Henares – Centrul Hispano Român, unde oferea cursuri de spaniolă, ca apoi să fie cooptată în echipa de guvernare la departamentul de imigrație.\n\nPe lângă cariera politică, Anka se poate mândri și cu o carieră în arta plastică reușind să-și expună picturile în galerii importante din New York, Berlin sau Paris.",
        "label": "Spania"
    },
    {
        "title": "52 de romani arestati la Barcelona pentru trafic de cupru",
        "content": "Politia regionala a Cataloniei a destructurat marti una dintre cele mai mari bande de hoti de cupru din regiune. In urma unor cercetari incepute acum mai bine de un an, finalizate cu o operatiune de amploare, au fost retinuti 52 de cetateni romani.\n\nIn cadrul raidul organizat marti, la 5,30 dimineata, in cartierul Poble Nou din Barcelona, au participat 180 de agenti ai Mossos d’Esquadra sprijiniti de un elicopter. Acuzatii, cetateni romani in totalitate, formau o retea bine organizata de traficanti de metale, pe care le obtineau prin furturi de cabluri electrice si chiar de sine de cale ferata.\n\nAu fost efectuate perchezitii in 10 de cladiri si locuinte, fapt pentru care a fost taiat traficul rutier in zona. Banda de hoti de cupru actiona in regiunile Barcelona, Lleida si Girona. Politia asigura ca vor avea loc si alte arestari si se asteapta sa fie confiscate aproape 40 de masini incarcate cu materiale furate.",
        "label": "Spania"
    },
    {
        "title": "Madrid: Romania este promovata si in acest an la FITUR",
        "content": "Turistii spanioli stiu foarte putine lucruri despre Romania, desi numarul lor creste constant de la un an la altul. Timp de 5 zile, Romania va incerca sa atraga atentia publicului spaniol la FITUR – targul de turism de la Madrid, al treilea ca marime din Europa. Touroperatorii romani sositi miercuri la Madrid le ofera turistilor pachete care vizeaza natura, mitul Dracula sau mai nou comunitatile traditionale ale rromilor.\n\n70 de mii de spanioli au vizitat Romania in 2010. Este un numar destul de mic in comparatie cu alte nationalitati, insa, despre spanioli se stie ca pleaca mereu cu amintiri placute din tara noastra.\n\n„ Le place cam tot. Le place gastronomia, le place ceea ce vad, locatiile. De obicei sunt placut impresionati. Singura dificultate este uneori sa-i convingem sa ajunga in Romania „, ne spune Adriana Constantin, reprezentant al touroperator-ului MC Transilvania, prezent la FITUR.\n\nSi touroperatorii spanioli sunt foarte importanti pentru promovarea unei destinatii, iar la acest targ unii incearca sa afle cat mai multe lucruri despre Romania. Pentru majoritatea, tara noastra nu este inca foarte cunoscuta, dar interesul exista.\n\n„ Am mai multe grupuri carora le voi propune Romania ca destinatie turistica in acest an „, ne marturiseste Samuel Pasquier, reprezentant al unei agentii din Barcelona.\n\nAtractiile naturale ale Romaniei si traditia formeaza imaginea standului romanesc de la editia din acest an. Atmosfera este animata si de momente muzicale care atrag atentia vizitatorilor, iar cei 16 turoperatori romani ofera trasee in zona rurala, circuite prin marile orase, dar nu uita nici de branduri neoficiale cum sunt Dracula sau comunismul. Mai nou se ofera si pachete turistice pentru cei care vor sa cunoasca comunitatile traditionale de rromi din Romania.\n\n„ Putem sa oferim un pachet in comunitatea de tigani asa cum sunt ei sau cu ce a mai ramas din ei traditional, cu mestesuguri, cu obiceiuri, cu nunti cu absolut tot „, ne precizeaza Maria Ciubotaru, care a reusit sa?porneasca?o colaborare cu o comunitate traditionala de tigani din Targu Jiu.\n\nPrimaria Cluj Napoca este si ea prezenta la FITUR, unde incearca sa promoveze orasul, care candideaza pentru Capitala Europeana a Culturii din 2020. Cei care au avut de intrebat au primit de la clujeni informatii, dar si cate un pahar de tuica veritabila. FITUR Madrid este cea mai importanta manifestare expozitionala de pe piata spaniola si al treilea targ european dupa WTM Londra si ITB Berlin, la care Romania participa in fiecare an consecutiv din 1998. Targul se desfasoara in perioada premergatoare aparitiei cataloagelor de vanzari ale turoperatorilor, deci perioada oportuna pentru stabilirea de contacte noi si incheierea de tranzactii comerciale pentru firmele romanesti participante.\n\nIn acest an, in standul Romaniei care are 150 mp, in data de 22 ianurie se va organiza o seara romaneasca pentru 200 de persoane, la care vor lua parte atat vizitatorii standului cat si presa si operatori de turism. In cadrul standului vor mai avea loc demonstratii de pictura de oua incondeiate realizate de catre un mester popular si momente de muzica etno-dance; de asemenea, vor fi distribuite materiale cu informatii despre Romania.",
        "label": "Spania"
    },
    {
        "title": "Ajutor de acasa pentru romanii din Spania afectati de restrictii",
        "content": "Ministerul Muncii din Romania a lansat astazi 2 noiembrie un portal web pentru romanii din Spania care au nevoie de informatii despre restrictiile de munca, adoptate la 22 iulie.\n\nMMFPS pune la dispozitia cetatenilor, incepand cu data de 02 noiembrie 2011, site-ul www.spania.ajutordeacasa.ro , care contine raspunsuri la intrebarile frecvente ridicate de romanii care muncesc in Spania, informatii legislative privind drepturile pe care acestia le au pe piata muncii din Spania, precum si un ghid care acopera complet tematica referitoare la relatiile de munca ale cetatenilor romani pe teritoriul Spaniei.\n\nTotodata, aplicatia contine o sectiune de contacte utile ale institutiilor din Romania si Spania care pot solutiona aspecte legate de raporturile de munca si probleme conexe acestora, precum si o adresa de posta electronica la care cetatenii pot apela pentru raportarea oricaror nereguli legate de raporturile de munca din Spania.\n\nAdresa de posta electronica este conectata direct la Call-center-ul gestionat de MMFPS prin intermediul Agentiei Nationale pentru Ocuparea Fortei de Munca, iar pe baza sesizarilor primite de la echipa de lucru, eventualele abuzuri si/sau incalcari ale legii vor fi semnalate imediat oficialilor spanioli, prin atasatul pe probleme de munca si sociale din cadrul Ambasadei Romaniei la Madrid.\n\nSite-ul va fi actualizat constant, pe masura ce se vor primi noi date si informatii sau se vor semnala noi tipuri de probleme care implica raporturi de munca pe teritoriul spaniol.\n\nIn data de 22 iulie 2011, Ministerul Muncii si Imigratiei din Spania a emis ordinul de reactivare a restrictiilor la piata muncii pentru cetatenii romani, autoritatile spaniole trimitand o scrisoare Comisiei Europene prin care au informat asupra intentiei de a suspenda liberul acces la munca pentru cetatenii straini (COM a acceptat cererea Spaniei solicitand prezentarea de catre autoritatile spaniole a unui raport periodic referitor la evolutia situatiei si necesitatea mentinerii masurii).\n\nPentru a veni in sprijinul cetatenilor romani care muncesc in Spania, MMFPS a intreprins o serie de masuri, printre care instituirea unei formule de dialog interministerial cu partea spaniola, mentinerea unui contact permanent cu reprezentantii Comisiei Europene pe tema restrictiilor impuse cetatenilor romani de anumite state membre si intocmirea unui raport al Comisiei in acest sens, precum si infiintarea unui call-center destinat informarii cu privire la restrictiile impuse pe piata muncii din aceasta tara si sesizarii eventualelor abuzuri ale autoritatilor sau angajatorilor.\n\nO echipa formata din 15 specialisti de la Ministerul Muncii, Familiei si Protectiei Sociale si Agentia Nationala de Ocupare a Fortei de Munca preia apelurile muncitorilor romani. Acestia au fost instruiti, testati si evaluati pentru a oferi raspunsuri competente pe tematica specifica Spaniei.",
        "label": "Spania"
    },
    {
        "title": "Victor Ponta cu jalba in protap la Zapatero si Rubalcaba",
        "content": "Guvernul socialist din Spania ar vrea sa renunte la restrictiile impuse romanilor si socialistii „ fac eforturi ca aceste restrictii temporare sa fie ridicate „, precizeaza presedintele PSD, Victor Ponta, la Madrid.\n\nLiderul PSD a participat la Conferinta liderilor progresisti de la Madrid si a avut o intalnire cu premierul Jose Luis Rodriguez Zapatero, caruia i-a inmanat o lista cu problemele romanilor din Spania, printre care si cea a restrictiilor pe piata muncii. \n\n\n\nVictor Ponta a precizat la finalul intalnirii ca nu a primit angajamente clare din partea lui Zapatero privind restrictiile aplicate romanilor, dar ca „se fac eforturi” pentru ridicarea acestora. „ Nu am cerut o data, era greu sa primesc angajamente. Sunt liderul opozitiei, poate ca discutiile oficiale ar fi trebuit purtate cu premierul Romaniei „, a spus Ponta.\n\nGuvernul spaniol a impus de la 22 iulie o serie de restrictii pentru romani pe piata muncii care ii afecteaza aproape pe jumatate dintre cei 900 de mii de romani din Spania.Cel putin pana in decembrie 2012, romanii care nu erau nici someri inregistrati la INEM si nici angajati trebuie sa solicite un permis de munca daca vor sa se angajeze in Spania.\n\nExceptie de la aceasta norma fac „autonomii” (PFA) si copiii si sotul sau sotia celui care detine dreptul de munca in Spania. Recent, Guvernul Romaniei a inaugurat si o linie telefonica verde prin care se pot obtine informatii despre aplicarea restrictiilor din Spania.",
        "label": "Spania"
    },
    {
        "title": "Burgos: O româncă a murit într-o fabrică de sticlă",
        "content": "O femeie de 36 de ani, de naţionalitate română a decedat într-o fabrică de sticlă din localitatea Villalbilla (Burgos) după ce a fost strivită de mai multe plăci de sticlă. Accidentul s-a petrecut în timp ce românca transporta 27 de plăci de sticlă, care cântăreau 18 kilograme fiecare. Acestea erau transportate cu un cărucior şi în momentul producerii accidentului, Mariana Mureşan împingea căruciorul împreună cu o altă colegă.\n\nSindicatele au reclamat faptul că plăcile de sticlă nu erau legate şi căruciorul nu avea frâne, iar solul nu era perfect drept.\n\nComisiile Muncitoreşti au criticat, în special, firma la care lucra românca de 36 de ani, pentru condiţiile precare de muncă şi pentru lipsa de informaţii pentru muncitori în legătură cu prevenirea accidentelor laborale. De asemenea, sindicatele au denunţat şi faptul că muncitorii nu şi-au primit încă ultimele 6 salarii, iar în ultima vreme, din cauza problemelor economice este posibil ca firma să fi neglijat investiţiile în materie de securitate. Din informaţiile publicate de presa locală, se pare că Mariana Mureşan fusese concediată şi apoi reangajată cu doar câteva zile înainte de producerea tragediei. Românca lucra de 2 ani la respectiva firmă.",
        "label": "Spania"
    },
    {
        "title": "Scade numarul romanilor in regiunea Madrid",
        "content": "Romanii continua sa fie cea mai numeroasa comunitate de straini din regiunea Madrid, dar numarul celor care se stabilesc in regiune este in continua scadere.\n\nLa 1 ianuarie erau inregistrati la primariile din Comunitatea Madrid 220.641 de cetateni romani, cu 519 mai putini decat in 2011. Suntem urmati de marocani care formeaza o comunitate de 87.077 persoane, de ecuadorieni (79.322) si de columbieni (54.757).\n\nChinezii inregistreaza cea mai mare crestere procentuala in 2012, cu 1841 de noi rezidenti si urca pentru prima data pe locul 5 (48.998).”Se inregistreaza o scadere minima in cazul romanilor, de 0,23%. In ciuda crizei, romanii continua sa ramana cu noi.\n\nDatele noastre sunt nete. Este cert ca multi romani se duc in Romania, dar multi altii vin aici si-i inlocuiesc”, de-a declarat Pablo Gomez Tavira, director de Imigratie in cadrul guvernului regiunii Madrid.\n\nNumarul strainilor din regiunea Madrid a scazut per total si in 2012, dupa ce in 2011, au parasit regiunea peste 56 de mii de imigranti. Comunitatea Madrid inregistra la 1 ianuarie 1.000.108 rezidenti straini, care reprezinta 15,26 % din populatie.\n\nFata de anul trecut se inregistreaza o scadere a numarului de straini cu 0,7 %. Autoritatile locale si regionale semnaleaza ca anul trecut 47.066 de straini au plecat din zona Madridului.\n\nMotivul scaderii numarului de cetateni straini este criza economica si intoarcerile acasa. In randul ecuadorienilor se inregistreaza cel mai mare ritm de intoarceri acasa, dar scaderi de 10% se observa la principalele comunitati din America de Sud.\n\nDatele au fost prezentate recent de ministrul regional pe Probleme Sociale din Comunitatea Madrid, Jesus Fermosel, dupa ce Observatorul de Imigratie a analizat evidenta populatiei din 179 de municipii.",
        "label": "Spania"
    },
    {
        "title": "DPRRP are 2 milioane de euro pentru diaspora: \"Nu vrem sa se mai intoarca banii la buget\"",
        "content": "Guvernul Romaniei va acorda aproximativ 2 milioane de euro pentru finantarea proiectelor din diaspora, orientate spre pastrarea identitatii culturale a romanilor de pretutindeni.\n\nDepartamentul Politici pentru Relatia cu Romanii de Pretutindeni a deschis o sesiune de finantare pentru proiecte, in perioada 12 martie – 3 aprilie. Ca sa anunte aceasta campanie de finantare, conducerea DPRRP s-a intalnit cu o parte dintre asociatiile romanesti din Spania si cu reprezentantii cultelor religioase.\n\nScopul declarat al deplasarii a fost acela de a explica mai bine procedura de prezentare a proiectelor, in asa fel incat acestea sa fie acceptate intr-un numar cat mai mare de comisia de evaluare de la DPRRP.\n\n„ In ultimii ani, chiar daca (pentru romanii de pretutindeni) au fost bugete mici, pana la urma s-au intors bani la buget, pentru ca nu au fost cheltuiti toti. Nu au fost proiecte bune sau daca au trecut de selectie, cei care le-au propus nu le-au dus pana la capat „, ne-a declarat secretarul de Stat pentru Romanii de Pretutindeni, Stejarel Olaru, la finalul deplasarii la Madrid.\n\nDelegatia DPRRP a primit si critici din partea asociatiilor, care au cerut o mai mare transparenta privind acordarea subventiilor. „ Liderii asociatiilor au fost interesati de proceduri. Au avut critici la aceste proceduri, exemplificand anii precedenti. Am notat toate aceste critici si observatii. Ne-au prins bine, pentru ca ne dorim sa facem in asa fel incat, chiar si cei care vor avea proiecte respinse sa inteleaga de ce au fost respinse, in mod argumentat. Ceva s-a intamplat pana acum, ori departamentul nu a comunicat bine, ori ei nu au comunicat bine. Vrem sa incercam o alta abordare, sa nu se mai intoarca bani la buget, sa vedem cine sunt oamenii acestia care solicita finantare si sa le explicam ce proiecte trebuie sa faca. Noi luptam pentru mentinerea identitatii culturale, pentru asta finantam. De aceea vrem ca proiectele lor sa fie atat de bine facute incat sa nu putem sa le respingem „, a mai spus secretarul de stat Stejarel Olaru.\n\nSeful departamentului pentru romanii de pretutindeni a mai spus ca in curand va exista o strategie guvernamentala pentru diaspora si ca documentul care sta la baza acesteia poate fi gasit pe pagina web a institutiei, unde se afla in dezbatere publica.\n\n„ In aceasta strategie, esential este faptul ca incurajam si ne dorim constituirea unei comisii interguvernamentale care sa aduca la aceeasi masa Ministerul Educatiei, Ministerul Culturii, Patriarhia Romana, Institutul Cultural Roman, televiziunea romana, radioul public si o serie intreaga de institutii care pot si au chiar si bugete dedicate activitatilor pentru comunitatile romanesti din strainatate. Ne dorim o maturizare institutionala si nu mai vrem sa ascundem informatiile care in realitate sunt informatii publice: adica ce bani sunt la dispozitia departamentului si cum vor fi folositi „, a mai precizat Stejarel Olaru, al carui departament se afla in subordinea ministrului delegat pentru romanii de pretutindeni, Cristian David.\n\nViitorul proiectului Limba, Cultura si Civilizatie Romaneasca va depinde de modul in care vor colabora mai multe institutii pe care noua conducere de la DPRRP doreste sa le implice in viitor. In ultimii ani, in Spania, predarea in limba romana a avut de suferit din cauza proastei finantari si uneori din cauza dezinteresului autoritatilor regionale spaniole sau chiar cel al parintilor romani, care nu sunt motivati sa-si inscrie copiii la cursurile LCCR. Pentru o scoala romaneasca mai eficienta in strainatate, guvernul promite o colaborare stransa cu asociatiile, Patriarhia si alte institutii.\n\n„Am avut mai multe discutii cu ministrul Cristian David si una din solutii pentru cursurile de limba romana este reorganizarea Institutului Hurmuzachi, care se afla tot in interiorul Ministerului de Externe. Ne-am spus ca poate n-ar fi rau ca Institutul Hurmuzachi sa preia treptat proiectele importante legate de limba, cultura si civilizatie. In momentul de fata, noi avem o linie de finantare care se refera la acest domeniu, sustinem astfel de proiecte, dar inca mai avem discutii si cu reprezentantii Ministerului Educatiei, despre cum legam astfel de proiecte, astfel incat sa nu ne dublam”, a mai adaugat seful DPRRP la Madrid.\n\nEste mai importanta constructia unei biserici in Ucraina decat la Roma\n\nIn ceea ce priveste evaluarea proiectelor, secretarul de stat Stejarel Olaru a precizat ca vor fi luate in calcul si marimea comunitatilor, dar si specificul acestora.\n\n„ Sunt comunitati in zonele limitrofe ale Romaniei, care au anumite nevoi si sunt cele mai indepartate, cu alte nevoi. Legea spune foarte clar: trebuie sa avem grija de comunitatile de romani care sunt vulnerabile, care nu au acces la surse de informare in limba romana, care nu pot invata limba materna, care nu au acces la serviciul religios, care se afla sub presiune din partea autoritatilor, adica sunt in pericol sa fie asimilati.\n\nIn momentul in care Romania este un exemplu european de tara care protejeaza minoritatile, nu ne dorim decat reciprocitate. Sa zicem ca sunt doua proiecte similare, constructia unei biserici la Roma si una in Ucraina. Cred ca este mai important sa construiesti o biserica pentru o comunitate de romani din Ucraina decat pentru cei din Roma, care oricum au astfel de biserici, in timp ce in zona respectiva, in Ucraina, nu exista nici o biserica „, a mai spus Stejarel Olaru, care anunta ca va exista un sistem strict de monitorizare a proiectelor care vor primi finantare.\n\nDepartamentul Politici pentru Relatia cu Romanii de Pretutindeni a publicat pe pagina web ghidul de prezentare a proiectelor pentru diaspora , care pot fi depuse pana in data de 3 aprilie.",
        "label": "Spania"
    },
    {
        "title": "Ucisă la o săptămână după ce s-a despărțit de prietenul ei",
        "content": "O româncă de 30 de ani din Barcelona a fost omorâtă prin înjunghiere, joi seara, în locuința ei din localitatea Esplugues de Llobregat.\n\nPresupusul autor al crimei este fostul său partener, un columbian, care a fost găsit lângă corpul neînsuflețit al tinerei și prezenta mai multe răni.\n\nPolițiștii catalani – Mossos d’Esquadra – l-au arestat pe presupusul autor al crimei, după ce au descins la locuința Florentinei, după cum informează El Periódico de Catalunya.\n\nAutoritățile au fost alertate de vecinii care auziseră strigăte, dar agenții nu puteau să intre în locuința româncei și au chemat-o pe sora ei ca să le deschidă ușa.\n\nÎn timp ce așteptau să sosească sora româncei, agenții au văzut că pe sub ușă se scurgea un firicel de sânge. După ce au pătruns în apartament au văzut-o pe româncă moartă în mijlocul unei bălți de sânge și un bărbat rănit alături.\n\nAcesta era fostul prieten al Florentinei, de care românca se despărțise de o săptâmână.\n\nBărbatul a fost dus la spital și la scurt timp a fost arestat după ce anchetatorii au adunat suficiente indicii care să probeze faptul că nu mai intrase nimeni în locuință în timpul tragediei. Se crede că după comiterea crimei, ar fi încercat să se sinucidă.\n\nVictima avea o fiică de 4 ani, care nu se afla în locuința sa pentru că Florentina trebuia să lucreze în cursul nopții la o fabrică din regiune. Românca era divorțată de tatăl fetiței și începuse relația cu presupusul autor al crimei după ce s-a despărțit de soțul ei.\n\nPrimăria localității catalane a condamnat crima și a coborât steagurile în bernă în semn de doliu.",
        "label": "Spania"
    },
    {
        "title": "Hoții de cupru au pus ochii pe parcurile eoliene din Spania",
        "content": "Garda Civilă spaniolă a arestat recent 7 români care sunt acuzați că au furat 1350 de metri de cablu de la mai multe turbine eoliene din Palencia. Printre aceștia este un minor și cu toții provin din cartierul ilegal de colibe El Gallinero din sudul Madridului.\n\nRomânii sunt acuzați că au comis trei furturi în parcurile eoliene din apropierea localitatii Ampudia, din Palencia, după cum scrie El Norte de Castilla.\n\nFurturile au fost descoperite anul trecut în noiembrie, când tehnicienii din cadrul parcurilor eoliene au găsit turbinele deschise.\n\nHoții au sustras cabluri de câte 25 de metri lungime, fiecare din câte o instalație care avea două cabluri în funcțiune, în interiorul turbinelor.\n\nAnchetatorii au descoperit că hoții erau foarte grijulii în ceea ce privește alegerea cablurilor, pentru că dacă le-ar fi sustras pe toate dintr-o turbină, aceasta s-ar fi oprit și avaria ar fi declanșat alarma. Cei 7 români au fost prezentați justiției.",
        "label": "Spania"
    },
    {
        "title": "Accident grav in Spania: Doi romani morti si 7 raniti grav",
        "content": "Doi romani au murit si alti sapte au fost raniti grav in urma unui accident rutier produs in aceasta dimineata, in apropierea localitatii San Clemente din regiunea spaniola Cuenca.\n\nCei 9 romani se aflau intr-un monovolumen Mercedes Vito de 8 locuri si se deplasau la munca, in agricultura. La iesirea din localitatea San Clemente si la intrarea pe soseaua N-301 se pare ca soferul nu s-a asigurat si masina a fost lovita dintr-o parte de un camion frigorific marca Volvo, care circula regulamentar.\n\nTragedia s-a produs in jurul orei 6:15 la kilometrul 184 pe N-301. Soferul camionului a scapat nevatamat, iar doi romani, barbati, au decedat la fata locului. Trei romani au fost dusi in stare grava la spitalul din Villarobledo, iar ceilalti patru au ajuns in stare foarte grava la spitalul din Albacete. Toti romanii erau inruditi si locuiau de mai multa vreme in San Clemente.\n\nGarda Civila spaniola incearca sa afle cauzele accidentului, iar consulul Romaniei din Castilla La Mancha. Liviu Popa, s-a deplasat la fata locului si a luat legatura cu autoritatile spaniole.",
        "label": "Spania"
    },
    {
        "title": "Romanii din Spania au stabilit un nou record de participare la vot",
        "content": "Spania a inregistrat cea mai mare participare la alegerile parlamentare din scurta istorie a comunitatii romanesti. Pana la ora 21, cand au fost inchise urnele in toata Spania, mai putin in Las Palmas de Gran Canaria, votasera 15500 de persoane.\n\nCele mai multe voturi s-au strans la Zaragoza (1400), apoi la Castellon de la Plana (1270). Pe locul trei se afla orasul Coslada, cu doua sectii de votare, unde si-au exprimat optiunea 1468 de romani.\n\nRegiunea cu cele mai multe voturi exprimate este Madrid, unde MAE a infiintat 10 sectii in care s-au inregistrat, la alegerile din 9 decembrie, un total 5800 de voturi.\n\nIn scurt timp se va inchide si sectia din Canare, unde participarea a fost sub 100 de persoane pana la ora 18.\n\nAcum 4 ani, in 2008, in Spania au votat 6100 de romani in 20 de sectii de votare, la alegerile prezidentiale din 2009, insa, aproape 20.000 de romani au votat in primul tur si 35.000 in cel de-al doilea.\n\nAlegerile s-au derulat fara incidente in toate sectiile din Spania si singurele situatii iesite din comun au fost acelea in care cetatenii romani nu aveau asupra lor documentele spaniole cu care sa poata dovedi rezidenta.\n\nUnii au fost nevoiti sa mearga acasa dupa actele de rezidenta si sa revina la sectia de votare.",
        "label": "Spania"
    },
    {
        "title": "Spania, ora 14: Au votat mai multi romani decat la alegerile din 2008",
        "content": "Peste 6000 de romani au votat, pana la ora 14, la sectiile din Spania. Se depaseste astfel nivelul de participare de acum 4 ani de la alegerile parlamentare, cand existau doar 20 de sectii.\n\nNumarul de voturi inregistrate pana la ora 14 este asemanator cu cel de la referendumul din 29 iulie, cand pana la finalul zilei votasera 14 mii de romani.",
        "label": "Spania"
    },
    {
        "title": "Furau si trimiteau banii in tara - 15 romani prinsi la furat in Mallorca",
        "content": "Garda Civila din Insulele Baleare a retinut, in cadrul operatiunii „Merkata”, un grup de 15 romani care se ocupa cu jefuirea turistilor in pietele si zonele aglomerate din Mallorca.\n\nPrintr-un comunicat de presa, Garda Civila a precizat ca membrii retelei au numeroase antecedente penale pentru furturi comise in restul Spaniei si ca in Mallorca se specializasera in furtul din magazine, hoteluri, de pe plaje si din marile aglomeratii. \n\n\n\nMembrii grupului de hoti se adunau in fiecare in fiecare dimineata si isi imparteau zonele de actiune. Ulterior mergeau in pietele din oras si in grupuri de cate 2 ? 3 abordau un turist caruia ii furau obiectele de valoare, in timp ce unul dintre ei distragea atentia victimei cerand relatii despre o adresa. Cel care sustragea portofelul il dadea imediat unui alt membru al grupului care disparea imediat in multime si chiar daca victima isi dadea seama de furt, politia nu mai avea pe cine sa aresteze pentru ca lipsea dovada furtului. \n\n\n\nIn alte situatii, victimele nu-si dadeau seama ca fusesera jefuite decat atunci cand ajungeau la hotel. In cadrul operatiunii „Merkata”, oamenii legii au executat sapte perchezitii la domiciliu in urma carora au fost confiscate numeroase telefoane mobile, ochelari de soare, camere foto, valuta, documente, portofele si alte obiecte in valoare de 5 mii de euro.\n\nIn urma cercetarilor s-a descoperit faptul ca membrii retelei erau rude si traiau foarte bine din aceasta activitate, mai ales ca potrivit anchetatorilor trimisesera peste 20.000 de euro in Romania.",
        "label": "Spania"
    },
    {
        "title": "Românii din Spania trimit aproape 30% din transferurile către România",
        "content": "Aproximativ 27% din trimiterile de bani către România se fac din Spania, potrivit datelor de anul trecut analizate în cadrul studiului „ Comunităţi româneşti în Spania ”, realizat de Facultatea de Sociologie din Bucureşti şi de Fundaţia Soros.\n\nDupă ce studiul a fost prezentat în urmă cu câteva luni la Bucureşti, realizatorii au prezentat rezultatele acestuia şi la Madrid.\n\nPotrivit profesorului Dumitru Sandu, şeful grupului de studiu de la Facultatea de Sociologie şi Asistenţă Socială din Bucureşti, aproximativ 27 % din banii care s-au trimis anul trecut în România au plecat din Spania. Studiul arată că în Spania trăieşte o mare parte dintre românii care au emigrat, aproximativ 30%, cu toate că nu există date exacte după cum a recunoscut profesorul Sandu, citat de EFE.\n\nÎn Comunidad de Madrid trăiesc 205 mii de români, iar studiul „ Comunităţi româneşti în Spania ” a fost realizat în luna septembrie din 2008 când au fost intervievaţi 832 de români din Alcalá de Henares, Coslada, Arganda del Rey şi Torrejón de Ardoz.\n\nRezultatele interviurilor de atunci arată că 71% dintre cei întrebaţi îşi doreau să se întoarcă acasă, dintre care 32 % îşi pregăteau întoarcerea în următorii 2 – 5 ani şi doar 14 % afirmau că vor să se întoarcă în următorul an.\n\nProfesorul Dumitru Sandu recunoaşte că evoluţia economiei internaţionale şi înăsprirea crizei s-ar putea să-i fi influenţat pe mulţi dintre românii care nu erau decişi în privinţa întoarcerii acasă.",
        "label": "Spania"
    },
    {
        "title": "Româncă batută și amenințată cu cuțitul în Mallorca",
        "content": "Un român din localitatea spaniolă Son Servera și-a lovit soția și a urmărit-o cu cuțitul în mână pe scările blocului.\n\nEvenimentul s-a produs vineri la ora 21, în locuința perechii și din informațiile anchetatorilor, cei doi au început să se certe.\n\nLa un moment dat, bărbatul a lovit-o pe soția sa și după aceea a amenințat-o cu un cuțit de bucătărie.\n\nFemeia a încercat să fugă și s-a refugiat într-o cameră, după care a reușit să fugă pe scările blocului.\n\nSoțul ei a ajuns-o însă din urmă și a băgat-o înapoi în locuință.\n\nDin fericire, femeia reușise să sune la Serviciul de Urgență 112 și poliția a ajuns în scurt timp la locul incidentului în localitatea din apropierea orașului Cala Millor din Mallorca.\n\nCâțiva agenți ai Poliției Locale l-au arestat pe bărbatul în vârstă de 39 de ani pentru violență de gen.",
        "label": "Spania"
    },
    {
        "title": "Spania a fost „inundată” de lumina Paştelui ortodox",
        "content": "Românii din Spania au sărbătorit Învierea Domnului în cele 60 de parohii ortodoxe care există deja în toata peninsula. Ca în fiecare an, credincioşii au venit de la distanţe destul de mari ca să ia lumina Paştelui de la compatrioţi şi să reuşească astfel să se simtă acasă, măcar cu gândul la cei dragi.\n\nLa Madrid şi în acest an, Slujba de Înviere a fost oficiată în centrul oraşului în Plaza Mayor, unde s-au adunat aproape 10.000 de români care au venit să asculte vorbele preotului Teofil Moldovan şi primului episcop ortodox al Spaniei şi Portugaliei, înscăunat încă de anul trecut.\n\nPloaia a fost destul de intensă în prima parte a slujbei însă toată lumea a fost prevazută cu umbrele şi numărul credincioşilor nu a scăzut deloc, iar până la sfârşit în Plaza Mayor din Madrid s-au împărţit aproape 8000 de pacheţele cu paşti.\n\nLa slujbă au participat şi reprezentanţi ai guvernului regiunii Madrid care au sprijinit, încă de acum trei ani, organizarea slujbei în centrul istoric al oraşului, unde normele de ordine publică au impus începerea slujbei mai devreme, la ora 21.30.\n\n„ Dacă v-aţi simţit în această piaţă ca acasă este cea mai mare mulţumire pentru noi, precum şi faptul că aţi putut simţi până acum ospitalitatea spaniolilor şi madrilenilor ”, a spus Javier Fernandez Lasquetty – ministru regional de imigraţie, de la microfonul de la care le-a spus tuturor celor prezenţi „ Hristos a Înviat! ”.\n\nPentru episcopul Timotei Lauran acesta a fost primul Paşte petrecut în Spania, unde a fost impresionat de numărul credincioşilor care au participat la slujba de Înviere. „ Am fost impresionat de credincioşii noştri care au venit într-un număr aşa de mare la Madrid. La ora actuală avem cam 60 de parohii în toată peninsula şi cam peste tot preoţii noştri oficiază slujba Învierii afară, în aer liber pentru ca în Spania trăiesc oficial 780 de mii de români şi având în vedere faptul că 83% s-au declarat ortodocşi nici un lăcaş nu este încăpător. Slavă lui Dumnezeu că avem 60 de preoţi care sunt păstori sufleteşti românilor noştri şi cărora le pot oferi Paşti ca acasă ”, a declarat după slujba de la Madrid, ÎPS Timotei, episcopul Spaniei şi Portugaliei.\n\nÎn Madrid, alte mii de români s-au adunat şi la parohiile din Coslada, Arganda del Rey şi Alcalá de Henares şi, de asemenea, în restul Spaniei foarte mulţi români au participat la slujba Învierii alături de preoţii ortodocşi.",
        "label": "Spania"
    },
    {
        "title": "Doi morți și trei răniți grav - autobuz cu români răsturnat la Sevilla",
        "content": "Doi români au murit și alți 3 au fost răniți grav după ce un autobuz s-a răsturnat în sudul Spaniei, la Sevilla.\n\nAutobuzul transporta cel puțin 20 de persoane de naționalitate română, plus șoferul, și se îndrepta spre localitatea Antequera, unde pasagerii urmau să lucreze la culturile de usturoi.\n\nAccidentul s-a produs într-o curbă la ieșire din localitatea Pedrera, unde autobuzul s-a răsturnat. Printre primii care au ajuns la locul accidentului a fost primarul din La Pedrera, Antonio Nogales.\n\nPrimăria din La Pedrera a informat că la ora 06:50 a fost primit un aviz despre accidentul unui autocar care transporta muncitori, la ieșirea din localitate către La Roda de Andalucía, pe șoseaua A-8327.\n\n„Este o curbă complicată, deși este vizibilitate, iar când s-a produs accidentul răsărea Soarele. Răniții erau încă sub autobuz și strigătele lor erau dureroase. Vehiculul s-a răsturnat pe toată lățimea drumului”, a precizat primarul Antonio Nogales, care a spus presei spaniole că au găsit o scenă de groază.\n\nVestea a ajuns repede în localitățile din zone, de unde navetiștii români tocmai fuseseră preluați de autobuz.\n\n„Am văzut cum veneau oameni prin câmp, încercând să-i găsească pe cei dragi. Este îngrozitor să vezi că acești oameni vin până aici, atât de departe de țara lor, ca să muncească la câmp și își pierd viața astfel”, a mai spus Antonio Nogales.\n\nAutobuzul realiza o rută prin mai multe sate din zonă ca să preia muncitori și Pedrera ar fi fost ultima oprire.\n\nDin primele informații se crede că navetiștii români locuiesc în mai multe sate din regiunea Córdoba, precum Puente Genil sau Almedinilla și că autobuzul se afla pe acel drum pentru a ajunge la autostrada A92, la 11 kilometri distanță, pentru a ajunge la Antequera.\n\n„Până acum nu se cunosc cauzele accidentului, care s-a produs în vecinătatea curbei Las Lagunas. Agenții de la Guardia Civil se ocupă de anchetarea accidentului. Șoferul autobuzului a fost supus unui test de alcool și a dat negativ”, precizează primăria din La Pedrera .\n\nMesaje de solidaritate de la autoritățile spaniole\n\nPreședintele guvernului andaluz, Juan Manuel Moreno, a transmis condoleanțe rudelor decedaților de pe contul său de Twitter și le-a urat însănătoșire grabnică răniților. Liderul socialiștilor, Juan Espadas, dar și liderul Adelante Andalucía, Teresa Rodríguez, au transmis, de asemenea, condoleanțe.\n\nAmbasada României din Spania, Consulatul General de la Sevilla și nici Ministerul Afacerilor Externe nu au transmis nicio reacție până ora publicării acestei știri.",
        "label": "Spania"
    },
    {
        "title": "Români prinși la furt de portocale la Villarreal",
        "content": "Poliția Locală din Villareal (Castellón) i-a surprins pe doi cetățeni români care furau portocale din livada unui localnic spaniol.\n\nAgenții au fost alertați că cineva fură portocale și s-au deplasat la o livadă din zonă unde au găsit o femeie și un bărbat care culegeau fructele din pomi.\n\nCei doi „culegători” băgau sacii cu portocale într-o furgonetă cu care au reușit să ajungă până la fața locului.\n\nPotrivit presei locale, românii, care sunt rezidenți în localitatea Burriana, ar fi recunoscut că nu aveau permis.\n\nPoliția l-a chemat imediat pe proprietarul plantației, care fiind prea bătrân l-a trimis pe nepotul său.\n\nAcesta a văzut că românii încărcaseră deja în furgonetă 10 saci cu câte 30 de kilograme de portocale, iar valoarea acestora se ridică la suma de 60 de euro.",
        "label": "Spania"
    },
    {
        "title": "Doi romani s-au spanzurat din dragoste la Girona",
        "content": "Politia spaniola ancheteaza circumstantele mortii a doi tineri romani care au fost gasiti spanzurati in padure, in apropiere de Lloret de Mar, in regiunea Girona.Presa spaniola vorbeste despre o sinucidere din dragoste asemanatoare celei din „Romeo si Julieta”, dar deocamdata se asteapta alte probe si rezultatele autopsiei.\n\nDescoperirea s-a produs in zona impadurita de la marginea orasului. O persoana care cauta ciuperci a descoperit ieri doi tineri spanzurati de un copac. Este vorba despre o fata de 13 ani si cumnatul ei, sotul sorei sale, de 26 de ani.\n\nCadavrele erau in descompunere si identificarea a fost dificila pentru ca nu s-a gasit nici un document asupra lor.\n\nDin primele investigatii se banuieste ca cei doi au decis sa se sinucida impreuna si, potrivit ziarului ABC, povestea este completata de o situatie semnalata in luna august cand mama fetei de 13 ar fi denuntat la Politie ca aceasta ar fi disparut impreuna cu cumnatul ei de 26 de ani.\n\nMama fetei a inteles pana la urma relatia celor doi, dar la scurt timp dupa ce a plecat de acasa, tanara i-ar fi trimis un mesaj pe mobil: „Mama te iubesc mult. Este ultima mea zi de viata. Nu suport. Vreau sa ma sinucid”. \n\n Ancheta continua pentru elucidarea tuturor circumstantelor in care s-a produs tragedia.",
        "label": "Spania"
    },
    {
        "title": "Romanca de 14 ani prostituata de propria mama la Madrid",
        "content": "Politistii spanioli au eliberat o romanca de 14 ani care era obligata sa se prostitueze intr-un parc industrial de langa Madrid. Tanara a fost scapata tocmai din mainile mamei si fratilor sai care o obligau pe minora sa se prostitueze.\n\nMai mult familia tinerei, constituia asa numita „Brigada Neagra”, un grup de proxeneti care incercau sa stapaneasca prostitutia in zona parcului industrial Marconi din Madrid. Mai multe femei erau obligate sa se prostitueze pe strazile parcului industrial si cele care nu respectau ordinele erau batute atat de crunt incat uneori nu erau scoase pe strada din cauza vanatailor.\n\nPotrivit anchetatorilor, „Brigada Neagra” voia sa ocupe locul eliberat de Ion Clamparu, zis „Cap de porc” care a fost bagat la inchisoare de anul trecut pentru proxenetism. De aceea mama tinerei prostituate si cei 3 frati s-au „aliat” cu alti proxeneti romani din zona ca sa se apere de ceilalti „pretendenti” la controlarea punctelor.\n\nFamilia de romani care controla afacerea prostitutiei le obliga pe tinere sa fure bijuterii, telefoane sau alte obiecte de valoare de la clientii cu care intretineau raporturi sexuale. Daca nu aduceau destui bani, femeile erau batute si amenintate. \n\n\n\nAncheta a fost declansata de un denunt privind disparitia unei tinere de 16 ani. Politistii spanioli au descoperit ca tanara respectiva era obligata sa se prostitueze in cartierul Usera – Villaverde din Madrid. Dupa mai multe operatiuni de filaj, anchetatorii au descoperit locuintele folosite de membrii retelei de proxeneti romani, cu toate ca acestia isi schimbau adresa la fiecare doua luni ca sa nu fie depistati. \n\n\n\nPolitia spaniola a descins in patru apartamente ale retelei si a arestat 7 persoane. Au fost eliberate 5 femei, dintre care doua sunt minore. \n\n\n\nAcesta este un nou caz de exploatare sexuala a romancelor din zona Madridului. In urma cu putin timp, politistii spanioli au eliberat o tanara care fusese tatuata cu un cod de bare si care era obligata sa se prostitueze.",
        "label": "Spania"
    },
    {
        "title": "Numarul romanilor angajati legal in Spania scade dramatic",
        "content": "Peste 39 de mii de romani din Spania au ramas fara contracte de munca de la reactivarea restrictiilor in 22 iulie 2011.\n\nCifrele inregistrate la Asigurarile Sociale din Spania contrazic autoritatile spaniole si romane, care au dat asigurari in 2011 ca restrictiile pe piata muncii nu-i vor afecta pe romanii stabiliti deja aici.\n\nPe deasupra, criza economica si lipsa locurilor de munca din Spania incepe sa afecteze in mod serios numarul romanilor angajati legal, cu contract.\n\nImediat dupa declansarea crizei in constructii, in 2008, romanii s-au refugiat in sectorul servicii si in agricultura. \n\n De la reactivarea restrictiilor pe piata muncii insa, in 22 iulie 2011, contractele au scazut de la o luna la alta, iar romanii care si-au pierdut dreptul de munca nu au mai avut aceeasi mobilitate pe piata muncii.\n\nSi asta, in primul rand pentru ca somajul se afla in crestere si in al doilea rand pentru ca s-a raspandit zvonul in randul angajatorilor, potrivit caruia romanii au nevoie de autorizatii speciale pentru a putea fi contractati. \n\n\n\nLa ora actuala, ultimele date ale Ministerului Muncii din Spania arata ca in decembrie 2012 erau angajati 262.950 romani. Numarul compatriotilor a scazut dramatic in ultimul an, de la 276.741 cati erau inregistrati la Asigurarile Sociale din Spania in decembrie 2011. \n\n\n\nScaderea angajarilor a inceput insa din iulie 2011 cand guvernul spaniol a reactivat restrictiile privind accesul pe piata muncii pentru cetatenii romani. \n\n\n\nLa acea vreme numarul romanilor care munceau legal in Spania a atins recordul de 302.520 (iunie 2011). In total, 39570 de romani au iesit din evidentele Asigurarilor Sociale din Spania de la reactivarea moratoriului.\n\nAcum romanii mai lucreaza cu acte in regula indeosebi in regimul general – 142.904, agricultura – 64.884, in case – 31.224, in timp ce 23.768 sunt persoane fizice autorizate (autonomos). \n\n\n\nLa Serviciul de Munca sunt inregistrati doar 60.000 de beneficiari de ajutoare de ?omaj, in timp ce in Spania exista, potrivit statisticilor oficiale, peste 930.000 de romani. \n\n\n\nAutoritatile spaniole au dat asigurari la momentul reactivarii moratoriului ca romanii aflati in Spania nu vor fi afectati, insa o mare parte dintre cei care nu erau nici angajati, nici someri inregistrati, au pierdut si dreptul de munca, dar si dreptul la asistenta medicala.\n\nDin perspectiva cifrelor se vede ca restrictiile nu au facut decat sa reduca numarul contractelor legale din randul romanilor si sa-i determine pe multi dintre ei sa se descurce la negru.\n\nLa finalul lui 2012, guvernul de la Madrid a prelungit restrictiile pana in decembrie 2013.",
        "label": "Spania"
    },
    {
        "title": "Copiii din Spania \"pică pe capete\" la Limba Română",
        "content": "Un viitor mai bun pentru copiii românilor, care au emigrat exact pentru a obţine asta, înseamnă şi accesul la o educaţie de calitate. Din păcate însă, mulţi copii români din Spania care se întorc în ţară ca să dea examene la liceu cad tocmai la „ Limba Română „. Potrivit Ministerului Educaţiei din România, candidaţii români la admiterea la liceu, care se întorc din Spania şi care nu au probleme deloc cu limba spaniolă, ajung să pice „ pe capete ” la examenul de Limba Română. Pe lângă asta, în România, problemele de adaptare ale elevilor români întorşi din străinătate au scos deja la iveală lacunele grave în acest sens ale sistemului de învăţământ.\n\nPe lângă asta, disputele din ultima vreme pe tema Educaţiei în România par să fi lăsat la o parte o problemă extrem de importantă pentru viitorul ţării: educaţia celor câtorva sute de mii de copiii români care trăiesc acum în Spania şi Italia, unde se predă cursul de limbă cultură şi civilizaţie românească (LCCR).\n\nCursul, care a fost introdus în urmă cu 2 ani în Spania, este pe cale de dispariţie din cauza lipsei banilor, pentru că Ministerul Educaţiei, Cercetării şi Inovării din România nu are deocamdată fonduri pentru acest nou an şcolar. Cu toate acestea, purtătorul de cuvânt al MECI, Robert Lorentz, ne-a dat asigurări că se vor găsi bani printr-o formulă sau alta pentru a continua acest curs care este considerat o prioritate. „ Pot să vă asigur că în acest moment există dorinţa şi soluţia pentru ca acest curs să continue, dar nu sunt bani. Probabil ca va fi o oarecare întârziere în acest sens. În mod clar însă, acest curs trebuie să continue pentru că datele pe care le avem sunt foarte îngrijorătoare. De pildă la liceul Cervantes unde sunt copii din Spania şi care pică pe capete la Limba Română. De aceea pot să vă spun că acest curs nu se va închide, dar probabil că va fi o întârziere cu fondurile „, ne-a precizat Robert Lorentz, purtător de cuvânt al ministerului.\n\nÎn ceea ce priveşte introducerea cursului în Spania, LCCR a ajuns până acum doar la 4500 de elevi din 330 de şcoli şi în unele regiuni cum este Comunitatea Valenciană, ar trebui să înceapă doar din această toamnă. Potrivit datelor Institutului Naţional de Statistică, însă, în Spania trăiesc aproape 150 de mii de români cu vârste sub 19 ani.",
        "label": "Spania"
    },
    {
        "title": "Trei români morți într-un accident rutier în Navarra",
        "content": "Un adult și doi copii în vârstă de 6 și de 8 ani, din aceeași familie, au murit luni într-un accident rutier produs în regiunea Navarra, în nordul Spaniei.\n\nMașina în care se aflau cele 6 persoane, de naționalitate română, a ieșit de pe carosabil în apropiere de localitatea Lantz (N 121-A) și s-a răsturnat pe câmp, după ce s-a lovit de un copac.\n\nÎn urma accidentului, trei pasageri au murit, iar restul au suferit răni grave.\n\nO femeie a fost dusă de urgență la spital, cu elicopterul, iar alta a suferit leziuni în zona toracică, în timp ce alt pasager, minor, a scăpat nevătămat.\n\nPotrivit presei locale, românii se întorceau din vacanța pe care ar fi petrecut-o în România și se îndreptau spre Pamplona.\n\nPoliția încearcă să afle cauzele accidentului care s-ar produs în condiții de vizibilitate bună și fără să existe deocamdata indicii privind implicarea unui alt autovehicul.",
        "label": "Spania"
    },
    {
        "title": "Consulatul de la Madrid - tras la răspundere pentru anularea zborurilor din Europa",
        "content": "Norul de cenuşă vulcanică din Islanda a adus o „ploaie” de plângeri la Consulatul de la Madrid, care a fost criticat pentru situaţia creată din cauza anulării zborurilor către România. Câţiva români care au fost surprinşi de suspendarea zborurilor către România s-au plâns la Consulatul României de la Madrid pentru că nu pot călători. Unele dintre persoanele afectate de întreruperea traficului aerian au sunat chiar şi la 1 noaptea când au aflat că nu vor putea să zboare către România, deşi decizia de suspendare a traficului aerian în ţară fusese anunţată deja cu 12 ore înainte.\n\nGuvernul României a suspendat zborurile pe toate aeroporturile de sâmbătăt la ora 18, iar pasagerii care au fost afectaţi de această situaţie sunt sfătuiţi să ia legătura cu agenţiile de voiaj de unde au luat biletele sau direct cu companiile aeriene şi după cum au transmis autorităţile spaniole, să nu meargă la aeroport atâta timp cât zborurile nu pot fi operate.",
        "label": "Spania"
    },
    {
        "title": "Madrid: Doi copii romani salvati dintr-un put de 10 metri adancime",
        "content": "Doi copii romani au fost salvati ieri dintr-un put de beton dupa ce disparusera, duminica seara, din localitatea madrilena Torrelaguna. Dupa ce familia a alertat autoritatile si locuitorii din Torrelaguna au demarat cautari in imprejurimi, cei doi copii au fost descoperiti, in mod surprinzator, intr-un canal adanc de 10 metri, aflat pe un teren izolat dintr-o alta localitate din regiunea Madrid, Algete.\n\nSpre bucuria tuturor, cei doi au fost gasiti teferi de pompieri, avand doar contuzii usoare. Disparitia s-a produs duminica seara, cand Florin si Andreea, de 8 si 10 ani, se jucau intr-un parc din apropierea casei si la un moment dat nu au mai fost de gasit. Mama copiilor, Maria, a anuntat disperata Politia si primaria a postat un anunt cu fotografia micutilor si datele de contact. Potrivit paginii web a primariei (torrelaguna.es), mama copiilor se temea ca acestia ar fi fost rapiti de fostul ei sot, dar Garda Civila nu a renuntat la nicio ipoteza. Ulterior s-a descoperit faptul ca tatal copiilor era plecat in Germania si, potrivit cotidianului El Mundo, dupa ce au fost salvati, copiii ar fi spus ca au fost dusi acolo de un barbat cu trasaturi magrebiene.\n\nNu se stie deocamdata cum au ajuns Florin si Andrea in apropierea unui cartier rezidential din Algete, aflat la aproape 30 de km distanta de casa lor si nu se cunoaste deocamdata cum au ajuns in acel put, care se afla intr-o constructie abandonata. Norocul copiilor a fost ca strigatele lor au fost auzite marti, in jurul orei 14, de doi vecini din Algete, care au chemat imediat pompierii.\n\nEchipajul de interventie a reusit sa-i scoata teferi pe Florin si pe Andrea si potrivit declaratiilor lui Pedro Hernandez, pompier madrilen, oferite pentru TVE, „ copiii s-au insufletit cand ne-au vazut, iar ca sa-i facem sa se destinda am incercat sa le vorbim despre ciocolata si dulciuri si sa le spunem glume. Au fost foarte curajosi. Pe baiat l-am scos destul de repede, insa fetita se afla sub o usa pe fundul putului si in cazul ei a fost mai dificila interventia „.\n\nFericirea mamei la aflarea vestii era suprinsa ieri de camerele de televiziune care au informat despre acest caz emotionant la Torrelaguna, o localitate in care traiesc multi romani. Ulterior, copiii au fost dusi la Spitalul La Paz din Madrid si urmeaza sa fie externati curand, spre fericirea locuitorilor din Torrelaguna, care ii asteapta acasa. In privinta circumstantelor in care s-a produs aceasta disparitie, anchetatorii vor continua cercetarile.",
        "label": "Spania"
    },
    {
        "title": "Bătrână înșelată cu 489.000 de euro de o familie de români",
        "content": "Agenții Gărzii Civile din Cuenca (Spania) au arestat trei români acuzați de înșelarea unei bătrâne de 93 de ani, de naționalitate spaniolă.\n\nAncheta a început în martie, când Garda Civilă a fost alertată asupra situației unei femei de 93 de ani din orașul Taracón care pierduse toate proprietățile într-un mod rapid și ciudat.\n\nAnchetatorii bănuiau că o familie de români, mam, tată și fiică, de 50, 48 și respectiv 30 de ani, ar fi jefuit-o pe bătrână reușind să-i vândă toate proprietățile.\n\nRomânii locuiau în aceeași casă cu femeia, aflată în proprietatea acesteia și la un moment dat au reușit să obțină de la bătrână să-l treacă în testament pe bărbat drept moștenitor.\n\nDupă câteva luni, românul a obținut de la femeie și o împuternicire prin care putea să administreze toată proprietatea acesteia.\n\nGarda Civilă a descoperit că la scurt timp după aceea, victima și-a vândut toate terenurile în schimbul sumei de 289.000 de euro. Imediat banii au dispărut din contul femeii, în urma unor transferuri ordonate de român care era autorizat pe același cont.\n\nBătrâna a vândut și patru locuințe pe care le deținea, inclusiv pe cea în care locuia. Cumpărătorii au fost chiar românii. S-au înțeles pentru prețul de 200.000 de euro și a fost plătită doar suma de 80 de mii, care provenea de altfel tot din contul femeii.\n\nAncheta poliției din Tarancón a fost finalizată prin arestarea familiei, acuzată de o înșelăciune în valoare de 489.000 de euro. Pe deasupra, Garda Civilă a pus sechestru pe două locuințe și trei autoturisme.",
        "label": "Spania"
    },
    {
        "title": "Români ținuți sclavi pe câmp în Spania (VIDEO)",
        "content": "Au fost ademeniți cu salarii și cu slujbe bune în Spania, dar au ajuns să trăiască claie peste grămadă în condiții mizerabile și să muncească zi lumină pe câmp, fără nici un câștig.\n\nPoliția spaniolă a arestat la Sevilla cinci persoane acuzate că exploatau mai mulți români pe care îi puneau să lucreze în agricultură. Oamenii nu erau plătiți și li se cerea să muncească în contul „datoriei” pe care o aveau cu grupul de „angajatori”, pentru că fuseseră aduși pe banii acestora în Spania.\n\nPolițiștii au descoperit că cetățenii românii erau racolați în țară, unde erau abordați de indivizi care le promiteau că le pot oferi un loc de muncă în agricultură în Spania.\n\nOdată ajunși în Spania, românii erau distribuiți în diferite zone ca să culeagă recoltele agricole. \n\n Ancheta a pornit după ce o victimă a denunțat situația la o secție de poliție din Bilbao. Cetățeanul în cauză era un român care fusese adus din România cu promisiunea unui loc de muncă decent pentru un salariu bun în agricultură.\n\nDupă patru luni de anchetă, agenții poliției spaniole au descoperit o rețea de intermediari care „livra” muncitori ieftini pe mai multe plantații la salarii foarte mici. Toți banii erau luați de intermediari.\n\nMuncitorii aduși din România erau cazați în case supraaglomerate, fără condițiile minime de igienă și confort.\n\nÎn urma anchetei derulate de mai multe departamente ale poliției, au fost arestați cinci români.",
        "label": "Spania"
    },
    {
        "title": "Ucigaşul româncei din Mallorca a recunoscut crima",
        "content": "Justiţia spaniolă a dispus arestarea fără drept de eliberare pe cauţiune pentru Alejandro de Abarca, suspect de crimă în cazul morţii româncei din Mallorca care a fost găsită arsă în portbagajul unei maşini, în data de 19 iulie. De Abarca a recunoscut în faţa judecătorului, potrivit Europa Press, că a ucis-o pe Ana Niculai, cu toate că spunea el, intenţia sa era doar să-i fure maşina pe care o conducea pentru a se deplasa la un punct de vânzare de droguri.\n\nAvocaţii familiei româncei de 25 de ani au precizat presei că acuzatul a recunoscut crima şi a dat şi alte detalii din care s-a înţeles că a legat-o pe tânără de două ori de un copac şi apoi de un stâlp şi a dus-o la un moment dat şi pe un câmp. Rezultatul autopsiei arată că Ana Niculai a murit prin asfixiere şi în urma unei lovituri puternice la cap.\n\nPotrivit avocaţilor, De Abarca s-a arătat rece şi senin pe durata declaraţiilor, iar uneori chiar zâmbea. Apărarea sa va invoca probabil dependenţa de droguri şi faptul că a recunoscut fapta. Deocamdată, însă, cercetările continuă pentru că declaraţiile suspectului par să fie contradictorii în anumite aspecte.\n\nLa părăsirea Tribunalului, acuzatul a fost huiduit de aproximativ 50 de persoane adunate afară, iar câţiva tineri au aruncat în el cu doze goale de suc. Ana Niculai a fost găsită, luni, 19 iulie, într-o maşină în flăcări şi cu mâinile legate pe şoseaua dintre localităţile Muro şi Can Picafort din Mallorca. Familia îşi doreşte acum să repatrieze cât mai repede trupul neînsufleţit al tinerei.",
        "label": "Spania"
    },
    {
        "title": "Un autocar romanesc a luat foc la Barcelona",
        "content": "Doua persoane au suferit afectiuni usoare dupa ce autocarul cu care se deplasau catre Romania a luat foc, miercuri, in apropiere de Barcelona. Potrivit Agentiei EFE, citata de editia online a cotidianului ABC , autocarul apartine unei firmei de transport Saiz Tour si se deplasa pe ruta Barcelona – Romania, cu 57 de pasageri la bord.\n\nIn apropiere de Sant Joan Despi, soferul autobuzului a observat ca iesea fum si a oprit debarcand imediat toti pasagerii. O persoana a suferit o intoxicatie cu fum si alta a avut un atac de panica, fiind transportate apoi la un spital din apropiere. Ceilalti pasageri urmau sa fie preluati de un alt autocar al firmei de transport.",
        "label": "Spania"
    },
    {
        "title": "Roman ucis de surparea unui sant in Navarra",
        "content": "Un muncitor roman a decedat luni la Undiano, o localitate din regiunea Navarra, dupa ce a fost ingropat de un val de pamant. Victima, Ioan Bejerea, de 37 de ani, era angajat ca instalator si trebuia sa execute o lucrare intr-un sant de 2,15 metri de adancime.\n\nLa un moment dat unul dintre peretii santului s-a surpat si romanul a ramas ingropat sub pamant si pietre. Cu toate ca muncitorii prezenti la fata locului l-au scos cu ajutorul lopetilor si cu ajutorul unui excavator, barbatul a decedat, scrie presa locala . \n\n\n\nAccidentul a fost anuntat la Serviciul de Urgenta 112 din Navarra care a alertat serviciul de Pompieri si a trimis la fata locului o ambulanta, insa barbatul nu a mai putut fi salvat. Corpul neinsufletit a fost transportat la Institutul de Medicina Legala din regiune. \n\n\n\nGuvernul regional din Navarra a precizat ca santul in care s-a produs accidentul fusese sapat in cadrul lucrarilor publice de imbunatatire a retelei de canalizare a localitatii. \n\n\n\nO echipa de la Inspectia Muncii a deschis o ancheta la fata locului pentru a vedea daca au fost respectate normele de protectie a muncii, iar presa locala preia opiniile localnicilor care erau surprinsi de faptul ca au fost sapate santuri in conditiile in care plouase foarte mult in zona. Victima era din localitatea Leitza, unde traiesc mai multi romani, si lucra la o firma de instalatii.",
        "label": "Spania"
    },
    {
        "title": "Mamă și fiică, împușcate în Madrid",
        "content": "Două românce au fost rănite sâmbătă dimineață într-o locuință din Madrid după ce s-a tras asupra lor cu o pușcă de vânătoare.\n\nMedicii de la serviciul de Urgență Samur 112 au fost chemați la 6 dimineață, în cartierul Retiro din capitala Spaniei, unde se aflau cele două femei rănite.\n\nMama, în vârstă de 39 de ani, prezenta o rană la mâna stângă și starea ei a fost stabilizată la fața locului, în timp ce fiica ei de 20 de ani prezenta leziuni la picior.\n\nAmbele femei au fost transportate la spitalul Gregorio Marañón, iar femeia de 39 de ani a pierdut două degete.\n\nPoliția anchetează această agresiune și din primele informații se crede că femeile au fost împușcate de un bărbat în vârstă de 70 de ani.\n\nSuspectul ar fi fost insoțit de un tânăr și ar fi avut o discuție aprinsă cu româncele. La un moment dat, bătrânul a scos o pușcă și a tras asupra femeii de 39 de ani.\n\nAceasta a încercat să se apere și alicele i-au secționat două degete și au rănit-o și pe fiica ei în picior.\n\nPoliția l-a identificat deja pe agresor și a găsit o mașină de culoare neagră cu care fugiseră.",
        "label": "Spania"
    },
    {
        "title": "Ambasada Romaniei de la Madrid si-a facut pagina pe Facebook",
        "content": "Ambasada Romaniei din Spania este reprezentata in sfarsit si pe Facebook, portalul pe care au acum conturi personale in jur de 4 milioane de romani. Misiunea diplomatica are asadar o pagina creata pe baza unui profil personal, de unul dintre angajatii institutiei si poate fi vazuta la urmatoarea adresa http://www.facebook.com/profile.php?id=100003041861152\n\nAcesta este mesajul de inceput pe pagina de pe Facebook a institutiei: „ Bun gasit tuturor si bine ati venit pe pagina de Facebook a Ambasadei Romaniei la Madrid! E o noua forma de a ne apropia asa ca va asteptam postarile, anunturile si intrebarile! Asociatiile romanilor din Spania sunt binevenite sa anunte pe aceasta pagina actiunile lor, evenimentele pe care doresc sa le organizeze! Aici o sa gasiti toate noutatile care ar putea fi de interes si detalii despre activitatea Ambasadei a Sectiei Consulare Madrid cat si a celorlalte reprezentante diplomatice ale Romaniei in Spania .”\n\nDeocamdata, Ambasada Romaniei de la Madrid are 14 prieteni printre care si Romanul din Spania, insa numarul va creste cu siguranta in urmatoarele zile.",
        "label": "Spania"
    },
    {
        "title": "Un român la Maestranza din Sevilla",
        "content": "Gabriel Dincă, originar din Bucureşti, locuieşte la Sevilla de 20 de ani împreună cu soţia sa, Luminiţa. Gabi, cum îi place să i se spuna, este violonist la Orchestra Simfonică de la Maestranza din Sevilla de 20 de ani, iar soţia lucrează ca medic neurolog la Spitalul Universitar „ Macarena ” din Sevilla.\n\nGabriel Dincă a cântat în Orchestra Naţională a României şi, de asemenea, în Orchestra Filarmonică „ George Enescu ” din Bucureşti în timpul comunismului, după care a decis să ia drumul străinătăţii ca toţi ceilalţi români din diaspora, sosind la Sevilla în anul 1991. „În Orchestra de la Maestranza mai sunt încă nouă români, faimoşi muzicieni, cinci suntem la vioară, unul la viola, altul la violoncel, unul la contrabas şi unul este trompetist. Am venit în Sevilla când s-a înfiinţat această orchestră, care în curând va împlini 20 de ani. Sunt realizat profesional şi cu toate că suntem departe de casă nu am uitat rădăcinile din care ne tragem, mai ales că avem băiatul nostru care a terminat facultatea în Bucuresti şi în fiecare an mergem în vacanţă. Orchestra Maestranza din Sevilla are un potential profesional foarte mare fiind printre primele trei din Spania şi în care sunt 18 naţionalităţi, toţi muzicieni de mare profesionalism, aproximativ suntem 100”, ne-a mărturisit Gabi.\n\nSala în care cântă orchestra are o capacitate de 1800 de locuri şi de multe ori vin şi români la spectacole. Românii de la Maestranza au avut spectacole în China, Austria, Germania, Elvetia.\n\nLa Sevilla, concertele sunt susţinute joia şi vinerea, iar costul unui bilet pentru o persoană este între 10 şi 30 euro, depinde de locul care se doreşte, la balcon sau în sală, iar la Operă între 40 şi 90 de euro. De Crăciun, orchestra va cânta la Catedrala din Sevilla, unde Gabi şi colegii săi vor susţine un concert educativ şi unul de muzică sacră.",
        "label": "Spania"
    },
    {
        "title": "Românii din Madrid sunt așteptați la urne",
        "content": "Alegerile locale și regionale din Spania au adus din nou în actualitate participarea electorală a europenilor, cu drept de vot.\n\nInmaculada Sanz Otera, candidatul numărul 2 de pe lista primarului de la Partidul Popular, José Luis Martínez-Almeida, recunoaște faptul că românii din Madrid sunt o comunitate integrată și de valoare pentru capitala Spaniei.\n\n„ Românii reprezintă una dintre naționalitățile care au ales cel mai mult Madrid, în ultimii ani, și aici sunt primiți așa cum știe să primească Madridul. Avem o societate tolerantă, deschisă, căreia îi place să primească străinii ”, declară Inmaculada Sanz Otero, candidat pe lista Partidului Popular la primăria Madrid pe platforma Rumanos con Ayuso.\n\nMii de români din Madrid și din restul Spaniei vor avea posibilitatea să voteze primarul din localitate pe 28 mai.\n\nCei care s-au înscris în registrul electoral din Spania au primit deja plicurile cu informații despre locul în care vor putea să-și exprime opțiunea electorală.",
        "label": "Spania"
    },
    {
        "title": "13 români sechestrați într-o baracă la Valencia",
        "content": "Un grup de români a fost înșelat cu anunțuri de muncă la cules de portocale și a ajuns să fie prizonierul unor intermediari din Valencia.\n\nPoliția spaniolă i-a arestat pe aceștia, tot de naționalitate română și-i acuză de apartenență la grup infracțional și explotarea prin muncă.\n\nVictimele au fost aduse în Spania prin intermediul unor anunțuri de muncă, publicate pe internet în România, în care se ofereau posturi bine plătite la cules de portocale.\n\nExploatatorii au vârste cuprinse între 24 și 49 de ani și i-au reținut cu forța pe cei 13 români într-o baracă din afara orașului Gandia pe motiv că trebuie să plătească o „datorie”.\n\nEste vorba de 10 bărbați și trei femei, una dintre ele însărcinată. Toți erau obligați să trăiască îngrămădiți și fără condițiile minime de igienă, împreună cu alți 30 de români.\n\nAu fost închiși într-o cameră supravegheată și li s-a cerut să predea documentele și să plătească „datoria”, reprezentând cheltuielile de călătorie, ca să poată ieși.\n\nDupă ce le-au confiscat documentele de identitate, „intermediarii” le-au cerut să muncească pe câmp în contul datoriei.\n\nCel puțin doi dintre membrii grupării sunt cercetați pentru reținere ilegală, pentru că există probe care îi indică drept executanții planului.\n\nRomânii au fost eliberați de autorități și Serviciile Sociale din cadrul Primăriei Gandia încearcă să-i ajute să se întoarcă în România.",
        "label": "Spania"
    },
    {
        "title": "Niciun roman printre victimele cutremurului din Murcia",
        "content": "Cutremurul din Spania, din localitatea Lorca, nu a provocat victime in randul romanilor, dupa cum ne-a precizat consulul general al Romaniei de la Sevilla, Monica Stirbu.\n\n„ Ne aflam in contact cu autoritatile spaniole din Murcia si il avem acolo si pe consulul onorific al Romaniei, domnul David Perez. Am solicitat sa ni se confirme daca sunt romani afectati de cutremur si subprefectul regiunii ne-a anuntat, in scris, ca nu sunt romani printre persoanele decedate „, ne-a declarat consulul general Monica Stirbu.\n\nAutoritatile romane au solicitat de asemenea si consultarea listei cu persoanele care au fost ranite in cutremurul de la Lorca, unde traiesc 1060 de romani. „ Am primit si in acest sens o confirmare negativa de la autoritatile spaniole si ne bucuram ca nu sunt romani printre victimele acestui teribil cutremur. In acelasi timp suntem solidari cu autoritatile spaniole si ne aflam in contact continuu pentru orice eventualitate „, a mai daugat consulul Monica Stirbu.\n\nCutremurul de la Morca a avut loc joi la ora 17:02 cand magnitudinea inregistrata nu a trecut de 4,4 grade, dar replica care a urmat dupa doua ore, de 5,2 grade pe scara Richter, a provocat distrugeri importante. Peste 80 la suta dintre imobile au fost afectate de cutremur, iar oamenii au ales sa petreaca noaptea in strada, in masini, in parcuri si in alte locuri deschise.\n\nAutoritatile spaniole au confirmat pana acum moartea a 9 persoane, iar la fata locului s-au deplasat membri ai guvernului pentru a analiza modul in care se intervine la fata locului. Acesta a fost cel mai grav cutremur din Spania in ultimii 50 de ani, dupa ce in 1956 au murit 12 persoane intr-un cutremur petrecut in Granada.",
        "label": "Spania"
    },
    {
        "title": "Cine moare în străinătate, plătește!",
        "content": "Costurile de repatriere a romanilor decedati sunt o problema binecunoscuta pentru familiile care au emigrat in strainatate si sunt lovite de astfel de situatii neprevazute.\n\nAccidentele de munca, cele rutiere sau problemele de sănătate sunt cauzele de deces cele mai întâlnite in randul romanilor din diaspora. Sunt nenorociri neașteptate pentru că de cele mai multe ori romanii care mor in strainatate sunt persoane tinere, in puterea varstei.\n\nPe langa durerea familiei, urmașii celor decedați trebuie să se facă luntre și punte ca să plătească în timp record sumele cerute de firmele de pompe funebre.\n\nRepatrierea unui cadavru in Romania costa cel putin 5 mii de euro, daca este sa luam drept exemplu piata din Spania, si de cele mai multe ori, costul este suportat de familie si de cei apropiati. Puțini români au grijă să contracteze o poliță de repatriere, iar Statul Român nu dorește să se implice în această problemă.\n\nCu toate ca a fost o cerinta mai veche a unor reprezentanti ai romanilor din diaspora, unii dintre ei chiar parlamentari, problema repatrierilor nu a fost tratata de nici unul dintre guvernele in ultimile doua decenii.\n\nNici noua conducere a Ministerului Romanilor de Pretutindeni nu-si propune sa se implice in acest caz.\n\nMai mult, ministrul Românilor de Pretutindeni, Angel Tîlvar, a declarat în exclusivitate pentru Știri Diaspora că, momentan, singura soluție pentru repatrierea românilor decedați în diaspora ar fi polițele de asigurare în caz de boală sau deces. Asta, în condiţiile în care Poliţia Romană plăteşte în anul 2015 aproape 12 milioane de euro pentru repatrierea infractorilor români din afara granițelor, scrie StiriDiaspora.com .\n\nMinistrul Tîlvar vorbeste în interviul publicat de pagina web a stirilor din diaspora si despre problema votului din strainatate de la ultimele alegeri si recunoaste ca sistemului de vot actual are deficiente majore in diaspora.\n\nReprezentantul românilor de pretutindeni din cabinetul lui Victor Ponta atinge si problematica finantarii proiectelor ONG-urilor din diaspora, dupa ce Departamentul de Politici pentru Relația cu Românii de Pretutindeni a fost criticat anul trecut pentru lipsa de transparenta la analizarea proiectelor.\n\nTîlvar spune că suma acordata proiectelor din diaspora nu va fi mai mare, dar asigură că se vor schimba criteriile de evaluare.",
        "label": "Spania"
    },
    {
        "title": "Arestat pentru că și-a bătut fiul în plină stradă",
        "content": "Poliția din orașul spaniol Murcia a arestat un român care și-a agresat copilul în fața blocului.\n\nIncidentul a avut loc joi, în jurul orei 14:30, iar poliția locală a fost alertată chiar de victimă.\n\nBărbatul, în vârstă de 51 de ani, l-a lovit pe fiul său de 21 de ani, în timp ce acesta avea o discuție în contradictoriu cu mama lui.\n\nCearta a pornit de la faptul că băiatul voia să ia mașina familiei, dar părinții săi erau împotrivă. În timp ce se certa cu mama lui pe stradă, tânărul a început să aibă o discuție și cu tatăl său care ieșise la fereastră.\n\nDupă câteva momente, tatăl a coborât în stradă și l-a lovit cu putere pe fiul său, după care l-a trântit la pământ. Mama a intervenit ca să împiedice o nenorocire și la sosirea polițiștilor a povestit ce se întâmplase.\n\nBărbatul a recunoscut că avusese o discuție tensionată cu fiul său, că acesta este un copil problematic și că trebuia să-i dea câțiva pumni.\n\nPolițiștii l-au reținut pe tatăl victimei și tânărul a fost dus la centru de asistență medicală din apropiere.",
        "label": "Spania"
    },
    {
        "title": "Țeapă la restaurant de la 100 de clienți",
        "content": "O sută de români sunt acuzați de patronul unui restaurant din provincia spaniolă Léon că ar fi plecat fără să plătească după ce au sărbătorit un botez.\n\nIncidentul s-a petrecut în cursul serii de luni la restaurantul hotelului Carmen din satul Bembibre, care găzduia o petrecere cu cel puțin 100 de persoane.\n\nDin informațiile publicate de presa locală , meniul includea aperitive, friptură și băuturi, iar patronul chemase și câteva persoane ca ajutoare în acea seară.\n\nDe asemenea, pentru rezervarea sălii, presupusul naș al celor doi copii nou-născuți ar fi plătit un avans, iar atmosfera era animată de o formație muzicală.\n\nLa sfârșitul mesei, înainte de servirea tortului, toți invitații s-au ridicat deodată de la mese și au plecat spre mașini. Ospătarii și patronul localului au fost atât de surprinși încât nu știau cum să reacționeze.\n\nToți invitații au fost duși în câteva minute fără să plătească serviciile restaurantului, calculate la 2000 de euro, iar personalul a reușit doar să noteze câteva numere de înmatriculare.\n\nPatronul a depus o plângere la Garda Civilă și le-a spus agenților că știe numele nașului și că mesenii aveau un accent specific străinilor din Europa de Est.\n\nMai multe publicații spaniole informează că cei 100 de invitați răi-platnici ar fi români.",
        "label": "Spania"
    },
    {
        "title": "Limba română la Oropesa del Mar - cu sprijinul primăriei",
        "content": "Aproximativ 70 de copii români din localitatea Oropesa del Mar (Castellon) beneficiază de cursul de limbă, cultură şi civilizaţie românească, inaugurat recent, în prezenţa ambasadoarei României în Spania, Maria Ligor.\n\nElevii români din localitate au patru ore pe săptămână în care pot studia limba română în regim extra-curicular. Cursul este finanţat de Guvernul României şi a fost introdus cu sprijinul administraţiei locale din Oropesa de del Mar, care este în acest moment una dintre puţinele localităţi din regiune în care se derulează programul prezentat autorităţile spaniole, acum doi ani, de Ministerul Educaţiei din România.\n\nRafael Albert, primarul localităţii Oropesa del Mar, în care trăiesc peste o mie de români, susţine proiectul conceput pentru copiii români. „ Sunt mândru pentru că suntem printre primii din regiunea Valencia care sprijină acest proiect. Am spus de multe ori că vom fi alături de comunitatea românească, precum şi de celelalte comunităţi pe care le avem aici, dar în special alături de români, pentru că vedem că vor să se integreze şi că investesc în copiii lor, care înseamnă viitorul ”.\n\nProiectul limba, cultura şi civilizaţia românească funcţionează în Spania de un an şi jumătate şi este susţinut de Ministerul Educatiei. Cursurile se desfăşoară în instituţii de educaţie preuniversitară, în regiuni unde comunitatea românească are o prezenţă importantă şi pentru predarea sa au fost selecţionaţi 70 de profesori din cadrul comunităţii. De la începutul acestui an şcolar, însă, în regiunea Comunităţii Valenciană, autorităţile spaniole nu şi-au dat încă concursul pentru ca profesorii să poată intra în clase. Potrivit ambasadorului Maria Ligor, aproximativ 4500 de elevi, majoritatea de naţionalitate română, asistă la aceste cursuri în diferite regiuni ale Spaniei.",
        "label": "Spania"
    },
    {
        "title": "Prinși cu portbagajul plin de pește pentru România",
        "content": "Agenții de la Garda Civilă din Guadalajara au fost surprinși de ceea ce au descoperit atunci când au sărit în ajutorul unui șofer care suferise o pană la roată.\n\nIncidentul s-a petrecut pe autostrada A-2 în apropierea localității Torija, unde o mașină a rămas pe marginea drumului din cauza undei defecțiuni.\n\nO patrulă de la Garda Civilă din Brihuega s-a prezentat ca să-i ajute pe cei trei cetățeni, a căror naționalitate nu a fost dată publicității. Agenții au observat imediat că mașina era lăsată pe partea din spate, unde se puteau observa mai mulți saci.\n\nLa cererea agenților, șoferul a deschis portbagajul autoturismului și în interior se aflau cel puțin 30 de pești din specia Silurus glanis (somn) și Cyprinus Carpio (crap).\n\nProprietarii peștelui au spus că l-au pescuit dintr-un lac situat între provinciile Avila și Toledo și că îl transportau la Zaragoza, de unde urma să fie exportat în România.\n\nGrada Civilă a confiscat peștii pentru că somnul este o specie interzisă în Spania pentru comercializare și pe deasupra aceștia erau transportați într-un autovehicul lipsit de cameră frigorifică, fapt care încalcă normele sanitare.\n\nCei trei pescari au rămas fără „marfă” și au fost denunțați la departamentul de Agricultură și Mediu Ambient din cadrul guvernului regional Castilla La Mancha.",
        "label": "Spania"
    },
    {
        "title": "Teatru românesc la Girona",
        "content": "Ambasada României la Madrid are plăcerea de a anunţa participarea Teatrului Studenţesc „LUDIC” – din Centrul Universitar Iaşi – la Festivalul Internaţional de Teatru Amator Girona (Girona, 24 – 28 august 2010). Teatrul Studenţesc „LUDIC” va prezenta în Piaţa Magnoliilor, la 26 august 2010, orele 22.00, spectacolul: „Poem irlandez pentru vioară şi suflet”, în regia lui Aurel Luca şi mişcare scenică în coordonarea Verei Pantea.\n\nDe mai bine de 30 de ani, „LUDIC” promovează teatrul tânăr din România, atât în ţară, cât şi în străinătate. De-a lungul anilor, teatrul din Iaşi a obţinut peste 300 de trofee şi premii în peste 75 de festivaluri naţionale şi internaţionale, din peste 35 de ţări. Din anul 1993, Teatrul studenţesc\n\n„Ludic” a devenit membru asociat al Asociaţiei Internaţionale de Teatru. Pentru mai multe detalii privind Teatrul studenţesc „LUDIC”, recomandăm consultarea paginii de internet: http://www.ludic.ro/.",
        "label": "Spania"
    },
    {
        "title": "Se suspendă activitatea cu publicul la consulatele din Spania",
        "content": "Ambasada României de la Madrid anunță suspendarea activității cu publicul la consulatele din Spania începând de luni, 16 martie.\n\nComunicatul publicat de misiunea diplomatică de la Madrid:\n\nCa urmare a măsurilor adoptate de către autoritățile spaniole în contextul evoluției epidemiei Covid-19 (Coronavirus) și în scopul protejării cetățenilor români, vă informăm că, începând cu 16.03.2020, serviciile consulare care presupun prezența publicului în sediile oficiilor consulare românești de pe teritoriul Spaniei se suspendă pe o perioadă nedeterminată.\n\nProgramările obținute pentru perioada următoare vor fi anulate. Un mesaj în acest sens va fi transmis fiecărui utilizator în parte pe adresa de e-mail utilizată la crearea contului pe www.econsulat.ro.\n\nÎntreg personalul consular rămâne la dispoziția cetățenilor români pentru acordarea de asistență consulară în situații deosebite sau care prezintă un caracter urgent, temeinic justificate, determinate de necesități deosebite (ex.: decese, accidente, acte solicitate de autoritățile locale în contextul pandemiei etc.). Imediat ce activitatea cu publicul va fi reluată, oficiile consulare vor proceda la reprogramarea tuturor solicitanților ale căror programări inițiale au fost anulate.\n\nDepășirea cu succes a acestei situații extraordinare depinde și de buna cooperare dintre ambasadă, oficiile consulare și cetățeni.\n\nInformații privind serviciile consulare, precum și numerele de telefon la care puteți primi asistență consulară pot fi găsite aici: http://madrid.mae.ro/node/756\n\nInformații pentru românii care vor să se întoarcă în țară\n\nPentru a veni în sprijinul cetățenilor români aflați temporar în Spania (turiști, lucrători sezonieri, oameni de afaceri, elevi sau studenți aflați în schimburi de experiență etc.), Ambasada pune la dispoziția acestora adresa de e-mail madrid.cov@mae.ro la care pot fi trimise întrebări legate de întoarcerea în România.",
        "label": "Spania"
    },
    {
        "title": "În timp ce imigraţia scade, românii continuă să vină la Madrid",
        "content": "Numărul românilor din regiunea Madridului a crescut în ultimul an şi jumătate cu 13 mii, potrivit raportului prezentat recent de ministrul regional al Muncii, Drepturilor Femeii şi Imigraţiei, Paloma Adrados.\n\nAstfel, comunitatea românilor se menţine pe primul loc între străinii care trăiesc în Comunidad de Madrid, cu peste 218 mii de persoane, reprezentând aproximativ 20 la sută din populaţia imigrantă. Din raportul dat publicităţii mai reiese că în ultimele şase luni, în regiunea Madridului s-au înregistrat peste 3 mii de români şi că cei mai mulţi dintre ei trăiesc în oraşele din estul şi sud-estul regiunii.\n\nPaloma Adrados a precizat că raportul a fost realizat în funcţie de datele culese din 179 de localităţi care compun regiunea şi că profilul străinului din comunitatea Madridului este tânăr, cu o medie de 31,6 ani, activ, din America Latina şi Europa.\n\nDin raport mai reiese că numărul străinilor din regiune înregistrează, pentru prima dată în 10 ani, o uşoară scădere, de 0,24 procente.",
        "label": "Spania"
    },
    {
        "title": "Protestele ajung la Madrid: \"Va rugam sa ne scuzati nu trimitem cat furati\"",
        "content": "Aproape 100 de romani s-au manifestat astazi impotriva guvernului Boc si a presedintelui Romaniei, in cadrul unui protest care a avut loc in fata Ambasadei de la Madrid. Protestul a fost convocat de filialele PSD si PC din Spania si a fost aprobat de autoritatile spaniole, care au trimis la fata locului cateva masini de politie.\n\nTimp de o ora, participantii la protest au scandat lozinci la adresa politicienilor din tara, dar mai ales impotriva presedintelui Traian Basescu si a premierului Emil Boc. \n\n\n\n„Va rugam sa ne scuzati nu trimitem cat furati” a fost una dintre cele mai scandate lozinci impreuna cu „Jos Basescu”, dar s-a strigat si „Basescu si sleahta ta, diaspora nu te vrea”, „Udrea nu uita, tara nu-i poseta ta”, „A venit vaporu ca sa-l ia pe chioru”, „Iesi afara javra ordinara”, „Jos dictatura”, „Solidaritate” si „Anticipate”. \n\n\n\nOrganizatorii protestului au confectionat la fata locului o pancarta cu portretele mai multor membri ai guvernului, alaturi de cel al presedintelui Traian Basescu, si au scris textul: „Calaii neamului romanesc. Jos dictatorul!”. \n\n\n\n„Vrem democratie. Vrem ca Basescu sa plece. Sa plece dictatorul, sa-l ia pe piticul de la Palatul Victoria, s-o ia pe Tanti Nuti cu posetele si sa ne lase. Vrem alegeri anticipate, nu comasate. Afara cu guvernul Boc, afara cu UDMR din Parlament si afara cu UDMR de la conducerea Romaniei”, a declarat Dan Tanasa, presedintele filialei PC Spania. \n\n\n\nPrintre strigatele care au crescut in intensitate pe parcursul protestului s-au adresat catre Ambasada si lozinci precum „Va uitati la noi ca la maimute, jigodiilor!”, acompaniate de cateva gesturi obscene. \n\n\n\n„Marinare nu uita, Romania nu te vrea”, „Hotii”, „Demisia”, „Voi sunteti viermii” au fost alte lozinci scandate in fata sediului misiunii diplomatice a Romaniei, la Madrid, iar unii participanti, dotati cu portavoce, au strigat si cateva lozinci in spaniola si au explicat ca „de 21 de ani, Romania sangereaza”. \n\n\n\nOrganizatorii protestului de astazi au anuntat ca in zilele urmatoare vor fi programate si alte manifestatii. PSD Diaspora a anuntat printr-un comunicat de presa ca maine vor mai avea loc alte proteste similare la Consulatele de la Zaragoza si Barcelona.",
        "label": "Spania"
    },
    {
        "title": "Taxe consulare reduse pentru certificatele de naştere şi de căsătorie",
        "content": "Taxele consulare pentru înscrierea certificatelor de naştere şi de căsătorie s-au redus semnificativ de la 1 septembrie. Printr-o postare pe pagina web, Ambasada Romaniei la Madrid informează că, începând cu data de 1 septembrie a.c., au fost reduse taxele consulare aplicate înscrierii certificatelor de naştere şi căsătorie eliberate de autorităţile străine, în registrele de stare civilă româneşti.\n\nNoul cuantum al taxelor consulare pentru înscrierea certificatelor de naştere şi a celor de căsătorie, eliberate de autorităţile străine, în registrele de stare civilă româneşti în termen de până la 6 luni de la naşterea copilului sau de la înregistrarea căsătoriei la autorităţile străine este de 110 euro . Dacă înscrierea se face la mai mult de 6 luni de la naşterea copilului sau de la înregistrarea căsătoriei la autorităţile străine, cuantumul aferent este de 155 de euro . În ambele cazuri, traducerea documentelor străine trebuie realizată de un traducător autorizat.\n\nÎnainte de această reducere, taxa consulară pentru înscrierea certificatelor de naştere şi de căsătorie era de 170 de euro, până la 6 luni şi de 235 de euro, dacă se depăşea această perioadă.\n\n„ Reducerile au fost aplicate printr-un ordin comun al miniştrilor Afacerilor Externe şi Finanţelor, prin care se opereaza reducerea cu 30% a taxelor consulare în ceea ce priveşte transcrierea actelor de stare civilă „, a anunţat ministrul Teodor Baconschi. El a precizat că ordinul a fost elaborat la cererea comunităților românesti din diaspora, care s-au plâns că multe taxe consulare mărite recent au fost majorate nejustificat.\n\nMai multe asociaţii ale românilor din Italia au semnat în iunie o scrisoare deschisă adresată autorităţilor din România, în care se plângeau de mărirea exagerată a taxelor pentru serviciile consulare şi cereau să fie făcute publice criteriile după care au fost modificate tarifele, măsura fiind considerată un abuz.\n\nUlterior, ministrul de Externe a explicat că iniţiativa legislativă prin care creşteau taxele consulare a aparţinut „ unui grup de parlamentari „. De remarcat faptul că între aceștia se aflau chiar şi parlamentarii aleși de românii din străinătate.\n\nÎn contextul reducerii acestor taxe consulare, MAE a demarat şi o acţiune de reducere a cheltuielilor din ambasade şi consulate. După cum ne-a precizat responsabilul comunicării cu presa din cadrul ambasadei de la Madrid, Camelia Teodorescu, la misiunea din Spania „ au fost operate reduceri în privinţa resurselor alocate tuturor misiunilor din Spania, în linia nivelului anunţat de conducerea Ministerului de Externe, pentru cheltuielile materiale cu bunurile şi serviciile, incluzând transportul intern şi internaţional, chiriile sediilor şi ale locuinţelor de serviciu, utilităţi, energie, consumabile, comunicaţiile etc. De asemenea este în vigoare interdicţia de a face achiziţii de bunuri, conform deciziei guvernamentale de la începutul anului. În ceea ce priveşte cheltuielile de personal, salariile tuturor angajatilor au fost reduse cu 25%, iar o serie de angajati şi-au încheiat misiunea în Spania. În prezent, în urma rectificării bugetare, stabilite de Guvern în luna august, sunt revizuite bugetele tuturor misiunilor „.\n\nÎn aceste condiţii, Ambasada României oferă asigurări că, în ciuda acestor reduceri, nivelul de calitate a serviciilor nu va fi afectat.\n\n„Reducerile de personal nu au vizat personalul implicat direct în acest tip de activitate (n.r.: consulară), continuând procesul de extindere a reţelei consulare”, ne-a mai precizat Camelia Teodorescu. În scurt timp, îşi va începe activitatea un nou viceconsul, care va conduce oficiul consular de la Almeria, iar de la începutul acestei luni, echipa de la Bilbao a fost completată cu un nou consul.",
        "label": "Spania"
    },
    {
        "title": "Un român încearcă să deschidă în zbor ușa avionului",
        "content": "Pasagerii zborului Air Europa dintre Palma de Mallorca și Ibiza au trecut ieri prin momente de groază după ce un român a încercat să deschidă ușa avionului.\n\nUn pasager de naționalitate română s-a ridicat de pe scaun în timpul zborului către Ibiza, cu 15 minute înainte de aterizare și a început să tragă de una din ușile de evacuare în caz de urgență.\n\nMai mulți pasageri au sărit imediat și, împreună cu alți membri ai echipajului, au reușit să-l imobilizeze pe bărbatul de 44 de ani care spunea că vrea să se sinucidă.\n\nÎn timp ce era imobilizat de pasagerii șocați, românul spunea că auzise voci care-i cereau să se dea jos din avion.\n\nComandantul aeronavei cu o capacitate de 68 de pasageri a anunțat Garda Civilă și la scurt timp după aterizare românul a fost arestat pentru încălcarea securității aeriene.\n\nDupă ce a fost preluat de agenții Gărzii Civile, românul a fost internat la un spital de psihiatrie din Ibiza și urmează să fie analizată starea sa mentală.",
        "label": "Spania"
    },
    {
        "title": "Candidatul PP Badalona, din nou impotriva cetatenilor romani de etnie roma",
        "content": "Desi mai sunt cateva luni pana la alegerile locale si regionale (22 mai 2011), candidatul Partidului Popular la primaria din Badalona (Catalu\n\nIntr-o conferinta in care elementele principale au fost cele negative, Albiol a amenintat ca, daca ajunge la primarie, cei care reprezinta o problema pentru siguranta cetatenilor si care nu doresc sa se integreze, referindu-se in mod special la „ anumiti inidivizi tigani romani „, nu vor primi niciun sprijin din partea sa.\n\nLa conferinta au asistat aproximativ 400 de persoane si Albiol nu s-a ferit sa aminteasca de conflictul de acum un an, cand PP Badalona, sustinut de Alicia Sanchez Camacho, deputat in Catalu",
        "label": "Spania"
    },
    {
        "title": "Supriza in Spania - PPDD, pe primul loc cu peste 50% din voturi",
        "content": "Candidatii de la Partidul Poporului Dan Diaconescu (PPDD) au fost cei mai votati in Spania, la alegerile din 9 decembrie pentru Parlamentul Romaniei, potrivit rezultatelor partiale adunate pana acum. Potrivit cifrelor inregistrate la majoritatea sectiilor, PPDD a luat peste 50% la suta din voturi.\n\nLa sectiile din Madrid, PPDD-ul a primit aproximativ 460 de voturi pentru Senat si 450 pentru candidatura la Camera Deputatilor. Restul voturilor s-au impartit intre USL (Senat – 370, Camera Deputatilor – 359) si ARD (Senat – 300, Camera Deputatilor – 320).\n\nO alta sectie la care PPDD-ul a atras majoritatea voturilor a fost cea din Alcala de Henares, unde candidatii Eugen Mihalache (Senat) si Aurelian Mihai (Camera Deputatilor) au primit mai mult de jumatate din voturile exprimate: PPDD (Senat – 497, Camera Deputatilor – 497).",
        "label": "Spania"
    },
    {
        "title": "Autoritatile spaniole alarmate de culegatorii romani de ciuperci",
        "content": "Un grup de 20 de romani a fost depistat de doua ori in aceeasi zi de politia mediului din regiunea spaniola Alava intr-o zona in care nu se permite culegerea masiva a ciupercilor. O patrula care se ocupa de Protectia Mediului in regiunea Alava a surprins luni noaptea 20 de romani care culegeau ciuperci in cantitati importante, cu scopul de a le vinde.\n\nAutoritatile basce din Alava aflasera deja despre culegatorii de ciuperci care aparusera si in regiunile apropiate si care adunau ciuperci la scara industriala. Romanii sunt recunoscuti ca fiind culegatori de ciuperci, dar in regiunea Alava au fost depistati de politia mediului de-abia in urma cu cateva zile, dupa cum scrie publicatia basca elcorreo.com .\n\nPotrivit presei locale este vorba de un grup format din 20 de cetateni romani care culegeau ciuperci fara permis si care au fost surprinsi in flagrant cu 30 de kilograme de ciuperci, adunate din padurile din apropierea localitatilor Artziniega si Amurrio.\n\nOamenii legii au fost alertati de localnici care au denuntat faptul ca mai multi barbati culeg ciuperci in numar mare in padurile din zona. Romanii foloseau trei furgonete cu care se deplasau si in care aveau saltele si paduri pentru a putea innopta. In interiorul masinilor aveau 13 cutii cu ciuperci, dar dupa primul control, cantitatile culese si tinute in pungi de plastic se incadrau in specificarile legii, insa nu puteau sa culeaga noaptea.\n\nDe aceea, politistii le-au intocmit un dosar de amenda cu valoarea intre 30 si 250 de euro. La numai cateva ore mai tarziu, in dimineata urmatoare, politistii s-au intalnit din nou cu o parte dintre romani care s-au intors in aceeasi zona ca sa culeaga ciuperci si le-au mai dat o amenda dupa care le-au confiscat marfa, 30 de kilograme de ciuperci.\n\nInca din 2009, in regiunea Alava se deruleaza o campanie intensa impotriva culegerii ilegale de ciuperci, iar administratia a prevazut si amenzi care pot ajunge la 250 de euro, o suma care insa nu-i sperie pe culegatorii „profesionisti”. In anumite regiuni din Spania culesul ciupercilor este reglementat in mod clar prin legi care stabilesc conditiile in care pot fi culese si modul de comercializare.\n\nAnul trecut in Alcazar de San Juan, o localitate din regiunea Castilla La Mancha, primarul unei localitati a interzis comertul cu ciuperci pentru ca desfacerea acestor produse de catre romani producea se pare o problema de trafic in zona. In acelasi timp, mai multe primarii au stabilit taxe locale de pana la 50 de euro, in unele cazuri, pentru a descuraja aceasta practica.",
        "label": "Spania"
    },
    {
        "title": "O româncă a murit după 12 ore de așteptare la Urgență",
        "content": "O femeie de naționalitate română a decedat la un spital din Spania după ce a fost neglijată timp de 12 ore de personalul de la Urgență.\n\nAurelia D., în vârstă de 64 de ani, a fost adusă de la un azil de bătrâni la Urgența spitalului din Úbeda în 21 decembrie, la ora 14:13, după cum scrie presa locală din Jaén.\n\nFemeia a fost adusă la spital de o asistentă de la azilul Francisco Ortiz din Quesada și a fost preluată de personalul secției de Urgență.\n\nSe simțea rău, se pare că avea febră, nu respira bine și a fost pusă pe un pat de spital.\n\nUlterior se pare că a fost chemată de mai multe ori prin sistemul audio instalat în sala de așteptare, iar medicii ar fi înțeles că românca a plecat. Mai mult, se pare că Aurelia nu știa foarte bine spaniola.\n\nLa ora 22 s-a produs un schimb de tură și la ora 2 dimineață, unul din medici a întrebat cine era femeia care respira greu. Atunci s-a descoperit că românca decedase pe patul de spital.\n\nSpitalul a luat legătura cu familia și cu poliția care a deschis o anchetă.\n\nConducerea instituției a transmis un comunicat prin care informează că analizează situația în care s-a produs moartea femeii și că se vor lua măsuri pentru evitarea acestor situații în viitor.\n\nSindicatul angajaților din spital denunță faptul că personalul nu face față aglomerației de la Urgență care se înregistrează în aceste zile de sărbători.",
        "label": "Spania"
    },
    {
        "title": "Asociaţiile româneşti trebuie să fie mai unite şi mai solidare",
        "content": "Vizita canonică a Patriarhului Daniel şi pregătirea unui parteneriat strategic între Spania şi România au adus la Madrid, în aceeaşi săptămână, şi reprezentanţi ai Guvernului, dar şi membri ai Parlamentului din Comisia de Politică Externă. A fost o conjuctură neaşteptat de bună pentru ca problemele românilor din Spania să poată ajunge la urechile reprezentanţilor Statului, puterii executive şi celei legislative. Ambele delegaţii au vrut să se întâlnească cu reprezentanţii asociaţiilor româneşti şi au reuşit să o facă în două rânduri, la Ambasada României de la Madrid.\n\nLa prima întâlnire, organizată cu membrii Comisiei de Politică Externă, deputaţii Attila Korodi (UDMR) şi Bogdan Niculescu Duvăz (PSD), reprezentanţii asociaţiilor au discutat într-un mod oarecum dezorganizat doar despre câteva din problemele românilor, care, în opinia lor, erau reprezentative pentru toată comunitatea. După ce s-au contrazis de câteva ori pe marginea unor detalii legate de subvenţiile acordate de Statul Român, deputaţii prezenţi la întâlnire nu s-au putut abţine să le transmită preşedinţilor de asociaţii să fie mai organizaţi şi să aibă un discurs mai unitar, pentru ca astfel să poată transmite în mod clar autorităţilor române care sunt problemele românilor din Spania şi să aibă astfel un succes mai mare în atingerea obiectivelor.\n\nDeputatul Attila Korodi le-a povestit preşedinţilor de asociaţii româneşti din Spania cum a fost experienţa sa asociativă şi cum se derulează relaţia dintre comunitatea maghiară şi Guvernul Ungariei, unde întotdeauna vocea acesteia a fost exprimată de un reprezentant ales de întregul colectiv, în timp ce deputatul Bogdan Niculescu Duvăz le-a sugerat asociaţiilor şi preşedinţilor să vorbească mai mult între ei şi să ajungă astfel la un consens general asupra problemelor.\n\n„ Nu-mi permit să spun că le dăm sfaturi, dar i-am încurajat să fie mai coezivi, mai solidari, pentru a avea o voce cât mai puternică ca să-şi obţină drepturile şi să-şi îmbunătăţească relaţiile cu guvernul şi cu ţara. E foarte util să fie sprijiniţi în acest sens „, ne-a precizat deputatul PSD, Bogdan Niculescu Duvăz, la finalul întâlnirii.\n\nLa rândul său, deputatul Attila Korodi consideră că „ trebuie să existe acea cerinţă a românilor din Spania ca să-şi autogestioneze problemele comunitare, să se identifice prin asociaţii, pentru că până la urmă pe piaţa muncii ei pot fi individuali prezenţi, dar sunt anumite momente în care românul are nevoie de viaţa comunitară şi aceasta anulează distanţa faţă de România. Foarte mulţi se vor stabili aici, foarte mulţi probabil se vor întoarce în ţară, dar trebuie să ai o bază solidă aici, nu ca individ, ci ca şi comunitate. Este un lucru inestimabil. Experienţa mea este simplă. În acea diasporă care nu se identifică ca un grup, cetăţenii care o formează trăiesc mult mai prost. Din punct de vedere al experienţei zilnice, se identifică precum oameni care caută de muncă, dar eu cred că nu vorbim doar de un loc de muncă, ci şi de alegerea unui mod de viaţă „.\n\nLa două zile după întrunirea cu cei doi deputaţi din Comisia de Politică Externă, preşedinţii de asociaţii româneşti din Spania s-au întâlnit cu Eugen Tomac, secretarul de stat al Departamentului pentru Românii de Pretutindeni şi cu senatorul Viorel Badea.\n\nDe această dată, discuţiile au fost dirijate mai mult spre problematica subvenţiilor acordate de Statul Român care sunt mereu insuficiente. Deşi pare de necrezut, există organizaţii sau asociaţii care au criticat DPRP că a acordat subvenţii prea mici faţă de aşteptări sau faţă de cifra lor de afaceri. Întrebarea, din partea autorităţilor, care nu au replicat celor care au adus critici, ar fi putut fi una simplă: de ce ar solicita subvenţii de la stat o societate comercială din Spania, care menţionează o cifră de afaceri de sute de mii de euro pe an?\n\nLa rândul său, Eugen Tomac a precizat că, în acest an, peste 10% din bugetul pentru proiectele asociaţiilor va fi destinat comunităţilor din Spania. De asemenea, reprezentantul Românilor de Pretutindeni la Guvernul României a precizat că doreşte să propună amendamente la Legea Electorală pentru ca românii din străinătate să poată vota prin corespondenţă. Alte subiecte discutate au fost educaţia pentru copiii românilor din Spania sau întoarcerea voluntară.\n\nReprezentanţii comunităţii şi-au expus problemele şi au cerut oficialilor români să sprijine mai mult proiectele de educaţie, dar şi să iniţieze o campanie de informare acasă, de unde mulţi români pleaca fără să se informeze şi ajung în Spania în situaţii dificile din cauza ignoranţei, înşelaţi de compatrioţi şi lăsaţi fără loc de muncă, fără bani şi, de multe ori, fără acte. Din păcate însă, multe alte probleme care îi frământă pe românii din Spania au rămas nediscutate, din cauza unui discurs dezorganizat al unor asociaţii care au fost sfătuite să fie mai unite şi mai independente din punct de vedere politic.",
        "label": "Spania"
    },
    {
        "title": "Spaniol injunghiat mortal in plina strada dupa ce s-a certat cu un roman",
        "content": "Un roman este acuzat ca a ucis un spaniol in localitatea Alborea din provincia Albacete.\n\nVictima, cu initialele P.I.N., este un barbat de 52 de ani si a murit ieri dupa-amiaza in Alborea (Albacete), dupa ce ar fi fost injunghiat in plina strada de un cetatean roman.\n\nSe pare ca acesta traia in localitate de 7 ani si lucra la o ferma din apropiere. Primarul localitatii Alborea, Jose Rafael Navarro, a spus pentru presa locala spaniola ca suspectul, G.R. de 58 de ani de nationalitate romana, a fost retinut deja de Garda Civila.\n\nDin primele informatii se pare ca barbatul decedat fusese injunghiat in inima. Serviciile de urgenta 112 au fost alertate in jurul orei 19 dupa ce victima a fost gasita in agonie pe o strada din localitate, dar medicii deplasati la fata locului nu au putut face prea multe pentru salvarea sa.\n\nNu se cunosc inca circumstantele care au dus la aceasta tragedie, dar se pare ca inainte de producerea agresiunii cei doi barbati se certasera destul de puternic. Garda Civila l-a retinut pe cetateanul roman la o ora dupa producerea crimei si acesta urmeaza sa fie prezentat instantei spaniole.",
        "label": "Spania"
    },
    {
        "title": "Protest restrans impotriva lui Ponta la Madrid",
        "content": "Un grup de 14 romani a protestat astazi in fata sediului Ambasadei Romaniei de la Madrid, fata de ultimele decizii ale guvernului Romaniei.\n\nManifestatia a fost convocata de Asociatia Hispano – Romana IntegraMas din regiunea Madrid si a fost autorizata de prefectul regiunii Madrid.\n\n„ Protestul nostru este impotriva plagiatului si impotriva incalcarii Constitutiei. Noi ne delimitam de orice partid politic, dar credem ca a fost incalcata Constitutia, ca justitia este presata si sunt schimbati din functie oameni, de pe o zi pe alta, fara justificari serioase „, ne-a declarat Ciprian Roman, vicepresedinte al Asociatiei IntegraMas.\n\nDin cauza numarului redus de participanti protestul nu a fost foarte zgomotos. Participantii au afisat mesaje critice la adresa guvernului Ponta si au scandat lozinci de genul „ Vrem democratie, in a noastra Romanie „, „ Nu ne faceti de rusine „, „ Romania nu uita ca diaspora e a ta „, „ Europa e cu noi si minciuna-i de la voi „.\n\nLa finalul manifestatiei, organizatorii au inaintat un memoriu functionarilor Ambasadei.",
        "label": "Spania"
    },
    {
        "title": "Român găsit mort în râul Pisuerga, la Valladolid",
        "content": "Cadavrul unui bărbat în vârsta de 56 de ani a fost scos vineri de pompierii din Valladolid, din apele râului Pisuerga.\n\nAutoritățile locale se aflau deja în căutarea unui alt dispărut, un bărbat de 40 de ani, dar în urma autopsiei au descoperit că persoana decedată este un român, pe nume Eugen C.\n\nCorpul neînsuflețit a fost descoperit în jurul orei 18:30, în preajma podului Santa Teresa și aproape de vărsarea afluentului Esgueva.\n\nPompierii s-au ocupat de scoaterea corpului din apă, după ce a fost emis un ordin judecătoresc pentru ridicarea cadavrului.\n\nDin primele informații se pare că moartea nu ar fi fost provocată de o agresiune, pentru că nu au fost găsite indicii care să susțină ipoteza unui atac.\n\nRomânul nu fusese dat dispărut și nu se știe în ce condiții a ajuns în râul Pisuerga.",
        "label": "Spania"
    },
    {
        "title": "Vizita delegaţiei Comisiei pentru învăţământ, ştiinţă, tineret şi sport a Camerei Deputaţilor",
        "content": "O delegaţie a Comisiei pentru învăţământ, ştiinţă, tineret şi sport a Camerei Deputaţilor, condusă de domnul deputat Angel Tîlvăr, preşedintele Comisiei, şi formată din domnii deputaţi Romeo Rădulescu, Radu Zlati, Radu Costin Vasilică, a efectuat o vizită de lucru la Madrid, în zilele de 9 şi 10 iunie 2014, precizează Ambasada României de la Madrid.\n\nParlamentarii români au avut o întâlnire cu domnul Miquel Ramis Socias, preşedintele Comisiei pentru educaţie şi sport din Congresul Deputaţilor al Spaniei şi membrii acesteia. În cadrul convorbirilor a fost evidenţiată atât preocuparea celor două foruri legislative pentru creşterea calităţii în procesul de formare a tinerei generaţii, diminuarea abandonului şcolar, cât şi interesul de a continua pe viitor colaborarea bilaterală la nivelul celor două Comisii de specialitate. \n\n Delegaţia Comisiei pentru învăţământ a vizitat o şcoală din Madrid inclusă în Programul de Limbă, Cultură şi Civilizaţie Românească (LCCR) și a avut un dialog substanţial cu cadre didactice române din Comunitatea Madrid, implicate în acest curs, la care au fost invitaţi să participe şi studenţi români de la facultăţi prestigioase – Complutense, Alcalá de Henares, Universidad Autónoma ș.a. A fost subliniată buna integrare a elevilor români în centrele de studii spaniole, cât şi succesul cursului LCCR. \n\n Programul a inclus, de asemenea, o întrevedere cu Vicerectorul pentru comunicare și coordonare al prestigioasei Universitati Alcalá, dl. José Santiago Fernández Vázquez și cu directorul programului de masterat de Comunicare Interculturală, Interpretariat și Traducere în Serviciul Public (traducere spaniolă-română), dna. Carmen Valero Garcés, ocazie cu care au fost abordate aspecte referitoare la particularităţile procesului de formare din învăţământul universitar, inițiative de colaborare între Universitatea Alcalá și Universitatea Babeș-Bolyai din Cluj-Napoca și perspectiva deschiderii unui lectorat de limbă română în cadrul Universității spaniole.",
        "label": "Spania"
    },
    {
        "title": "Protest la ambasada din Madrid pentru mai multe secții de votare",
        "content": "Aproape 100 de români s-au strâns duminică la un protest în fața Ambasadei României la Madrid, pentru a critica poziția MAE în privința organizarii turului 2 al alegerilor prezidențiale.\n\nRomânii au cerut mai multe secții de vot în străinătate și s-au plâns de lipsa de reacție a Ministerului Afacerilor Externe la solicitările privind dublarea numărului de secții electorale pentru românii din diaspora. Convocați de Asociația Fadere, protestatarii au strigat lozinci antiguvernamentale si au cerut demisia ministrului de Externe.\n\nEi au spus că declarația pe proprie răspundere descărcată, imprimată și completată anterior nu rezolvă problema principală, aceea a aglomerației la secții, care este creată din cauza completării datelor personale inutile.\n\n„Ar fi suficiente numele, prenumele și CNP-codul numeric personal”, ne-a spus unul din protestatari, cunoscător al procedurii de vot în Spania.\n\nRomânii strânși în fata Ambasadei din Madrid au revendicat dreptul constituțional de a vota în condiții normale și au mulțumit celor de acasă pentru susținerea fără precedent.\n\nManifestații de susținere pentru diaspora în România\n\nMii de oameni au protestat sâmbătă, 8 noiembrie, în mai multe orașe, pentru votul în diaspora. Cu steaguri și pancarte, românii din Cluj-Napoca, Oradea, Timișoara, Sibiu sau București au ieșit în stradă pentru a-și manifesta nemulțumirea față de organizarea votului în străinătate, unde mii de oameni au făcut cozi nesfârșite pentru a putea vota, în 2 noiembrie, la primul tur de scrutin al alegerilor prezidențiale. \n\n\n\n“Protestez față de ce s-a întâmplat afară, din păcate știu că se va repeta situația”, spunea unul din participanții de la Oradea. \n\n Cu pancarte inscripționate cu mesaje anti-Ponta, oamenii au strigat lozinci în favoarea diasporei și a dreptului de a vota al românilor din străinătate. „Am ieșit în stradă în semn de solidaritate cu românii din diaspora care nu au putut să voteze, dar și împotriva guvernului care ne-a mințit atâta vreme și nu vrem ca Ponta să fie președinte. Această posibilitate chiar ne sperie”, afirma un alt manifestant, la protestele de la Timișoara.\n\n“Chiar dacă românii aceia trăiesc afară, cred că unii vor dori să se întoarcă acasă, deci votul lor contează!”, spunea un tânăr protestatar. \n\n\n\nPe pancartele celor mobilizați la proteste se mai putea citi “Uniți salvăm România!” sau „Jos comunismul!”, iar la București, lozincile clamau „Jos Ponta!” și „Uniți!”. Manifestația de solidaritate de la București au avut loc în fața Ministerului Afacerilor Externe, unde protestatarii au venit din Piața Universității. \n\n\n\nMii de oameni au cerut autorităților române să asigure condiții pentru ca toți cei din diaspora să poată vota în turul decisiv al alegerilor, din 16 noiembrie.",
        "label": "Spania"
    },
    {
        "title": "Madrid: Muzică românească veche, de 1 decembrie",
        "content": "Grupul vocal instrumental “ Anton Pann ” va oferi un concert în Madrid, cu ocazia Zilei Naţionale. Concertul va avea loc la 1 decembrie, orele 19.00, la Auditoriul Fundaţiei Lázaro Galdiano (Calle de Serrano, 122, Madrid).\n\nGrupul vocal instrumental “Anton Pann” a luat fiinţă în Bucureşti, în 2004, la iniţiativa unui grup de studenţi de la Conservatorul Naţional de Muzică şi de la Facultatea de Teologie Ortodoxă. Abordează un repertoriu de muzica veche românească din secolele XVII, XVIII şi XIX, cu instrumente specifice epocii, şi care cuprinde atât piese religioase, cât şi laice, colinde sau muzica medievală orientala şi occidentală.\n\nOrchestra “Anton Pann” şi-a propus să redescopere şi să promoveze muzica românească veche, folosind instrumente şi aranjamente orchestrale mai apropiate de spiritul timpului în care a fost creată, cu influenţe din perioada bizantină sau otomană, adaptate spriritului românesc. Unele dintre piesele lor nu au mai fost niciodată interpretate în concerte în faţa unui public modern.",
        "label": "Spania"
    },
    {
        "title": "Cercului Donatorilor organizează o nouă strângere de fonduri pentru proiecte în România",
        "content": "Prima ediție a Cercului Donatorilor Romanian Diaspora Funding Network (RDFN) va avea loc online, pe 17 iunie 2021 și va susține De-a arhitectura, Declic și Asociația Partener pentru Tine.\n\nPrin acest eveniment, RDFN își propune să aducă diaspora \n\n #maiAproapeDeRomânia prin promovarea și sprijinirea inițiativelor cu impact în țară.\n\nPe 17 iunie 2021, 20:00, ora României, românii din diasporă vor avea oportunitatea să cunoască și să susțină 3 proiecte propuse de 3 organizații care muncesc constant pentru schimbare în România:\n• De-a arhitectura – Urban Up Grows Up – Tineri cetățeni pentru mediul construit. \n\n De-a Arhitectura vrea să formeze 30 de tineri să înțeleagă cum se planifică dezvoltarea unei localități și să devină mai conștienți despre ce pot face pentru a avea un impact în îmbunătățirea orașelor în care trăiesc. www.de-a-arhitectura.ro\n• Declic – Fonduri de pensii private românești – Investiții aliniate la obiectivele climatice. \n\n Pe termen lung, combustibilii fosili vor fi eliminați pe tot globul pentru a atinge obiectivele climatice din ce în ce mai ambițioase. Investițiile în combustibili fosili reprezintă o parte semnificativă a fondurilor de pensii. Declic va analiza și va clasa fondurile de pensii private românești pe baza \n\n ponderii investițiilor în industria de combustibili fosili și va cere acțiuni imediate pentru găsirea unor soluții alternative. www.declic.ro\n• Asociația Partener pentru Tine (APT) – Atelier cu tâlc. \n\n APT va crea un spațiu comunitar în care 30 de copii din familii vulnerabile din două comunități rurale din județul Argeș își vor petrece timpul liber în mod educativ, distractiv și remedial, învățând să identifice și să rezolve probleme din comunitate. www.partenerpentrutine.ro\n\nCercul Donatorilor din 17 iunie va marca și lansarea oficială a rețelei Romanian Diaspora Funding Network. Până acum membrii RDFN au susținut peste 26 de proiecte, au mobilizat aproape 500 de donatori în diaspora și au reușit să strângă 80.000 euro.\n\nDacă dorești să te alături primului cerc de donatori care aduce diaspora împreună, te poți înscrie aici. Locurile sunt limitate.\n\nRDFN este o rețea filantropică formată din 8 grupuri și organizații din diasporă din Europa și Statele Unite: Cercul Donatorilor Barcelona, Cercul Donatorilor Bruxelles, Cercul Donatorilor Helsinki – Edustudio, Cercul Donatorilor Londra, Diaspora Civică Berlin, GRASP Milano, Romanian United Fund, Cercul Donatorilor San Francisco. Aceștia își propun să aducă împreună și să sprijine românii din diaspora să contribuie, prin filantropie, la schimbări pentru România, oferind \n\n sprijin și resurse societății civile de acasă.\n\nEvenimentul este organizat după modelul The Funding Network și cu sprijinul Fundației Frederick Mulder din Marea Britanie.",
        "label": "Spania"
    },
    {
        "title": "Roman de 19 ani din Castellon retinut de 17 ori de politie",
        "content": "Politistii spaniolii s-au „plictisit” sa-l tot retina pe L.A.M., un roman de 19, care potrivit publicatiei Mediteraneo, a fost prins incalcand legea pana acum de 17 ori. Recent, politistii l-au retinut pe roman dupa ce ar fi furat dintr-o casa de la tara, un televizor si o carabina cu aer comprimat.\n\nIn ciuda faptului ca are doar 17 ani, scrie Mediteraneo, L.A.M. avea deja la dosar alte 16 dosare judiciare si a fost pus la dispozitia judecatorului, care va fi nevoit sa-l trimita la un Centru de minori.\n\nIn Spania legea prevede ca furtul este considerat o „greseala” daca valoarea daunelor nu depaseste 400 de euro. Din cauza cresterii numarului de furturi, unii politicieni propun in aceasta campanie elctorala modificarea codului penal pentru ca furtul sa nu mai fie calificat in nici un fel de situatie drept o greseala.",
        "label": "Spania"
    },
    {
        "title": "Românul de la Zaragoza renunță la planul sinucigaș",
        "content": "Proprietarul unei firme de brânzeturi din Figueruelas (Zaragoza) a renunțat la planul sinucigaș, după discuțiile avute cu negociatorul și după ce a fost suspendată evacuarea sa.\n\nRomânul anunțase că vrea să se arunce în aer cu tot cu fabrica pe care riscă să o piardă din cauza unor datorii la bancă sau mai degrabă, potrivit surselor din cadrul Poliției, la chiria aplicată de proprietarul halei.\n\nBărbatul se închisese încă de aseară în hala fabricii din care urmează să fie evacuat și anunțase că se pregătea să se arunce în aer pentru că astăzi urma să fie evacuat.\n\nRomânul, în vârstă de 43 de ani, a reușit să dezvolte o afacere în zona industrială Entrerrios (Figueruelas), care se ocupa cu exportul de brânzeturi, dar din câte se pare, situația nu a ieșit așa cum și-ar fi dorit el.\n\nFiul românului, în vârstă de 20 de ani, a declarat poliției că tatăl său a investit 180.000 de euro în afacere și că se teme de evacuare, după ce a întârziat cu plata unor rate.\n\nRomânul a trimis ieri unui prieten mai multe fotografii și i-a mărturisit intențiile sale, spunând că are pregătite mai multe butelii cu gaz ca să se arunce în aer.\n\nLa ora 12, românul a acceptat propunerea negociatorilor, după ce unul dintre ei a intrat în hală și l-a convins să renunțe la plan.\n\nÎn același timp, comisia judecătorească însărcinată cu evacuarea imobilului a decis să suspende temporar ordinul de evacuare ca să evite o posibilă tragedie.\n\nBărbatul a ieșit din fabrică împreună cu cinci polițiști și a fost dus la spital pentru a fi supus unor controale medicale. În hală nu se mai aflau și alte persoane și potrivit forțelor de ordine, planul românului nu punea în pericol alte persoane.\n\nPoliția, Garda Civilă și Pompierii au primit avizul marți seara, iar consulul României la Zaragoza, Alexandru Ioan Steriu, a luat legătura cu autoritățile locale, după ce a aflat din presă despre acest caz.\n\nConsulul român s-a prezentat la fața locului și a încercat să-l convingă pe bărbatul părea pregătit să se arunce în aer.",
        "label": "Spania"
    },
    {
        "title": "Castellon: Un nou transport al Băncii de Alimente ajunge la nevoiaşi",
        "content": "De patru ori pe an, în lunile mai, iulie, octombrie şi decembrie, de la Banca de Alimente a Spaniei sunt distribuite către centrele din toată ţara zeci de mii de tone de produse destinate persoanelor nevoiaşe.\n\nAlimente care se aduc în fiecare dintre cele patru etape sunt orez, zahăr, cacao solubilă, spaghete, cereale şi lapte praf pentru bebeluşi, fidea, biscuiţi, făină, lapte, macaroane şi brânză. Cantităţile de alimente diferă destul de puţin de la o etapă la alta.\n\nPentru provincia Castellon, în 2010 au fost destinate persoanelor aflate în dificultate 936 de tone de alimente. De la depozitul Băncii de Alimente din Castellon, produsele se îndreaptă către 110 asociaţii, fundaţii, centre de binefacere şi adăposturi sociale din provincie. O parte dintre acestea sunt româneşti: Biserica Ortodoxă Română, Biserica Română Creştină Adventistă de Ziua a Şaptea „ Lepanto ” sau Asociaţia românilor din Onda. Alte zeci de fundaţii şi asociaţii primesc alimente gratuite pentru nevoiaşi din depozitele Crucii Roşii. Printre acestea se numără Asociaţia Românilor din Castellon, Valencia şi Alicante şi Asociaţia Românilor din Oropesa del Mar.\n\nÎn luna decembrie a sosit cel de-al patrulea transport de alimente gratuite şi ultimul din acest an. În săptămâna 13-17 decembrie, produsele sunt distribuite asociaţiilor, urmând ca acestea să le depoziteze, să anunţe datele pentru depunerea dosarelor şi să planifice zilele în care oamenii se pot prezenta pentru a primi alimente gratuite.\n\nIon Soare, membru al Fundaţiei „ Sfântul Nicolae ” şi delegat pentru proiectele de solidaritate ale fundaţiei, ne prezintă demersurile pentru obţinerea alimentelor prin intermediul Bisericii Ortodoxe Române: „ Noi dăm alimente gratuite unui număr de aproximativ 3.000 de persoane pe an. Pentru depunerea dosarului este nevoie de adeverinţă de luare în spaţiu (empadronamiento), copie după NIE şi după paşaport sau cartea de identitate şi adeverinţă de la INEM că persoana respectivă este în şomaj sau nu este înregistrată ca având un loc de muncă. Produsele se dau pe persoană, nu pe familie. Dacă într-o familie lucrează doar tatăl, mama nelucrătoare şi copiii minori au dreptul să primească alimente gratuite. Deşi Biserica este cea căreia i se aduc produsele de la Banca de Alimente, distribuţia, depozitarea şi primirea dosarelor se face prin intermediul Fundaţiei, care ne ajută cu toate acestea ”.",
        "label": "Spania"
    },
    {
        "title": "Doi români arestați pentru crima din Coslada",
        "content": "Poliția spaniolă l-a prins pe presupusul autor al crimei comise în 11 martie într-un club din Coslada, din regiunea Madrid, care era gestionat de o româncă.\n\nFemeia a fost găsită într-o stare deplorabilă, debracată și cu fața distrusă, iar incidentul a șocat opinia publică din Coslada..\n\nDupă câteva luni de investigații intense polițiștii spanioli au descoperit un suspect și l-au arestat în apropierea domiciliului său din Alcalá de Henares.\n\nEste vorba de T.G.T., un bărbat în vârstă de 23 de ani, de naționalitate română, care este acuzat de omucidere și agresiune sexuală. Acesta ar fi violat-o pe Elena, patroana de naționalitate română a clubului Copacabana din Coslada, și după aceea ar fi ucis-o.\n\nAnchetatorii au indicii potrivit cărora, în noaptea crimei, suspectul ar fi intrat în clubul româncei în stare de ebrietate și s-ar fi certat cu aceasta. După aceea, individul ar fi apelat la violență, ar fi violat-o pe femeie și ar fi ucis-o.\n\nElena a murit din cauza unor lovituri puternice în zona capului și cadavrul ei a fost găsit într-o stare degradantă.\n\nCrima a fost descoperită a doua zi dimineață, când angajații unui atelier auto de lângă club au chemat poliția pentru că nu puteau trece de autoturismul abandonat al victimei. Agenții au descoperit urme de sânge pe asfalt și ulterior au găsit corpul din interior.\n\nPoliția spaniolă a arestat și un posibil complice, un român de 20 de ani, din Torrejón de Ardoz, acuzat de tăinuire.",
        "label": "Spania"
    },
    {
        "title": "Madrid: Peste 70% dintre români îşi doresc să se întoarcă acasă",
        "content": "Primul studiu realizat asupra comunităţii româneşti din regiunea Madridului arată că peste 70 la sută dintre români se gândesc la o întoarcere în viitorul apropiat. Dintre aceştia aproape jumătate spun că vor să se întoarcă în următorii 5 ani. \n\n Studiul a fost realizat de Fundaţia Soros şi se numeşte „Comunităţi româneşti în Spania”. Datele au fost culese în toamna trecută, când realizatorii analizelor au făcut chestionare în localităţile cu mulţi locuitori români din regiunea Madridului.\n\nAşadar, cei care sunt siguri sau foarte siguri ca se vor întoarce în tara în următorii cinci ani reprezintă numai 39% din totalul imigranţilor români din Madrid, iar cei care declară că există o probabilitate mare sau foarte mare de reîntoarcere acasa sunt persoane care au deja planuri structurate de revenire. În funcţie de intenţia de revenire în ţară, imigranţii se diferenţiază în patru grupe distincte: cei cu intenţia de revenire imediată, în următorul an (14%); cei mai numeroşi sunt cei care vizează un termen mediu de revenire, de doi-cinci ani (33%); persoanele care se gândesc la revenire numai pe termen lung, după cinci ani (15%); potenţialii migranţi definitivi, cei care au de gând să nu mai revină în ţără.\n\nDespre pierderea locului de muncă \n\n Ponderea românilor madrileni îngrijoraţi că ar putea să îşi piardă locul de munca era, la momentul sondajului, relativ redusă, de numai 14%. Similar, ponderea celor care se aşteptau ca următoarele şase luni să fie proaste sau foarte proaste sub aspect personal, în Spania, era de 19%. Optimiştii pe termen scurt, cei care credeau ca le va merge bine sau foarte bine în următoarea jumătate de an, erau în proporţie covârşitoare, de peste trei sferturi (78%). Cei care declară că nu intenţioneaza să revină, reprezintă 29% dintre intenţii. \n\n Persoanele cu probabilitate mare de revenire în ţară se disting prin faptul că au venituri relativ ridicate în Spania (peste media de aproximativ 1400 euro pe lună), situaţie materială bună în România, nivel de educaţie relativ redus şi o slabă cunoaştere a limbii spaniole. Potrivit studiului tind să revină în ţară persoanele care au acumulat venituri peste media specifică migranţilor români, au situaţie materială relativ bună şi în ţară, dar nu s-au integrat bine în mediul spaniol sub aspectul cunoaşterii limbii spaniole.\n\nCunoaşterea limbii \n\n Aproximativ 30% dintre cei intervievaţi susţin că deţin o foarte bună cunoaştere a limbii spaniole, în sensul că se descurcă foarte bine cu ceea ce ştiu în spaţiile publice din Spania. Dintre aceştia, numai o treime, însă, declară că vor reveni sigur în ţară (procentul corespunzător pe total eşantion fiind de 42%). \n\n Intenţia de revenire în ţară este dependentă în bună măsură de modul în care migranţii estimează efectele şederii lor în Spania asupra familiei (copii, soţ sau soţie, părinţi, în ţară sau în Spania). Aproape jumătate dintre românii din zona Madrid apreciază că emigrarea lor are efecte pozitive asupra propriei familii. Dintre aceştia, 35% declară că au de gând să rămână în Spania. \n\n Studiul mai arată că din totalul migrantilor intervievati, 32% ar dori să deschidă o afacere în România în următorii doi ani. Pentru cei decişi să revină în următorii cinci ani în ţară ponderea corespunzătoare este de 44%.\n\nModul în care locuiesc \n\n În privinţa locuirii în Spania, aceasta se caracterizează prin supraaglomerare: 79% dintre respondenţi trăiesc în locuinţe cu mai multe gospodării, 60% împreună cu alte patru sau peste patru persoane, iar în 15% dintre locuinţe se află mai mult de două persoane pe cameră. \n\n În concluzie, întoarcerea acasă nu este doar un proiect de viaţă, ci şi o stare de spirit. Mizele întoarcerii în tara sunt „afacerea si casa”, însă tind să revină în special cei care consideră că Spania le-a adus o sănătate mai proastă sau au o percepţie pozitivă faţă de viitorul pietei muncii din România. Revenirea în ţara este înţeleasă ca un proiect familial: 57% dintre cei care declară ca vor reveni curând şi sigur în ţară menţionează că împreună cu ei se va mai întoarce şi altcineva din familie. Acest fapt, susţin autorii studiului, se explică prin procentul ridicat, de aproximativ 70%, al românilor însoţiţi de cel puţin un membru al familiei şi care trăiesc în comunităţile din regiunea Madrid. Cea mai mare dorinţă de întoarcere în ţară se înregistrează la Arganda del Rey. \n\n Studiul „Comunităţi româneşti în Spania” a fost lansat de Fundatia Soros în cadrul programului „Migraţie şi dezvoltare” şi a fost realizat în septembrie 2008 pe un eşantion de 832 de imigranţi români adulţi din Madrid. Cercetarea s-a realizat în localităţile Alcala de Henares, Coslada, Arganda del Rey şi Torrejon de Ardoz.",
        "label": "Spania"
    },
    {
        "title": "Români transportați în țară cu Tarom",
        "content": "O noua cursa speciala a transportat in tara 155 de cetățeni români care se aflau in Spania si nu-si mai puteau prelungi șederea in aceasta tara.\n\nMinisterul Afacerilor Externe a participat joi, 4 iunie, la operațiunea de imbarcare a acestui grup, caruia i s-au alaturat si a trei cetățeni spanioli și un cetățean al Republicii Moldova, care se aflau pe teritoriul Spaniei.\n\nRepatrierea a fost asigurată cu o cursă aeriană specială operată de compania TAROM, pe ruta Madrid-București.\n\nPersoanele interesate de zborurile speciale realizate de Tarom pe timpul starii de urgenta pot consulta pagina web a companiei tarom.ro",
        "label": "Spania"
    },
    {
        "title": "Cerșetorii români din Madrid preferă să doarmă pe stradă",
        "content": "Primarul Madridului, Manuela Carmena, a chemat-o la discuții pe noua ambasadoare a României, Gabriela Dancău, ca să rezolve problema cerșetorilor români din capitala Spaniei.\n\nSituația celor câteva sute de români care au instalat corturi în diverse locuri din oraș sau dorm sub cerul liber și cerșesc la semafoarele din capitală este o problemă mai veche pentru municipalitatea Madridului, la care nu reușește să găsească soluții.\n\nPrimarul Madridului, Manuel Carmena, ne-a declarat că până acum intențiile autorităților de a-i ajuta pe românii care trăiesc în mizerie s-au lovit de refuzul acestora.\n\n„ SAMUR Social are o relație constantă cu toți cei care trăiesc în stradă și tuturor li se propune să se cazeze în adăposturi sau în alte locuri în care pot petrece noaptea. Aceste opțiuni sunt refuzate de multe de ori de români ”, ne-a dezvăluit primarul Madridului, în cadrul unei întâlniri cu presa.\n\nMunicipalitatea a încercat să le ofere cerșetorilor români posibilitatea de a locui în apartamente decente, dar se pare că majoritatea refuză acest sprijin.\n\n„ Impresia noastră este că avem de a face cu un colectiv format din persoane care vin ocazional în Spania și care se întorc periodic în România. Iar activitatea pe care o desfășoară în anumite zone din oraș îi determină să accepte condițiile în care trăiesc și care nouă ni se par greu de suportat. Am avut o discuție cu un grup destul de mare când le-am spus că nu mai pot dormi în Plaza de España sau într-o sală de sport din apropiere și unii au preferat să se întoarcă în România ”, ne-a declarat Manuela Carmena, primarul Madridului.\n\nAmbasada României de la Madrid nu a menționat acest subiect stânjenitor, dar real al românilor de pe străzi, în comunicatul pe care l-a publicat pe Facebook, preferând să insiste pe eternele „discuțiile bilaterale”.\n\nPrimăria Madridului a subliniat însă foarte clar, în comunicatul de presă, că întâlnirea a avut pe agendă și problematica românilor cerșetori, care pot fi văzuți în marile intersecții din oraș.\n\n„În cursul întâlnirii, primarul și ambasadoarea au abordat problemele principalele care afectează o mică parte a comunității românești cum sunt, de exemplu, taberele și cerșetoria”, precizează biroul de presă al primăriei Madrid.\n\nComunicatul ambasadei conține doar referiri la excelenta integrare a comunității românești, în timp ce informațiile publicate de primăria Madridului menționează și apropiata vizită a „ministrului român de Externe”, Maria Ligor, a cărei funcție reală este de ministru pentru românii de pretutindeni.",
        "label": "Spania"
    },
    {
        "title": "MAE anunţă adresele secţiilor de votare din străinătate",
        "content": "Cu 17 zile înainte de alegerile prezidenţiale, Ministerul Afacerilor Externe a reuşit să facă rost de locaţii pentru toate cele 38 de secţii votare din Spania. MAE a publicat astăzi pe pagina web adresele celor 38 de secţii în care românii vor puitea să-şi exprimea opţiunea electorală la alegere preşedintelui şi la referendum.\n\nADRESELE SECŢIILOR DE VOTARE \n\n 228 MADRID 1 Ambasada României la Madrid Avenida de Alfonso XIII nr. 157, 28016 \n\n 229 MADRID 2 Ambasada României la Madrid Avenida de Alfonso XIII nr. 157, 28016 \n\n 230 BILBAO Centro Cultural Ignacio Elacuria Calle Padre Lojendio nr. 2 \n\n 231 CIUDAD REAL Calle Mata no. 37, 13004 \n\n 232 ROQUETAS DE MAR Pabellon Infanta Cristina, S/N, Roquetas de Mar \n\n 233 ALMERIA Carretera Huércal de Almería, No. 46, 04009 \n\n 234 BARCELONA Consulatul General al României la Barcelona Calle San Juan de la Salle, Nr.35 bis, 08022 \n\n 235 ALCAZAR DE SAN JUAN Centro Cívico Municipal Plaza de España , C/Pasaje S/N \n\n 236 SANTIAGO DE COMPOSTELA Aula de formación Plaza do Obradoiro Avenida de Raxoi s/n \n\n 237 CUENCA Colegio Publico „Ramon y Cajal”, Calle Maestro Pradas s/n \n\n 238 GUADALAJARA Polideportivo del Colegio Publico „Pedro Sany Vasquez” C/Dos de Mayo s/n \n\n 239 TOLEDO Centro Social Polivalente de Santa María de Benmequerencia (Polígono Industrial de Toledo), Calle Rio Bullaque s/n \n\n 240 BADAJOZ Colegio Santa Marina Avda. del Guadiana, no. 6 \n\n 241 GIRONA Centro Civico Pla de Palau C/Saragossa 27, Girona \n\n 242 CORDOBA Centro de Iniciativas Culturales OSIO Plaza de Canero, s/n, Cordoba \n\n 243 GRANADA Casa Consistorial Plaza de Carmen, s/n, Granada \n\n 244 HUESCA Circulo Oscense Plaza de Navarra, Nr. 4, C.P. 22.002-Huesca \n\n 245 ALBACETE Colegio „Benjamin Palencia” Calle Mexico no. 8 \n\n 246 ZARAGOZA Consulatul României la Zaragoza Calle Camino de Las Torres, No. 24, C.P. 50008 \n\n 247 SEVILLA Consulatul General al României la Sevilla Calle Nicaragua, Nr.18, 41012, Sevilla \n\n 248 CASTELLON DE LA PLANA 1 Pavilionul Municipal “La Pergola” Paseo Ribalta f/n \n\n 249 CASTELLON DE LA PLANA 2 Pavilionul Municipal “La Pergola” Paseo Ribalta f/n \n\n 250 ALCALA DE HENARES Junta Municipal de Distrito II Avenida de Reyes Catolicos nr. 9 \n\n 251 COSLADA Casa Consistorial intrare prin Plaza Mayor Avda. de la Constitución 47 \n\n 252 VALENCIA Calle Micalet, nr. 1 \n\n 253 TORREJON DE ARDOZ Colegio Buen Gobernador Avda. de la Constitucíon 9 \n\n 254 LAS PALMAS DE GRAN CANARIA CEIP Santa Catalina Calle Isla de Cuba 27 \n\n 255 PALMA DE MALLORCA Centro Casal de Inmigrantes Calle Eusebio Estada, 48 \n\n 256 ALICANTE Negociado Estadistica Calle Rafael Terol nr. 10 (Sediul „Negociado de Estadistica”) \n\n 257 TARRAGONA Centro Civico – Antiga Audiencia Plaza Pallol S/N \n\n 258 GIJON Centro Municipal Integrado de el Llano Calle Rio de Oro nr. 37 \n\n 259 LERIDA Centro Civico del Centro Historico Placa Ereta S/N, Lerida \n\n 260 LEPE Casa de la Cultura, c/Miguel Rodriguez, s/n, 21440, Lepe, Huelva \n\n 261 GETAFE Avenida Arcas del Agua, 1 (Centro Cívico Cerro Buenavista del Barrio Sector III) \n\n 262 MURCIA Avenida de los Rectores, nr.3, Edificio Paraninfo, 30100 \n\n 263 MALAGA Centro de Servicios Sociales Avenida Isaac Peral, nr. 23, 29004, Malaga \n\n 264 LOGRONO Primăria Logrono Avenida de la Paz nr. 11 \n\n 265 BURGOS Colegio Miguel de Cervantes Calle Real s/n (Intersecţia dintre Avda. De la Constitucion cu C/ de Antonio Garcia Martin)",
        "label": "Spania"
    },
    {
        "title": "Votul prin corespondență – un proiect aproape finalizat",
        "content": "Românii aflaţi în străinătate în ziua unui tur de scrutin ar putea vota, în următorii ani, prin corespondenţă, dacă proiectul aflat în lucru la Ministerul de Externe va trece de Parlament. Aflat la Reuniunea anuală a diplomaţiei, Teodor Baconschi, ministrul de Externe, a afirmat că proiectul este „ aproape finalizat ” şi că în curând urmează să intre în circuitul dezbaterii parlamentare, conform Mediafax.\n\nLa începutul verii, ministrul a anunţat că problema votului prin corespondenţă este studiată la Externe şi că sunt avute în vedere modelele de funcţionare a sistemului electoral din SUA, Marea Britanie, Italia, Spania sau Germania. „Practica din aceste ţări ne sugerează că votul prin corespondenţă reprezintă într-adevăr un complement util şi mai puţin costisitor al votului exprimat personal”, spunea atunci Teodor Baconschi, citat de Mediafax.\n\nLa începutul săptămânii, şeful Departamentului pentru Relaţia cu Parlamentul, Valentin Iliescu, a confirmat că proiectul privind votul prin corespondenţă se află pe lista de priorităţi a Guvernului, pentru cea de-a doua sesiune parlamentară. Planul este ca proiectul să fie aprobat de Parlament până în luna decembrie. Votul prin corespondenţă ar uşura procesul de votare din străinătate şi ar reduce riscul de fraudă electorală. În alte ţări, sistemul funcţionează astfel: autorităţile trimit un buletin de vot într-un plic sigilat, la adresa de unde cetăţeanul a anunţat în prealabil că va vota.",
        "label": "Spania"
    },
    {
        "title": "Numarul \"verde\" pentru romanii afectati de restrictiile din Spania se afla deja in probe",
        "content": "Romanii din Spania vor avea la dispozitie in curand un call center pentru a sesiza abuzurile sau a se informa in legatura cu restrictiile de pe piata muncii din Spania, impuse la 22 iulie. Numarul la care pot apela este un fix care incepe cu 91, este gratuit si informatiile sunt oferite de specialisti ai Ministerului Muncii din Romania pregatiti special cu privire la situatia romanilor din Spania.",
        "label": "Spania"
    },
    {
        "title": "250 de români au sosit la muncă în agricultură la Lleida (Catalonia)",
        "content": "Primii romani cu contracte de munca in agricultura au ajuns in provincia catalana Lleida, de la declanșarea pandemiei de Covid-19.\n\n250 de persoane au ajuns in orasul spaniol Lleida cu 10 autocare ale firmei Tabita Tour, in care au calatorit in conditii de securitate, dupa cum informeaza presa locala .\n\nMuncitorii vor participa la recoltarea fructelor din mai multe localitati din provincia Lleida si nu trebuie sa stea in carantina. Ceilalti cetateni care ajung acum in Spania, trebuie sa se autoizoleze 14 zile la domiciliu pe parcursul starii de urgenta.\n\nCu toate acestea, romanii sositi la munca in agricultura trebuie sa respecte un protocol de securitate sanitara, iar angajatorii au fost pregătiți ca să le ia temperatura și să depisteze posibile cazuri de contagiere.\n\nRomanii au fost adusi cu contract de munca legal, prin intermediul asociatiei agricultorilor din regiune care anunta ca vor mai fi adusi aproape 600 de muncitori pana la sfarsitul lunii iunie.",
        "label": "Spania"
    },
    {
        "title": "România are consulat onorific în Insulele Canare",
        "content": "O româncă stabilită în Insulele Canare de 14 ani a devenit primul consul onorific al României în această regiune în care trăiesc 10 mii de compatrioți.\n\nConsulul onorific al României în Insulele Canare, Alina Elena Râmaru, este o avocată de carieră şi o reprezentantă activă a comunităţii româneşti din Insulele Canare.\n\nNoua reprezentanță diplomatică a României se află în localitatea Telde din provincia Las Palmas (Gran Canaria) pe Strada Poet Pablo Neruda, nr. 7, Local 101 A Bajo (Tel: +34 828 01 96 00, Fax: +34 828 01 89 49 – e-mail: rocons.canarias@gmail.com).\n\nConsulatul onorific al României în Insulele Canare, Regatul Spaniei, a fost deschis joi, 8 iunie, în cadrul unei ceremonii desfăşurate în prezenţa ambasadorului României în Regatul Spaniei, Gabriela Dancău, şi subprefectului Insulele Canare, Luis Miguel Molina González.\n\nLa eveniment au participat, de asemenea, președintele autorității insulei Gran Canaria (Cabildo), primarul capitalei Las Palmas de Gran Canaria, alți reprezentanţi ai autorităţilor regionale și locale, reprezentanţi ai corpului consular acreditaţi în Regatul Spaniei, oameni de afaceri, mass-media locală, precum şi reprezentanţi ai mediului academic și ai comunității deromâni din Canare.\n\nAmbasadorul român a apreciat că „deschiderea Consulatului onorific în Insulele Canare se înscrie în strategia Ministerului Afacerilor Externe român de îmbunătățire a calității asistenței consulare acordate cetățenilor români” și „răspunde unui interes real al spaniolilor din Canare de a descoperi cultura și tradițiile românești”.\n\n„Dorim să ne extindem prezența în cât mai multe comunități autonome spaniole, în încercarea de a face cunoscute mediului de afaceri spaniol oportunitățile pe care le oferă azi economia României, ca stat membru al Uniunii Europene”, a adăugat ambasadorul Gabriela Dancău.\n\nConsulatul Onorific al României în Insulele Canare are menirea de a contribui la dezvoltarea relaţiilor dintre Comunitatea Autonomă Insulele Canare şi România, în special în domeniul economic, comercial şi cultural, precum şi de a acorda asistenţă şi protecţie consulară în caz de nevoie cetăţenilor români aflaţi în circumscripţia consulară, în situaţii deosebite. Circumscripţia consulară cuprinde Comunitatea Autonomă Insulele Canare.\n\nRomânia poate înfiinţa, pe bază de reciprocitate, oficii consulare onorifice pe teritoriul altor state şi poate numi consuli onorifici, potrivit normelor şi principiilor internaţionale.\n\nÎnfiinţarea Oficiilor consulare onorifice şi numirea consulilor onorifici se aprobă de către ministrul afacerilor externe, printr-o patentă consulară prevăzută cu sigiliul de stat.\n\nConsulatul onorific se deschide prin consimţământul autorităţilor abilitate ale statului de reşedinţă. Consulul onorific poate fi desemnat din rândul cetăţenilor români domiciliaţi în statul de reşedinţă, al cetăţenilor acestui stat sau al cetăţenilor unui stat terţ stabiliţi în statul de reşedinţă. Candidaţii propuşi trebuie să îşi asume această demnitate pe durată nedeterminată.\n\nPersoanele propuse trebuie să deţină poziţii importante în ţările respective – oamenii politici reputaţi, personalităţi remarcabile în domeniile economic, financiar, bancar, cultural, ştiinţific, avocaţi de renume, cu independenţă financiară şi comportament adecvat funcţiei încredinţate, apropiaţi de România.\n\nPentru activitatea desfăşurată, consulii onorifici nu primesc din partea statului român salarii, indemnizaţii sau alte venituri şi suportă din bugetul propriu toate cheltuielile ocazionate de exercitarea funcţiei lor oficiale.\n\nConsulii onorifici îndeplinesc atribuţii consulare care nu implică exercitarea autorităţii de stat. Oficiile consulare de carieră sunt cele care au atribuţii care implică exercitarea autorităţii de stat: acordarea cetăţeniei, vize şi paşapoarte, documente de stare civilă, transmiteri de acte judiciare şi extrajudiciare, încasarea de taxe consulare pentru serviciile prestate.",
        "label": "Spania"
    },
    {
        "title": "Primul arestat pentru țeapa de la restaurantul din Leon",
        "content": "După ce 120 de români de etnie rromă au fugit fără să plătească un botez sărbătorit în regiunea Leon, Garda Civilă a reușit să facă prima arestare.\n\nUn român de 48 de ani a fost arestat la Ponferrada de agenți ai Gărzii Civile și este considerat unul dintre liderii grupului de rromi care au înșelat doi patroni de restaurante.\n\nBărbatul a fost identificat după ce Garda Civilă a inițiat o anchetă în cazul unui botez sărbătorit săptămâna trecută la un restaurant din localitatea Bembibre.\n\n120 de persoane care petreceau au ieșit în fugă înainte de servirea tortului și au lăsat neplătită o consumație de 2000 de euro.\n\nDupă ce cazul a ajuns în presa spaniolă și internațională, un alt patron din zonă a denunțat o situație similară produsă la o nuntă.\n\n200 de invitați, cetățeni români de etnie rroma, au fugit fără să plătească factura unei nunți de 10 mii de euro.\n\nÎn urma cercetărilor, agenții Gărzii Civile au descoperit că este vorba despre același grup de rromi și a mai fost identificat unul dintre liderii grupului.\n\nCitește și Țeapă la restaurant de la 100 de clienți",
        "label": "Spania"
    },
    {
        "title": "Romanii din Spania se pregatesc de Paste",
        "content": "Saptamana Pastilor ii uneste in acest an pe ortodocsi si pe catolici, motiv pentru care in aceste zile, solemnitatea procesiunilor catolice se va imbina cu lumina alba a Invierii pe care ortodocsii si-o vor transmite unul altuia.\n\nSi in acest an, zeci de parohii ortodoxe si catolice din toata Spania vor fi locul de intalnire al romanilor care pastreaza cu sfintenie traditia Pastilor.\n\nIn acest articol am incercat sa adunam cat mai multe informatii despre organizarea Slujbei de Inviere de la parohiile ortodoxe din Spania.\n\nSambata mare, 23 aprilie 2011 – ora 9:oo: Sfanta Liturghie, dupa care Credinciosii care au contribuit cu bani (vezi Tabelul) isi pot primi cutia: „Pastile”, plus „lumanarea” in mod gratis.\n\nSlujba Invierii si Sfanta Liturghie se vor sluji sambata, 23 aprilie, ora 24, in C/ Cuesta de Teatinos, nr. 12, langa Alcala Magna, unde se va contrui biserica.\n\nSlujba va avea loc de la ora 23:00, in Parque de Ocio (targul saptamanal langa Plaza de Toros) – Pr. Mihai Catalin Savu, Biserica Ortodoxa „ Sf. Mare Mucenic si Tamaduitor Pantelimon ” din Torrejon de Ardoz.\n\nSlujba de Pasti va avea loc sambata, 23 aprilie, incepand de la ora 23.30, in Recinto Ferial din Coslada, langa Hotelul NH, unde are loc targul de vineri dimineata.\n\nParohia Ortodoxa „Sfantul Nicodim De La Tismana” din Getafe va celebra sambata, 23 aprilie – ora 22.30, Slujba Invierii Domnului in incinta Polideportivo San Isidro din Getafe, la capatul strazii Toledo, dupa parc, Metro – linia 12, statia Alonzo de Mendoza, iar duminica, 24 aprilie, de la ora 16, in Parcul Alhondiga – sector III (lacul cu rate) va invitam la „Vecernia Invierii” si apoi la „ Sarbatoarea Pastelui la iarba verde „.\n\nParohia Ortodoxa Romana „ Sfintii Parinti Ioachim si Ana ” din San Sebastian de los Reyes va invita sa luati „lumina” in Noaptea de Inviere, sambata, 23 Aprilie 2011 incepand cu ora 23:00 la biserica din Calle DIEGO DE LEON nr. 14, San Sebastian de los Reyes (langa statia de tren; in spate la correo) – Preot Alexandru Tothazan 610 194 378 sau 642 776 581\n\nParohia Ortodoxa „Sfantul Apostol Iacob Zevedeu” din Aranjuez va celebra sambata, 23 aprilie, ora 23.00, Slujba Invierii Domnului in incinta Club Escuela de Piraguismo Aranjuez – Carretera Madrid nr. 6 (aceeasi adresa de anul trecut), iar duminica, 24 aprilie, de la ora 16 va invitam la „Sarbatoarea Pastelui la iarba verde” (table, sah, voley, badminton, jocuri, gratar, muzica, dans si voie buna).\n\nParohia otodoxa din Mostoles si Alcorcon va invita sa participati la Slujba de Inviere, sambata, 23 aprilie, de la ora 22:30 la 24:00, in Parcul Cuartel Huerta din fata Conservatorului si Bibliotecii Minicipal din Mostoles. – Pr. Marius Picu – tel: 642 850 701.\n\nSlujba Invierii Domnului va fi in Alcazar de San Juan, la Plaza de Toros, la miezul noptii (ora 0,00), iar Sf. Liturghie la Biserica din Tomelloso, c/San Roque 179, la ora 10 dimineata – Pr. Alexandru.\n\nSlujba de Inviere va avea loc la ora 23.00, Avenida Reina Sofia 4, (langa piscina). Pr. Gavril 677.078.486, 969.326.152.\n\nSlujba Invierii va incepe la ora 24 la Gandia (playa), Biserica Sf. Apostoli Petru si Pavel pentru comunitatea ortodoxa din zona de Safor si provincia Valencia – Pr. Emanuel Pop\n\nSlujba de Inviere va avea loc la biserica parohiala (C / ARAGO, 14, GIRONA ? reper centrul comercial PC City), in noaptea de sambata (23 aprilie) spre duminica (24 aprilie), incepand cu ora 24.00! Pr.Mihai Solomon.\n\nSlujba Invierii in parohia „Sfanta Treime” din Logrono va incepe la 23:45. Adresa: Paseo Del Prior nr. 6, Iglesia de los Salvatorianos, tel. 659 226 360 Parintele Vasile Magnet.\n\nSlujba de Inviere, la Benidorm, se va desfasura ca si in anii trecuti la Hotel Bali, Palatul de Cristal, incepand cu ora 23,30 – Pr. Cristian Chiorescu.\n\nSlujba Invierii in parohia Sf. Antonie cel Mare Gijon – Oviedo va incepe la orele 00:00 ale zilei de duminica 24 aprilie a.c., in biserica Parohiei San Miguel din Gijon, calle Cataluna colt cu Calle Valencia (Colegiul San Miguel) – Protoiereu Florin Nicolae GOIA.\n\nLa Vitoria Gasteiz, Slujba Invierii se va oficia sambata 23 aprilie spre duminica 24 aprilie, la ora 24.00, in Biserica Santa Lucia din Calle Jacinto Benavente N. 36, Vitoria-Gasteiz, Alava – Protoiereu Radu Sorin Ursu.",
        "label": "Spania"
    },
    {
        "title": "Dă în judecată firma de la care fura cupru",
        "content": "Un cetățean român din provincia spaniolă Huesca a suferit leziuni grave prin electrocutare în timp ce fura cabluri de pe proprietatea unei firme din localitatea Tamarife de Litera.\n\nBărbatul s-a electrocutat în timp ce mânuia cablurile unui transformator electric împreună cu alți doi români, de 32 și 33 de ani.\n\nÎn urma accidentului a suferit răni grave și după ce au fost alertate serviciile medicale de urgență a fost dus de urgență cu elicopterul la spitalul Miguel Servert din Zaragoza.\n\nCeilalți doi români au fost arestați pentru tentativă de furt, iar bărbaul rănit, aflat în spital, a fost acuzat și el în urma incidentului.\n\nAutoritățile au fost surprinse însă de reacția românului rănit, care a dat în judecată firma de la care intenționa să fure cabluri.\n\nBărbatul a solicitat acest lucru prin intermediul avocatului din oficiu și cere să fie despăgubit pentru că transformatorul pe care îl mânuia se afla în stare proastă.\n\nRomânul consideră că acest accident ar fi putut să-l omoare și că i-ar putea provoca sechele pe viață.",
        "label": "Spania"
    },
    {
        "title": "Spania revizuieste din nou restrictiile pentru romanii din Spania",
        "content": "Ambasada Romaniei de la Madrid a transmis noi informatii cu privire la situatia legala a romanilor din Spania, care dovedesc o relaxare a conditiilor de aplicare a restrictiilor. Astfel, se clarifica situatia cetatenilor care isi pierd statutul de persoana activa pe piata muncii dupa 22 iulie si se acorda facilitati familiei (sotul/sotia si copiii) celor care obtin drept de munca prin contract sau ca autonomos.\n\nI n urma demersurilor f a cute in ultima perioada de autoritatile romane, i n cadrul mecanismului institu t ional rom a no-spaniol creat pentru monitorizarea aplic a rii m a surilor s i adoptarea corec t iilor normelor de aplicare, misiunea diplomatica a Romaniei in Spania a preciza t categoriile si cazurile in care cetatenii romani nu sunt vizati de restrictiile reintroduse de Spania la 22 iulie. Noile modificari sunt facute in spiritul legilor europene care garanteaza drepturile membrilor familiei unui cetatean european cu drept de munca.\n\nA u acces liber pe pia t a muncii din Spania – deci nu sunt afectati de restrictii – cet at enii rom a ni aflati in oricare din urmatoarele situatii:\n\n– cet at enii rom a ni activi pe pia t a muncii spaniole i n data de 22 iulie a.c. (angaja t i ? trabajadores por cuenta ajena -, s omeri sau solicitan t i de loc de munc a / demandantes de empleo ); membrii de familie ai tuturor cet at enilor care pe data de 22 iulie erau activi pe pia t a muncii;\n\n– cet at enii rom a ni care s i-au pierdut dup a data de 22 iulie statutul de persoan a activ a pe pia t a muncii spaniole (nu sunt i n prezent nici angaja t i, nici s omeri, nici solicitan t i de loc de munc a / demandantes de empleo ); membrii de familie ai cetatenilor aflati in situatia mentionata anterior (deci ai celor care s i-au pierdut statutul de persoan a activ a pe pia t a muncii dupa data de 22 iulie;\n\n– membrii de familie ai cet at enilor rom a ni care pe 22 iulie nu erau activi pe pia t a muncii, dar care ulterior fie au ob t inut o autoriza t ie de munc a s i sunt angaja t i, fie au devenit lucratori autonomi ;\n\n– so t ul/so t ia cet at eanului rom a n cu liber acces pe pia t a muncii , chiar i n cazul i n care c a s a toria a avut loc recent, respectiv dup a data de 22 iulie;\n\n– copiii de peste 21 de ani, indiferent de v a rsta , care se afl a i n i ntre t inerea p a rintelui cu liber acces pe pia t a muncii spaniole (dac a dovedesc c a sunt parte integrant a a familiei / empadronamiento s i nu au venituri proprii).\n\nDe asemenea, Ambasada reitereaza apelul adresat tuturor cetatenilor romani de a semnala problemele concrete, eventuale situatii susceptibile de a constitui cazuri de aplicare eronata sau abuziva a normelor de implementare a restrictiilor si orice alte sesizari privind problematica aplicarii restric t iilor la accesul pe pia t a for t ei de munc a uzuale au instituite special in acest sens (telefon, mail: mihaela.nica@embajadaderumania.es , nr. call-center: 913433300).",
        "label": "Spania"
    },
    {
        "title": "Parteneriat strategic? Summit-ul România - Spania se amână",
        "content": "Mult așteptata reuniune la nivel guvernamental dintre România și Spania ar fi trebuit să aibă loc în această lună la București, dar nu a primit nici acum o dată în calendar.\n\nPremierul Mariano Rajoy a spus acum un an că România este un partener strategic al Spaniei, dar vorbele sale nu se susțin prin contacte și relații consistente între cele două guverne. \n\n Mai mult, după aproape un an de la vizita la Madrid a premierului Victor Ponta, relațiile guvernamentale dintre România și Spania continuă să fie la fel ca și până acum: bune, dar la același nivel. \n\n În decursul acestei perioade, doar câțiva miniștri români au fost la Madrid, unde s-au întâlnit foarte scurt cu omologii spanioli și niciodată vizitele nu au fost remarcate de partea spaniolă ca fiind importante pentru relația dintre cele două țări. \n\n Cu toate acestea, în cadrul întâlnirii din 12 martie a.c. de la Madrid, ministrul de Externe Titus Corlățean și omologul său Jose Manuel Garcia Margallo au dat asigurări că Spania și România au multe lucruri de discutat și că o ședința comună la nivel de guvern părea iminentă. \n\n În acest moment, potrivit Ambasadei României la Madrid, urmează să se stabilească o dată pentru organizarea acestui summit, dar n-ar fi primul proiect de acest gen care eșuează. \n\n Dorința de a obține o relație de partener strategic cu Spania nu este nouă. Încă din timpul guvernului Zapatero, administrația de la București pregătea o agendă comună și chiar o vizită a premierului socialist în România, însă aceasta nu a mai avut loc.",
        "label": "Spania"
    },
    {
        "title": "Peste 20% din imigranţii madrileni sunt şomeri",
        "content": "Politica nefastă a lui Zapatero a făcut ca imigranţii să o ducă mai prost, crede ministrul regional de imigraţie, Javier Fernández Lasquetty, care a prezentat recent rezultatele Studiului Regional privind Imigraţia (Encuesta Regional sobre Inmigración) în regiunea Madrid.\n\nDatele acestui studiu, realizat pe un eşantion de 3.283 de imigranţi din comunităţile cele mai numeroase în regiune (România, Ecuador, Maroc etc), arată că aceştia se plâng de efectele crizei, în principal şomajul, dar participă la cursuri de recalificare.\n\nJumătate din muncitorii imigranţi au salarii cuprinse între 600 şi 1.000 de euro pe lună şi doar 5% au acces la creşele publice. Consilierul Lasquetty a subliniat că datele acestui studiu semnalează o clară „ pierdere a calităţii vieţii ” şi în rândul imigranţilor, ca „ o consecinţă a dezastruoasei politici economice şi a locurilor de muncă desfăşurată de guvernul Zapatero din anul 2004 ”.\n\nRata şomajului în rândul imigranţilor din Comunitatea Madrid este de 21,1%, cu 6,4 puncte mai mică decât în restul Spaniei şi 12 puncte mai mică între tineri. Datele studiului privind imigraţia, realizat în octombrie-noiembrie 2009, demonstrează că imigranţii au salarii cu 10% mai mici decât în trimestrele precedente. Salariul mediu în 2008 era de 1.012 euros, iar în 2009 a fost de 903 euros.\n\nAlte date desprinse din studiu: a crescut numărul contractelor temporare şi au scăzut cele pe termen nelimitat, în timp ce procentul imigranţilor care muncesc la negru a crescut cu aproape patru procente (de la 18,4% la 22,3%), peste 60% dintre imigranţi locuiesc în chirie si 75% dintre noii madrileni ar dori să obţină naţionalitatea spaniolă.",
        "label": "Spania"
    },
    {
        "title": "Limba română, predată în 200 de şcoli spaniole",
        "content": "Cursul de Limbă, Cultură şi Civilizaţie Românească va fi predat în Spania şi în acest an şcolar, în opt comunităţi autonome, de către cei 36 de profesori români acreditaţi de Institutul Limbii Române.\n\nÎn urma repartiţiei din 27 august, cursurile se desfăşoară în: Andalucia- 3 grupe de elevi în 3 colegii din localitatea Roquetas del Mar, Aragon- 31 de grupe în 23 de colegii din 5 localităţi, Castilla La Mancha- 64 de grupe în 53 de colegii din 25 de localităţi, Catalunya- 18 grupe în 16 colegii din 7 localităţi, La Rioja- 6 grupe în 5 colegii din 2 localităţi, Comunitatea Madrid- 75 de grupe în 55 de colegii din 17 localităţi, Murcia- 3 grupe la un colegiu din localitatea Lorca, Comunitatea Valenciană- 26 de grupe în 17 colegii din 3 localităţi.\n\nFiecare grupă conţine, în medie, 20 elevi, dar nu mai puţin de 15 şi nu mai mult de 25. Cursurile se desfăşoară în aproape 200 de colegii din Spania şi, în funcţie de fiecare comunitate şi şcoală, ar fi trebuit să înceapă în jurul datei de 4 octombrie. Totuşi, există încă multe localităţi şi colegii în care orele de limba română nu au început nici acum, din cauza lipsei sau întârzierii în comunicarea dintre partea română şi cea spaniolă.\n\nDintre profesorii care predau anul acesta în Spania, 32 au făcut parte din colectivul didactic şi anul trecut şi au prioritate nu doar la păstrarea propriilor grupe, ci şi la alegerea altor grupe până la un total de maximum nouă (72 de ore de predare pe săptămână), în detrimentul unora dintre colegii care au susţinut examenul de selecţie anul acesta şi care, deşi au fost declaraţi admişi cu punctaj mare, nu mai au posturi. Este posibil ca, pe parcursul anului şcolar, numărul profesorilor care predau să crească, odată cu formarea unor alte noi grupe de elevi.\n\nCursul de română, la cel de-al patrulea an\n\nÎncepând cu anul şcolar 2007-2008, Ministerul Educaţiei, Cercetării, Tineretului şi Sportului şi Institutul Limbii Române au lansat Proiectul privind predarea cursului de Limbă, cultură şi civilizaţie românească în unităţi de învăţământ din state membre ale Uniunii Europene. Proiectul este desfăşurat în prezent în Spania, Italia şi Belgia. Cursul de Limbă, cultură şi civilizaţie românească, în format de două ore pe săptămână, cu profesori români, este predat în şcolile din Spania ca activitate extraşcolară.\n\nPrograma de studiu este structurată pe trei niveluri de studiu: învăţământ primar, gimnazial şi liceal. Cursul poate fi urmat de orice elev, indiferent de naţionalitate. La finalul fiecărui an de curs, elevii primesc diplome şi atestate de la Ministerul Educaţiei din România. Pe baza acestor atestate, li se vor echivala cunoştinţele de limba română, istorie şi geografie la întoarcerea în şcolile din România, copiii nefiind nevoiţi să mai dea alte diferenţe.\n\nÎn anul şcolar 2007-2008, 21 de profesori au făcut parte din proiectul-pilot al cursului de Limbă, cultură şi civilizaţie românească. 1.507 elevi din Spania, din 89 de unităţi şcolare, organizaţi în 113 grupe, au absolvit cursul organizat de MECT, în colaborare cu Ministerul Educaţiei din Spania. Au participat şi elevi de alte naţionalităţi: spanioli, ucraineni, bulgari, marocani, moldoveni.\n\nAnul şcolar 2008-2009 a început în 330 de şcoli, în care au susţinut ore de curs 86 de profesori, cu 65 mai mulţi decât în anul şcolar 2007-2008, când a fost implementat proiectul. Deşi 108 cadre didactice primiseră repartiţia pe posturi, acordurile româno-spaniole necesare pentru începerea cursurilor au fost încheiate treptat, iar unii profesori români au început cursurile mult mai târziu. Numărul elevilor a ajuns la aproape 5.000.\n\nÎn cel de-al treilea an, 2009-2010, numărul profesorilor a fost redus din cauza crizei economice, la începutul lui septembrie primind repartiţie doar 42 de cadre didactice. Cursul a fost finalizat de aproximativ 3.000 de elevi.\n\nDe precizat că plata profesorilor, suporturile de curs şi unele dintre materialele didactice sunt asigurate de Institutul Limbii Române, partea spaniolă fiind cea care pune la dispoziţia profesorilor sălile de curs şi care permite cadrelor didactice să interacţioneze cu elevii şi cu părinţii acestora..\n\nCadrele didactice care predau acest curs sunt remunerate cu suma de 30,5 euro brut pe oră. Astfel, un profesor care are are nouă grupe, acoperind maximum de ore posibil, va câştiga în jur de 2.200 de euro brut pe lună, în timp ce unul care are doar o grupă va primi aproximativ 250 de euro brut pe lună.\n\nNu se încheie contracte de muncă, ci doar contracte de colaborare cu Institutul Limbii Române pentru plata cu ora, ceea ce înseamnă că anii de predare în Spania nu sunt consideraţi vechime în cartea de muncă din România a profesorului. O altă condiţie obligatorie este ca profesorii să fie rezidenţi în Spania.\n\n„ Am auzit că domnul ministru a spus că vom câştiga foarte bine în Spania, în jur de 2.200 de euro. Banii aceştia sunt sumă brută şi asta doar în cazul în care aş fi putut obţine nouă grupe de elevi. Ce primesc va fi impozitat cu 16%, iar apoi am auzit că ni se va aplica şi nouă reducerea de salariu de 25%. Nu cred că în acest caz vor mai fi chiar aşa de mulţi bani precum se spune ”, a declarat una dintre profesoarele implicate în acest proiect, care ne-a rugat să-i păstrăm anonimatul.\n\nDeşi Institutul Limbii Române a fost contactat cu 10 zile înainte de închiderea ediţiei, pentru a confirma suma netă pe care o vor primi cadrele didactice pe o oră de curs, dar şi dacă profesorii admişi, dar rămaşi fără post, ar putea să-şi formeze singuri grupe de elevi, nu am primit niciun răspuns.\n\n„Eu presimt că o să-mi placă mult acest curs!”\n\nProfesoara Roxana Anghelache a participat anul acesta la concursul de selecţie a cadrelor didactice, fiind declarată admisă, însă, deocamdată, nu are post, cele 26 de grupe formate în Comunitatea Valenciană fiind repartizate celor trei colege ale sale care au predat şi anul trecut.\n\nPână se va forma o nouă grupă, profesoara a decis să predea limba română la Biroul Consiliului Judeţean Dâmboviţa, respectând programa cursului de Limbă, cultură şi civilizaţie românească, însă fără a fi remunerată pentru aceste ore de Institutul Limbii Române. Roxana Anghelache a mai predat limba română copiilor români din Castellon, la sediul Biroului Consiliului Judeţean Dâmboviţa, şi în anul şcolar 2008-2009, ca profesor voluntar, însă anul acesta profesoara va fi plătită din fondurile Consiliului Judeţean.\n\nLa 1 octombrie 2010, în prezenţa a peste 40 de persoane, Roxana Anghelache a ţinut prima oră de curs, reamintindu-le copiilor şi părinţilor câteva dintre simbolurile şi tradiţiile naţionale româneşti, în timp ce micuţii din grupul de dansuri populare „Primăvara” au încălzit atmosfera şi au primit ropote de aplauze. Vizibil emoţionată, profesoara a păstrat în suflet cuvintele unui băiat de 11 ani, venit să se înscrie la curs: „ Roxana, eu o să vin sigur, pentru că, din ce am văzut azi, presimt că o să-mi placă mult acest curs! „",
        "label": "Spania"
    },
    {
        "title": "Valladolid: 9 romani arestati pentru furt de ananas",
        "content": "Agentii Garzii Civile din localitatea spaniola Mojados, regiunea Valladolid, au retinut, duminica, 9 romani care sunt acuzati ca au furat o tona de ananas. Romanii au intre 19 si 32 de ani si locuiesc, in apropiere, in localitatile Toro si Morales de Toro.\n\nEi au fost surprinsi de o patrula a Garzii Civile intr-o zona agricola, de unde sustrageau ananas si stransesera deja 1000 de kilograme, scrie laopiniondezamora.es .\n\nDe la inceputul recoltei de ananas, in regiunea Valladolid, politia a descoperit mai multe furturi pentru care au fost retinute 18 persoane.",
        "label": "Spania"
    },
    {
        "title": "Preţuri de Occident - Noul paşaport ne va costa 96 de euro",
        "content": "Noul tip de document de călătorie, paşaportul electronic, se va elibera şi prin intermediul consulatelor din Spania începând din luna februarie. După ce în ultima perioadă nu au mai fost acceptate solicitări pentru eliberarea acestui document, conducerea Secţiei Consulare de la Madrid ne-a precizat că în aceste zile se lucrează la instalarea echipamentele informatice pentru ca în următoarele zile să poată fi reluată această activitate.\n\nÎn noile condiţii, Consulatele vor putea să elibereze în aceeaşi zi cu prezentarea solicitării paşapoarte simple temporare şi titluri de călătorie, iar pentru paşapoartele electronice perioada de execuţie va fi, pentru început, de maximum o lună. „ Acum va fi obligatorie prezenţa persoanei la secţia consulară având în vedere că este necesară prelevarea amprentelor şi a fotografiei digitale, precum şi a semnăturii digitale „, a precizat pentru ROMÂNUL DIN SPANIA, consulul României la Madrid, Petre Constantin.\n\nImplementarea noilor tehnologii pentru executarea paşaportului electronic a dus la suspendarea temporară a solicitărilor de eliberare a paşapoartelor, dar noua procedură oferă posibilitatea executăţii unui paşaport simplu temporar într-o singură zi. În ceea ce priveşte procesarea datelor, timpul de introducere a datelor de identitate în sistemul informatic care va fi conectat cu Direcţia de Paşapoarte din ţară va fi mai lung.\n\n„ Este un proces informatizat care certifică identitatea persoanei, iar datele se introduc pas cu pas. Schimbarea principală este că dacă înainte un titlu de călătorie îl puteam face în 5 minute, acum posibilitatea de procesare şi schimb de date pentru verificarea identităţii va dura în jur de 30 – 35 de minute şi de 45 de minute în cazul paşaportului. La consulat vom elibera aceste documente „, ne-a mai precizat consulul Petre Constantin.\n\nNoua procedură presupune ca solicitantul să fie prezent chiar şi la solicitarea titlului de călătorie. De asemenea, pentru solicitarea unui titlu de călătorie persoana în cauză va prezenta şi declaraţia de la Poliţie în cazul pierderii sau furtului documentului de identitate. În ceea ce priveşte preţul eliberării acestor documente au apărut câteva modificări. Titlul de călătorie se va elibera la acelaşi preţ (55 de euro), dar pentru minori va costa 85 de euro pentru că la solicitarea noului tip de titlu de călătorie se va cere şi o declaraţie autentificată a părinţilor prin care aceştia îşi dau acordul în privinţa eliberării acestui document.\n\nÎn ceea ce priveşte noul tip de paşaport, cel care se va elibera în aceeaşi zi la consulat, paşaportul simplu temporar, va costa 70 de euro cu 10 euro mai scump decât vechiul paşaport, iar un paşaport electronic va costa 96 de euro şi va fi realizat într-o lună. În ţară, eliberarea acestor documente presupune un cost total de 266 de lei în cazul paşaportului electronic şi de 196,2 lei pentru un paşaport temporar.\n\nÎn ceea ce priveşte valabilitatea, paşaportul simplu temporar se poate solicita o singură dată şi este valabil 1 an. Paşaportul electronic este valabil 5 ani, iar pentru minorii cu vârsta sub 6 ani, valabilitatea acestuia este de 3 ani.\n\nElementul de noutate constă în introducerea mediului electronic de stocare (cipul), care include datele personale existente în fila informatizată: nume, prenume, data naşterii, codul numeric personal, termenul de valabilitate al documentului, organul emitent, cetăţenia. De asemenea, acesta conţine imaginea facială şi impresiunile digitale a 2 degete pereche de la ambele mâini, cu excepţia minorilor cu vârsta sub 6 ani şi persoanelor pentru care prelevarea amprentelor digitale este fizic imposibilă.\n\nFaţă de paşapoartele vechi , care rămân valabile pană la expirare şi care conţin 32 elemente de siguranţă, paşapoartele electronice conţin 50 elemente de siguranţă. Ca elemente de noutate putem enumera: introducerea elementelor biometrice în cip iar cipul este introdus într-o pagină de policarbonat care asigură protecţia şi securitatea acestuia, garantând totodată autenticitatea, integritatea şi confidenţialitatea datelor, stema României în tehnologie intaglio, pagina din policarbonat – conţinând datele de identificare ale titularului şi cipul – poziţionată între coperta întâi (interioară) şi pagina 1, pagina 1 cu fotografia în umbră a titularului realizată prin imprimare inkjet, fotografia titularului gravată laser şi fotografia în umbră realizată prin perforaţie cu laser, numărul paşaportului perforat prin paginile 1-32, inclusiv în coperta a doua, iar în pagina din policarbonat gravat laser, datele informatizate citibile optic (MRZ), banda heliogravată în coperta 1, hârtia utilizată cuprinde filigrane în 3 tonuri, firul de broşare este protejat prin modalitatea de coasere, este introdus în copertă însemnul “Uniunea Europeană”, însemnul distinctiv pentru paşaport electronic.",
        "label": "Spania"
    },
    {
        "title": "1 an de la succesul lui Costel Busuioc la \"Hijos de Babel\"\"",
        "content": "Cel mai cunoscut român din Spania a fost acum 1 an un „ ilustru ” necunoscut, ca şi ceilalţi aproape 750 de mii de compatrioţi. Costel Busuioc a crescut într-un an cât alţii într-o carieră şi după ce a venit împins de disperare să muncească în Spania ca să-şi întreţină familia, a reuşit să triumfe graţie talentului său care a cucerit mii de telespectatori în Spania. Acum un an, Costel a reuşit să câştige prima ediţie a concursului „ Hijos de Babel ” (difuzat de TVE2), care nu se pare că nu şi-a atins obiectivele de audienţă din punct de vedere comercial, dar a scos la lumină o voce care părea condamnată să fie ascultată doar pe şantierele zgomotoase ale Spaniei.\n\nNe amintim şi acum de lupta lui Costel Busuioc în competiţia cu ceilalţi concurenţi de pe toate meridianele şi cum la fiecare etapă am fost alături de el, l-am votat şi i-am ţinut pumnii. De la început şi până la sfârşitul concursului Costel a fost triumfător nu doar prin puterea vocii sale extraordinare, dar mai ales prin pasiunea sa, susţinută de trista perspectivă că nu avea altă alternativă decât să câştige acel concurs.\n\nFinala a fost, însă, o probă dificilă şi pentru el, dar şi pentru românii din Spania, care l-am urmărit atunci. Soarta a vrut ca românul să-şi regăsească drumul spre muzică. În acest an care a trecut, Costel a debutat deja pe piaţă cu 2 albume, iar în România şi în Spania a cântat cu personalităţi precum Julio Iglesias sau Felicia Filip. Ultima apariţie a lui Costel în Spania a fost la deschiderea standului României de la Târgul de Turism de la Madrid, unde a susţinut un mic recital.",
        "label": "Spania"
    },
    {
        "title": "Medalie pentru românul care a împiedicat un jaf la Madrid",
        "content": "Un român de 23 de ani din Madrid va primi Medalia pentru Merit cetățenesc acordată de Comunitatea Madrid acelor cetățeni care dau dovadă de un comportament exemplar și prin care îi ajută pe ceilalți, aungând să se pună pe ei înșiși în pericol.\n\nRomânul M. B. trăiește la Madrid de aproximativ 2 ani și ceva și lucrează la un bar din zona centrală a capitalei spaniole. În urmă cu câteva zile el a fost protagonistul unei întâmplări în care a dat dovadă de curaj, fapt pentru care acum este considerat acum un erou, atât de presa spaniolă cât și de autorități.\n\nÎn timp ce se afla la locul de muncă, M. B. a văzut un bărbat care ieșea dintr-un magazin de parfumuri din apropierea barului în care lucra și imediat după aceea a văzut-o pe vânzătoare care striga că a fost jefuită. Tânărul nu a stat pe gânduri și a luat-o la fugă după atacator, pe care l-a ajuns după vreo 200 de metri, unde amândoi au început să se lupte pentru casa de marcat furată. În cele din urmă, doi complici ai atacatorului au venit în ajutorul acestuia și au reușit să fugă, dar românul a reușit să recupereze casa de marcat, cu care s-a întors înapoi. Ulterior, și-a dat seama că în timpul luptei, atacatorul l–a înjunghiat cu un obiect contundent, în așa fel încât a suferit 8 înjunghieri în zona stângă a toracelui.\n\nDatorit intervenției românului și Poliția a avut timp să se ia după agresori, pe care i-a reținut la scurt timp, în apropiere. El a fost internat în spital și potrivit medicilor, starea sa este stabilă și se va face bine în curând. Ministrul regional de Imigrație și Cooperare, Javier Fernandez Lasquetty l-a vizitat pe român și l-a felicitat pentru actul său de bravură, drept pentru care a fost propus să primească Medalia pentru Merit Cetățenesc a Comunității Madrid.\n\n” Acest cetățean român, imigrant, a avut un comportament absolut exemplar, de care se poate simți mândru, de care se pot simți mândri cei 200 de mii de români care trăiesc în regiunea Madridului. Eu însumi, ca ministru regional de imigrație al Comunității Madridului, mă simt foarte mândru de acest exemplu dat de un cetățean român, care a avut un comportament civic, viteaz, exemplar, care, în plus, înseamnă o integrare perfecta în societatea noastră. Am decis din partea Comunității Madrid să-l propunem pentru acordarea Medaliei pentru Merit Cetățenesc, care a fost creată și se acordă special acelor cetățeni care demonstrează un comportament exemplar, curajos în ceea ce privește protecția celorlalți ”, a precizat Fernández-Lasquetty, care a remarcat cu bucurie felul în care se consideră integrați românii din regiune.\n\n” Din nou am văzut naturalețea prin care se fac madrileni, românii care trăiesc aici în Madrid, rămân la fel de români, dar folosesc expresii atât de tipice madrilene atunci când povestesc o întâmplare ca asta ”, a mai adăugat ministrul regional de Imigrație. Ultima medalie de acest tip a fost acordată unui șofer de camion care, în urmă cu câțiva ani, a salvat doi copii dintr-o mașină aflată în flăcări. Identitatea românului este deocamdată protejată la cerința sa expresă, refuzând până acum comunicarea cu mass media, din motive de securitate.",
        "label": "Spania"
    },
    {
        "title": "Doi români dădeau spargeri la spitale",
        "content": "Poliția spaniolă a arestat, după luni de căutări, doi cetățeni români care cutreierau Spania ca să golească banii din automatele cu produse din spitale.\n\nȚinta hoților erau monezile care se adunau în interiorul automatelor din spitalele spaniole.\n\nAu fost arestați doi români de 41 și 46 de ani care au reușit să sustragă mii de euro din automatele pe care le folosesc pacienții din spitale și familiile acestora.\n\nPolițiștii îi căutau din luna aprilie și îi acuză de furturi sau tentative de furt în spitale din Zaragoza, Calatayud și Teruel.\n\nDupă mai multe căutări, anchetatorii i-au localizat într-un spital din Pamplona, unde tocmai jefuiseră automatele din care au scos monezi în valoare de 1800 de euro.\n\nPolițiștii nu i-au arestat pe loc și au preferat să-i urmărească. Românii și-au continuat drumul și au ajuns în Valencia, unde locuiau și unde până la urmă au fost arestați.",
        "label": "Spania"
    },
    {
        "title": "MAE: Precizari privind reintroducerea moratoriului aplicat lucratorilor romani in Spania",
        "content": "Ministerul roman al Afacerilor Externe a transmis un comunicat cu informatii despre recenta aplicare a restrictiilor privind accesul muncitorilor romani pe piata muncii din Spania. Consiliul de Ministri spaniol a adoptat, vineri, 22 iulie 2011, la propunerea ministrului muncii si imigratiei, reactivarea conditiei de autorizare prealabila a accesului lucratorilor romani pe piata muncii din Spania.\n\nMotivatie : Autoritatile spaniole invoca in sprijinul aceste decizii o serie de circumstante exceptionale, legate de situatia somajului din Spania (21%), nivelul ridicat al somajului in randul comunita?ii romanesti (35%), fluxul continuu de sosiri ale imigrantilor romani in Spania (in perioada martie 2010-martie 2011 numarul acestora a crescut cu 89.000) si impactul pe care aceste sosiri il are asupra ocuparii in anumite sectoare ale pietei muncii.\n\nAceste circumstante determina, in viziunea guvernului spaniol, necesitatea de a lua masuri pentru descurajarea unor noi sosiri si pentru protejarea lucratorilor romani aflati deja in Spania de fenomene cum sunt exploatarea prin munca sau traficul de forta de munca.\n\nPozitie : Desi autoritatile romane imparta?esc preocuparea guvernului spaniol legata de aceste evolutii, regreta faptul ca solutia identificata a fost aceea de a restrange accesul lucratorilor romani pe piata fortei de munca.\n\nApreciaza ca prin complicarea procesului de angajare cu forme legale a lucratorilor romani nu se pot ob?ine efectele scontate legate de reducerea ponderii muncii „la negru”. Din aceasta perspectiva, este de remarcat ca romanii reprezinta comunitatea cu cei mai multi contributori la sistemul securita?ii sociale din Spania, cu 289.504 persoane inregistrate la nivelul lunii martie 2011.\n\nCine este vizat de aceasta masura : Masura se aplica numai cetatenilor romani care doresc sa intre pe piata muncii din Spania dupa adoptarea deciziei. Asadar, nu se aplica celor muncesc deja legal in Spania, sunt inregistrati oficial ca fiind in cautarea unui loc de munca. De asemenea, nu sunt vizate de masura persoanele care lucreaza ca „autonomi” (lucratori pe cont propriu/persoane fizice autorizate, care nu isi exercita profesia pe baza unui contract de munca incheiat cu un angajator).\n\nPerioada : Moratoriul are un caracter temporar, urmand sa fie reevaluat la sfarsitul anului 2012, in raport cu evolutia pietei muncii. Oricum, conform Tratatului de Aderare a Romaniei la UE, astfel de masuri nu se vor mai putea aplica cetatenilor romani in nici un stat membru al Uniunii Europene (deci nici in Spania) incepand cu 2014.\n\nImplicatii asupra liberei circulatii a persoanelor : Masura nu va avea nici un fel de implicatii asupra liberei circulatii a persoanelor, din perspectiva intrarii si sederii pe teritoriul spaniol.\n\nCerinte suplimentare fata de situatia anterioara : Angajatorului spaniol ii revine responsabilitatea obtinerii autorizatiei Biroului teritorial pentru straini asupra contractului de munca pe care doreste sa il incheie cu un lucrator roman. Autorizarea contractului va avea in vedere exclusiv indeplinirea normelor spaniole in domeniul legislatiei muncii (ex. respectarea prevederilor conditiilor contractului colectiv de munca in sectorul de activitate si regiunea respectiva). Nu se au in vedere alte criterii, cum ar fi cele legate de ?ederea in Spania sau de existenta altor persoane, cu calificari similare, deja inscrise in Spania in cautarea unui astfel de loc de munca.",
        "label": "Spania"
    },
    {
        "title": "Oferte de muncă de la o firmă spaniolă care se mută în România",
        "content": "O firmă spaniolă afirmă că va contracta 300 de români pentru filiala pe care o va deschide în Cluj Napoca. Românii vor fi plătiţi cu salarii cuprinse între 200 şi 350 de euro pe lună, faţă de anjaţii spanioli din Lugo, unde salariile ajung si la 1100 de euro.\n\nFirma spaniolă, care lucrează pentru Samsung, caută români care au lucrat în Spania sau în Italia şi va începe activitatea la Cluj în această toamnă, potrivit paginii de internet a ziarului LA VOZ DE GALICIA. În prezent, reprezentanţa spaniolă a firmei, cu sediul în Lugo, funcţionează cu 87 de angajaţi.\n\nZiarul spaniol precizează că în România salariile sunt mai mici decât în Spania, astfel că firma va economisi mulţi bani pentru retribuţii. Angajaţii din România vor trebui să ofere consultanţă în limba spaniolă, prin telefon, spaniolilor care au nevoie de informaţii privind serviciile firmei Samsung. O parte din apeluri vor fi deja preluate in România începând cu 1 august.",
        "label": "Spania"
    },
    {
        "title": "Andalucia: Ploaia le strică românilor toate socotelile",
        "content": "Sezonul ploios din ultima vreme a produs foarte multe pagube materiale şi nici românii nu au scăpat de acestea. În această regiune foarte mulţi români lucrează în agricultură în cadrul campaniilor agricole, la cules de măsline sau portocale, la cules de cartofi şi altele. Cel mai mare procentaj de muncitori străini din acest sector în deţin românii, care iată că suferă şi ei din cauza timpului pentru că atunci când nu merg la câmp nu câştigă bani. Mihaela N. de 31 ani, originară din Calafat, ne mărturiseşte: „ Am doi copii la şcoală şi nu am avut posibilitatea să le cumpăr nici măcar dulciuri, o carte sau o jucărie. Aproape că nu am avut ce să le pun pe masă în ziua de Crăciun. Eu şi soţul meu lucrăm în câmp, iar din cauza inundaţiilor nu am putut să ieşim la lucru şi nu am câştigat nimic „.\n\nPe lângă românii care suferă din cauza vremii în Spania sunt afectate şi familiile lor din ţară, care depind de ei. Gheorghe M. 44 ani, originar din Craiova ne spunea că familia sa aşteaptă să le trimită bani aşa cum o făcea în fiecare lună. „ Acum am rămas şi fără bani de chirie, peste câteva zile dacă nu plătesc mă vor da afară din casă. La câmp acum nu se poate lucra din cauza ploilor care au căzut şi care mai cad încă. Nu ştiu ce o să fac. Va trebui să merg să dorm pe străzi. Sunt foarte disperat „, ne mărturisea Gheorghe.\n\nÎn Andalucia românii constituie a doua comunitate de străini cu aproape 90 de mii de membri, majoritatea lucrând în agricultură.",
        "label": "Spania"
    },
    {
        "title": "7 români au ajuns spaima parcărilor din Spania",
        "content": "Un grup de români a fost prins de Garda Civilă din provincia spaniolă Jaén după ce a dat mai multe spargeri în benzinării.\n\nAu fost arestați trei români și alți patru sunt cercetați pentru mai multe furturi comise în parcările de pe autostradă în diverse regiuni din Spania.\n\nAgenții de la Garda Civilă cred că suspecții, cu vârste între 26 și 37 de ani, formau un grup infracțional specializat în spargerea mașinilor oprite pe autostradă.\n\nAncheta a început în urmă cu câteva săptămâni, după ce autoritățile au văzut o creștere importantă a numărului de furturi înregistrate în benzinării.\n\nHoții identificau mașini oprite în parcările benzinăriilor și le căutau în special pe cele cu număr de înmatriculare străin. \n\n Și mașinile închiriate erau ținta lor, mai ales dacă erau folosite de cetățeni străini.\n\nCa să deschidă autoturismele, suspecții spărgeau un geam lateral după care reușeau să intre și să sustragă obiecte de valoare: bijuterii, calculatoare, camere foto, console și bani.\n\nCei 7 români sustrăgeau doar obiecte mici și ușor de transportat și cât ai clipi erau duși cu mașina închiriată special pentru astfel de lovituri.\n\nAnchetatorii au reușit să-i studieze pe autorii furturilor datorită imaginilor surprinse de camerele de supraveghere.\n\nErau foarte organizați și fiecare avea o sarcină de îndeplinit. În timp ce câțiva stăteau de pază, alții spărgeau mașinile și alții conduceau mașinile cu care dispăreau de la fața locului.\n\nAgenții de la Garda Civilă au reușit să-i prindă în flagrant într-o benzinărie din zona Despeñaperros, la scurt timp după ce dăduseră o lovitură.\n\nRomânii au fost prinși datorită câtorva agenți care acționau în haine civile și care au reușit să-i urmărească.\n\nCei 7 suspecți sunt acuzați de comiterea a cel puțin nouă furturi, dar ancheta continuă. Există indicii că ar fi acționat în provincii precum Granada, Málaga, Albacete, Alicante, Valencia și Castellón.",
        "label": "Spania"
    },
    {
        "title": "7 români făceau „surf” pe autostradă în Spania",
        "content": "Un grup de români din orașul spaniol Lleida a băgat spaima în șoferii de tir care treceau prin provincia Zaragoza.\n\nGarda Civilă a început ancheta în luna aprilie, după ce au fost denunțate mai multe furturi din camioane. Anchetatorii au descoperit repede că se confruntă cu o grupare de români, specializată în metoda „surfing”-ului.\n\nAceștia sustrăgeau mărfuri din tiruri care se deplasau în cursul nopții pe autostrăzile din regiune. Foloseau mai multe mașini și acționau cu rapiditate.\n\nUn autoturism rula în fața camionului ca să-l încetinească și altul, de obicei cu trapă, se plasa în spatele său, de unde unul dintre hoți putea să se cațere pe tir și să pătrundă în interior.\n\nDupă 7 lovituri de acest tip, activitatea grupării i-a pus în gardă pe localnici și autoritățile din zonă au intensificat controalele.\n\nTimp de câteva luni, organizația și-a îndreptat atenția către alte obiective: sedii de firme și hale industriale, urmând să revină la jafurile de pe autostradă în luna august.\n\nRețeaua era condusă din orașul Lleida, iar marfa furată era vândută apoi pe piața neagră, în regiunea La Rioja.\n\nUltimul jaf comis pe autostradă a fost organizat în 12 octombrie, când românii au furat calculatoare din interiorul unui tir care se îndrepta spre Madrid. La câteva zile după aceea, autoritățile i-au prins.\n\nAgenții Gărzii Civile au arestat 7 cetățeni români și cercetează posibila implicare a altor 4 în comiterea a 16 furturi. Arestările au fost derulate în colaborare cu poliția regională catalană Mossos d’Esquadra.\n\nÎn locuințele suspecților au fost descoperite unelte folosite pentru comiterea furturilor, aparate de radio-recepție și haine cu care fuseseră identificați în diverse ocazii.\n\nRomânii sunt acuzați de furt, apartenență la o organizație infracțională și fals în documente.",
        "label": "Spania"
    },
    {
        "title": "Camion românesc blocat în munți",
        "content": "Din cauza GPS-ului, un șofer român a ajuns cu camionul pe vârful muntelui, în Spania, unde a rămas blocat în zăpadă.\n\nÎn urma manevrelor realizate, autovehiculul, cu număr de Cluj, a derapat, a ajuns în șanț și a rămas blocat de-a curmezișul drumului care traverseaza pasul Foncebadón din provincia León.\n\nPentru că a rămas blocat într-o zonă izolată și roțile camionului patinau pe zapada de pe șosea, autoritățile au fost nevoite să intervină în ajutorul românului.\n\nCauza acestui incident a fost defecțiunea GPS-ului care începuse să-i dea indicații greșite șoferului, în timp ce se deplasa către Pontevedra.",
        "label": "Spania"
    },
    {
        "title": "5 romani morti intr-un accident la Figueres",
        "content": "Cinci romani au murit aseara intr-un accident rutier petrecut pe o sosea din regiunea Girona, in apropierea granitei cu Franta. Furgoneta in care se aflau cei 8 cetateni romani se indrepta spre Romania si s-a ciocnit in jurul orei locale 23:45 cu un camion care circula din sens opus.\n\nColiziunea s-a produs la kimoletrul 754 pe N-II, un drum national din apropierea localitatii Figueres, cunoscut pentru traficul intens pe ruta Spania – Franta. Politia regionala catalana a precizat ca furgoneta s-ar fi angajat in depasirea unui autoturism, pe o portiune mai ingusta a drumului national si din motive inca neelucidate nu a putut fi evitata ciocnirea cu un camion care venea din sensul opus.\n\nIn urma accidentului 5 romani au murit, iar ceilalti 3 au fost raniti. Soferul camionului si unul dintre pasagerii din furgoneta au suferit rani grave si se afla acum la Spitalul din Girona. Ceilalti doi romani supravietuitori au suferit rani usoare si au fost dusi la Spitalul din Figueres.\n\nPolitia ancheteaza daca furgoneta era folosita pentru a realiza servicii de transport de calatori. Consulatul General al Romaniei de la Barcelona colaboreaza cu autoritatile spaniole pentru identificarea victimelor.",
        "label": "Spania"
    },
    {
        "title": "Alexandra Stan ne dezvaluie cheia succesului in revista Rumana",
        "content": "Revista Rumana se afla din nou in chioscuri si magazine cu un nou numar din care nu lipsesc cele 24 de pagini de integrame realizate special pentru romanii din Spania.\n\nAlexandra Stan se destainuie in Rumana. Artista care a spart topurile muzicale cu Mr. Saxobeat ne spune ca este cheia succesului.\n\nTot din Rumana afli de ce esti mai intelept la batranete si cum poate consumul de kiwi sa previna mai multe boli grave sau ce vor femeile cu adevarat in pat.\n\nRumana ne recomanda in acest numar sa vizitam santiago de compostela, dar vorbeste si despre manastirile din Moldova.\n\nToate aceste noutati si cel mai bun supliment de integrame se gasesc in noul numar al revistei Rumana. Costa doar 1 euro 50 si se gaseste la puctele de distributie din reteaua Romanul si in chioscurile de ziare.",
        "label": "Spania"
    },
    {
        "title": "6400 de voturi in Spania pana la ora 14",
        "content": "Participarea la referendum in Spania a crescut dupa ultimul bilant de la ora 10. Pana la ora 14, in cele 46 de sectii de vot au votat peste 6400 de romani.\n\nCea mai mare participare s-a inregistrat in sectiile organizate in regiunile Madrid, unde s-au prezentat la urne aproximativ 2200 de persoane, in Catalonia si Valencia, cu aproape 1000 de persoane, si Andaluzia si Aragon, unde numarul de romani care au votat a fost de cate 700.\n\nCea mai mica participare este la sectia de votare din orasul Merida, din Extremadura, unde si-au exercitat dreptul la vot doar 5 persoane, iar cea mai mare se inregistreaza in orasul Coslada, din regiunea Madrid unde au votat 550 de romani pana la ora 14.",
        "label": "Spania"
    },
    {
        "title": "Româncă atacată cu cuțitul în Galicia",
        "content": "O tânără de 25 de ani a murit și o româncă de 30 de ani se află la spital în stare gravă după ce au fost înjunghiate astăzi în Vigo și, respectiv, Santiago de Compostela.\n\nTânăra de 25 de ani, pe nume Ana, despre care s-a spus în primele ore că ar fi fost de naționalitate română a fost găsită moartă lângă liftul blocului din orașul Vigo, în care trăia.\n\nCorpul său prezenta multiple răni provocate prin înjunghiere și pa fost descoperit azi dimineață de un vecin. Acesta a anunțat serviciul de Urgență, dar tânăra era decedată la sosirea medicilor.\n\nAna lucra la o firmă din apropierea orașului Vigo și fusese la o petrecere organizată împreună cu colegii de serviciu. Locuia împreună cu câteva prietene, iar mașina ei a fost găsită parcată în fața blocului.\n\nPoliția încearcă să afle circumstanțele în care s-a produs tragedia, iar vecinii spun că au auzit zgomote pe scară.\n\nAgenții au discutat și prietenul tinerei, dar și cu fostul prieten și deocamdată nu se vorbește despre un caz de violență de gen, dar criminaliștii se străduiesc să analizeze cât mai repede probele culese de la locul crimei.\n\nO altă agresiune a avut ca victimă o româncă de 30 de ani care a ajuns în stare gravă la spitalul din Santiago de Compostela, tot în Galicia, după ce a fost înjunghiată grav în propria locuință.\n\nFemeia, cu inițialele E.M., a fost descoperită de medicii de Urgență într-o baltă de sânge, în apartament. Vecinii au sunat la 112 după ce au auzit o ceartă violentă din locuința ei, în jurul orei 17.\n\nPoliția se află în căutarea unui bărbat de naționalitate română, fostul prieten al victimei, suspectat de comiterea acestui atac.",
        "label": "Spania"
    },
    {
        "title": "Vacanță îndoliată la Castellón",
        "content": "Un bărbat în vârstă de 62 de ani, de naționalitate română, a decedat marți pe plaja din Vinaròs în timp ce se scălda foarte aproape de mal.\n\nPlaja era plină de oameni în momentul în care serviciul de urgență a fost alertat, în jurul orei 10:15. Turiștii de pe plajă l-au văzut pe bărbat zbâtându-se în apă și părea că se afla pe punctul de a se îneca.\n\nMedicii care au ajuns la fața locului au constatat că bărbatul suferise un stop cardiac în timp ce înota în apa și au încercat să-l reanimeze.\n\nDin păcate, eforturile lor au fost zadarnice și românul a decedat. Bărbatul era rezident în Madrid.\n\nUn alt român a decedat pe plajă în urmă cu doar o lună, pe data de 4 iulie, în apropierea localității Elche, din provincia Alicante.\n\nBărbatul, în vârstă de 47 de ani, se afla în zona plajelor El Altet și Urbanova și trăia în regiune de doar 2 luni.\n\nÎn acest caz, bărbatul s-a înecat și potrivit autorităților locale, corpul său a fost găsit în timp ce marea era foarte agitată, iar pe plajă flutura steagul roșu care interzice accesul persoanelor în apă.",
        "label": "Spania"
    },
    {
        "title": "Statul Român... degeaba: Corpul unui copil de 11 ani stă la morga din Málaga",
        "content": "De mai bine de o săptămână, corpul neînsufleţit al unui copil român de 11 ani zace la morga din Malaga din cauză că familia nu a reuşit încă să strângă suma necesară pentru repatriere. Este vorba de 5000 de euro, bani necesari pentru acoperirea cheluielilor de repatriere.\n\nPotrivit publicaţiei Ideal.es, care publică această ştire culmea de 1 iunie, o rudă a copilului şi un poliţist local din Motril se străduiesc să strângă banii necesari, făcând chetă printre români şi spanioli deopotrivă. Aceeaşi publicaţie precizează că cei doi au împărţit în toate magazinele şi băncile din zonă puşculiţe cu chipul lui Andrei, copilul decedat pe 23 mai la Spitalul Carlos Haya din Málaga, în speranţa că vor strânge suma necesară.\n\nPublicaţia spaniolă mai precizează că rudele au solicitat sprijin din partea Consulatului României de la Sevilla şi că nu au avut nici un succes. Problema ajutorului în astfel de cazuri, însă, este tocmai legislaţia românească, modificată de curând, care prevede că se acordă sprijin pentru repatrierea cadavrelor doar dacă în ţara respectivă nu se permite îngroparea corpului.\n\nAndrei era din localitatea Lespezi din judeţul Iaşi şi a venit în Spania, la Motril, în urmă cu doi ani pentru a se trata de boala Hodking. Tratamentul a avut loc la spitalul Virgen de la Nieves, din Granada. Ca să fie salvat, copilul avea nevoie de un transplant de măduvă, iar acum două săptămâni a fost operat la Málaga la Spitalul Carlos Haya. Din 23 mai, corpul lui Andrei se află la morga din Málaga, iar familia nu-l poate plânge decât dacă strânge 5000 de euro.",
        "label": "Spania"
    },
    {
        "title": "Prins că trimitea bani în România cu numele clienților săi",
        "content": "Garda Civilă spaniolă a arestat un bărbat din Leon, proprietar al unui magazin de la care făcea trimiteri de bani în România în numele clienților săi, fără acordul acestora.\n\nAutoritățile spaniole au intervenit marți la un „locutorio” din oraș, de la care românii obișnuiau să trimită bani în țară.\n\nAnchetatorii au descoperit că bărbatul, în vârstă de 31 de ani, folosea datele de identitate ale persoanelor, care apelaseră la serviciile sale de transfer internațional de bani și care își prezentaseră la un moment dat pașaportul sau cartea de identitate.\n\nProprietarul magazinului falsifica documentele și apoi cu datele clienților săi putea să creeze identități false, prin intermediul cărora reușea să facă transferuri de bani în afara Spaniei.\n\nDin primele investigații derulate după intervenția agenților de la Garda Civilă, se poate calcula că bărbatul a trimis cel puțin 33.000 de euro cu numele clienților săi către destinatari din România.\n\nLegea stabilește o limită de 1000 de euro pe lună pentru transferuri internaționale.\n\nBărbatul va fi cercetat pentru acuzații de spălare de ban, fals în documente și uzurparea identității.",
        "label": "Spania"
    },
    {
        "title": "Romanca gasita moarta la Madrid",
        "content": "O femeie de 54 de ani si de cetatenie romana a fost gasita moarta vineri, in domiciliul sau din Madrid, dupa cum informeaza agentia Europa Press si cotidianul ABC, care citeaza Serviciul de Urgenta 112.\n\nApelul la 112 a fost facut la ora 18:05 de sotul victimei. Acesta a spus ca a gasit cadavrul sotiei sale in locuinta lor din cartierul Ciudad Lineal.\n\nFemeia a fost gasita moarta si corpul sau se afla in pat cu fata in jos. Medicii au semnalat ca erau evidente semne de violenta si ca de la bucatarie si pana in camera in care a fost gasit cadavrul se vedeau pete de sange. Politia urmeaza sa faca autopsia cadavrului si sa analizeze probele.\n\nSotul femeii le-a spus politistilor ca a plecat de acasa la 7 dimineata si s-a intors la 6 seara, cand a gasit cadavrul in casa. Potrivit acestuia, femeia ar fi incercat sa se sinucida de mai multe ori, iar politia incearca sa determine cu exactitate daca este vorba despre o sinucidere sau o crima.",
        "label": "Spania"
    },
    {
        "title": "Român din Spania condamnat pentru susținerea terorismului",
        "content": "Un mesaj postat pe rețeaua Twitter i-a adus unui român din Spania o pedeapsă de 18 luni de închisoare.\n\nTribunalul Audiența Națională din Spania i-a aplicat românului o pedeapsă de 1 an și jumătate de închisoare pentru susținerea terorismului, jignirea victimelor și amenințări.\n\nUnul dintre mesajele publicate de acesta pe Twitter se refereau la uciderea președintei guvernului regional al provinciei León, Isabel Carrasco.\n\nPotrivit publicației Diario de León, cetățeanul român ar fi publicat pe contul de Twitter următorul mesaj: „Pentru acești polițiști trăiască ETA militară și trăiască moartea acestei pp-era” («Pa’ esos policías gora eta militarra y viva la muerte de esta ppera»).\n\nMesajul a fost publicat pe Twitter în data de 12 mai 2014, în ziua în care președinta guvernului regional și liderul Partidului Popular, Isabel Carrasco, era ucisă.\n\nSentința Audienței Naționale specifică faptul că românul a publicat mesaje pe Twitter prin care „justifica acțiunile organizației teroriste ETA și existența acesteia, în timp ce făcea comentarii umilitoare referitoare la victimele delictelor comise de organizație”.\n\nRomânul a negat autenticitatea mesajelor și a invocat lipsa probelor în acuzarea sa, dar sentința precizează că două echipe de anchetă au ajuns la aceeași concluzie cu privire la identitatea autorului acestor mesaje de pe Twitter.\n\nPolițiștii ar fi reușit să-l identifice pe român ca autor al mesajelor după ce mama sa l-a felicitat pe internet, iar de pe alt cont era menționat cu numele mic.",
        "label": "Spania"
    },
    {
        "title": "Controlul de la DRP scoate la iveala nereguli in acordarea unor subventii in diaspora",
        "content": "Curtea de Conturi din Romania a realizat recent un control asupra activitatilor, din ultimii doi ani din diaspora, finantate de Departamentul pentru Romanii de Pretutindeni din cadrul guvernului Romaniei. Potrivit publicatiei Gazeta Romaneasca din Italia, institutia de control a descoperit mai multe nereguli legate de acordarea subventiilor sau a unor premii in bani pentru anumite organizatii si persoane din strainatate.\n\nIn articolul „Raportul Curtii de Conturi dezvaluie dezastrul de la DRP”, jurnalistii de la Gazeta Romaneasca citeaza mai multe nereguli semnalate de inspectorii de la Curtea de Conturi.\n\nDeocamdata nu exista nici o comunicare oficiala din partea Curtii de Conturi si nici din partea DRPR care, de altfel, nu ofera nici o informatie concreta despre proiectele finantate pe pagina web, iar prin accesarea linkul-ui „Raport de activitate” se poate deschide un formular gol.\n\nNoul cabinet propus de premierul desemnat Victor Ponta urmeaza sa asigure si continuitatea la conducerea Departamentului pentru Romanii de Pretutindeni, insa deocamdata nu se stie cine va prelua departamentul condus pana acum de Eugen Tomac.",
        "label": "Spania"
    },
    {
        "title": "Trei români morți într-un accident în Badajoz",
        "content": "Un copil de trei ani a murit împreună cu mama și bunicul său după ce mașina în care călătoreau s-a ciocnit cu un camion frigorific, în apropierea localității Novelda del Guadiana, din provincia Badajoz. \n\n\n\nTragedia s-a produs marți dimineață, în jurul orei 9:30, pe șoseaua regională EX-209, după cum scrie publicația La Cronica de Badajoz .\n\nO femeie de 23 de ani, copilul ei de 3 și bunicul în vârstă de 53 de ani se aflau într-un autoturism care se deplasa pe un drum regional.\n\nDin motive necunoscute, autoturismul a intrat în coliziune frontală cu un camion frigorific care venea din sens opus.\n\nImpactul extrem de violent a trimis mașina, în care se aflau cei trei români, în afara șoselei.\n\nBunicul și copilul au murit pe loc, iar femeia a decedat după o oră de încercări zadarnice de reanimare.\n\nPresa locală dezvăluie că primul ajutor a fost acordat de un medic care trecea cu masina prin acel loc.\n\nRomânii se deplasau la Badajoz unde copilul primea în mod regulat un tratament special pentru o boala de care suferea.\n\nTatăl sau lucrează în agricultură și mai are un copil de 5 ani.\n\nLa scurt timp după accident a ajuns la fața locului împreună cu alți membri ai familiei.\n\nFamilia locuia în Guadiana, unde primăria a anunțat trei zile de doliu și denunță starea proastă șoselei pe care s-au mai produs accidente mortale și anul trecut.",
        "label": "Spania"
    },
    {
        "title": "Ibiza: Autorităţile dărâmă casa lui Michael Creţu",
        "content": "După câţiva ani de tergiversări şi de încercări eşuate, autorităţile din Baleare au început demolarea locuinţei din Ibiza a cunoscutului artist de origine română, Michael Creţu. Primele acţiuni de demolare s-au declanşat în 6 mai, când a fost adusă din peninsulă tehnologia necesară pentru această operaţiune. Demolarea a fost prevăzută să dureze 21 de zile, după cum a informat Primăria Sant Antoni, care a precizat că demolarea se execută în baza unei sentinţe judecătoreşti care a determinat faptul că autorizaţia de construcţie a fost acordată de primărie în 1997 într-un mod incorect, deoarece locuinţa compozitorului român a fost ridicată pe vârful unui munte, Santa Agnès, considerat zonă protejată.\n\nAvocatul artistului de origine română a solicitat despăgubiri pentru cele întâmplate, iar din partea Consiliului Local s-a afirmat că dacă se vor acorda aceste despăgubiri ar trebui să participe şi Guvernul regional Eivissa. Purtătorul de cuvânt al guvernului regional, Pilar Costa, a precizat însă, potrivit Europa Press, că ” nu este prima dată când primăria din Sant Antoni încearcă să responsabilizeze Guvernul ”, în timp ce primăria este ” singura responsabilă ” pentru autorizaţiile acordate. De asemenea, Pilar Costa a recunoscut că la un moment dat guvernul a redactata o serie de rapoarte favorabile proiectului, dar a reamintit că ” autorizaţia o acordă primăria până la urmă şi trebuie să o facă pe bază legală ”.\n\nCasa lui Michael Creţu şi a soţiei sale Sandra a fost construită într-un stil arhitectonic apropiat de cel marocan şi depăşeşte suprafaţa de 3000 de metri, iar proprietarii au evaluat-o la 18 milioane de euro.",
        "label": "Spania"
    },
    {
        "title": "Român arestat în Spania pentru o alertă falsă cu bombă",
        "content": "Garda Civilă din Spania a avut nevoie de sprijinul autorităților române ca să-l prindă pe autorul unei alarme false cu bombă la Roquetas de Mar.\n\nN.P., un român de 31 de ani, a fost arestat pentru că a sunat în august 2016 la Garda Civilă ca să anunțe că într-un cartier din Roquetas de Mar exista o bombă.\n\nForțele spaniole de securitate au aplicat protocolul specific pentru situații de urgență și timp de câteva ore au realizat controale în cartierul cu pricina din Roquetas de Mar.\n\nÎn cele din urmă alarma s-a dovedit a fi falsă, dar autoritățile spaniole nu au vrut să uite de această „glumă proastă” și au declanșat o anchetă minuțioasă pentru descoperirea autorului.\n\nÎn decursul cercetărilor, agenții spanioli au reușit să descopere un număr de pașaport românesc despre al cărui posesor nu exista nicio informație în Spania.\n\nCu ajutorul Poliției Române a fost identificat autorul alertei false cu bombă și arestarea s-a produs în 6 aprilie în domiciliul său din Roquetas de Mar.\n\nBărbatul este cercetat acum pentru amenințare cu bombă și tulburarea ordinii publice.",
        "label": "Spania"
    },
    {
        "title": "Sute de romani la slujba de Inviere de la Madrid",
        "content": "Invierea Mantuitorului Iisus Hristos a fost sarbatorita la Madrid de sute de romani care au urmarit cu emotie slujba de Inviere, oficiata la biserica ortodoxa Sf. Fecioara Maria. Romanii din Madrid au primit lumina Invierii de la Episcopul Spaniei si Portugaliei, IPS Timotei, care a oficiat slujba impreuna cu preotul paroh Teofil Moldovan.\n\nBiserica a fost arhiplina si mai multi credinciosi au fost nevoiti sa urmareasca slujba afara, in strada, unde a fost instalat un ecran pe care erau proiectate imagini din interiorul lacasului de cult. Ca sa permita acest lucru, politia locala a intrerupt circulatia pe strada pe care se afla biserica ortodoxa.\n\nAlaturi de romani, la slujba oficiata la Madrid au participat si ambasadorul Romaniei la Madrid, Ion Vilcu, impreuna cu alti membri ai personalului diplomatic, precum si oficiali din partea guvernului regional, care au transmis cu ocazia Invierii un mesaj de prietenie din partea autoritatii regionale a Comunitatii Madrid.\n\n„ Nu va ganditi ca sunteti departe de tara voastra, pentru ca acum Madridul este noua voastra casa si regiunea Madrid este foarte norocoasa pentru ca ati ales sa veniti aici si va primeste cu bratele deschise. Si trebuie sa va mai spun ca sunteti unul dintre cele mai importante active pe care le are Comunitatea Madrid. Multumesc mult. Cristos a Inviat! „, le-a spus Carlos Izquierdo – vice-ministru regional de Imigratie Madrid, romanilor care se aflau la Inviere la Madrid.\n\nLa finalul slujbei, dupa predica prin care romanii au fost chemati sa ramana in continuare cat mai aproape de biserica, Episcopul Timotei i-a indemnat pe romani sa aleaga anul acesta la conducerea tarii oameni cu credinta. „ Pentru ca stim cu totii ce an este va indemn sa ii alegeti pe acei care sunt aproape de Biserica, pe cei care sunt aproape de Dumnezeu, pe acei care stiu sa slujeasca si nu pe acei care doresc sa fie slujiti „, a spus IPS Timotei, Episcopul Spaniei si Portugaliei.\n\nSlujba de Inviere la biserica din Madrid\n\nCa in fiecare an, si in restul Spaniei, romanii s-au adunat in numar mare la biserici ca sa primeasca lumina si sa se bucure pentru Invierea Domnului Isus Hristos.",
        "label": "Spania"
    },
    {
        "title": "Guvernul promite bani pentru romanii din strainatate care se intorc acasa",
        "content": "Romania ofera ajutoare celor care vor sa se intoarca acasa pentru a-si construi o afacere in mediul rural, titreaza Sur.es, referitor la o intalnire pe care a avut-o ieri ministrul Muncii, Sulfina Barbu, cu romani din Malaga.\n\nInvitata la congresul Partidului Popular din Malaga, Sulfina Barbu a participat si la o intalnire cu romani din localitate, la care a fost impreuna cu directorul programului de Dezvoltare Regionala din Romania, Adina Stefanescu.\n\nSulfina Barbu le-a explicat romanilor ca daca se intorc acasa exista fonduri europene pentru initierea de afaceri in diverse zone. „ Scopul este sa oferim un loc de munca celor care nu au noroc in Spania sau in alte tari europene „, a spus Adina Stefanescu, citata de Sur.es.\n\nLa randul sau, ministrul Sulfina Barbu le-a explicat romanilor cu care s-a intalnit la Centrul Social Nueva Malaga, ca pot face fie un atelier de confectii, de piele sau de incaltaminte, fie pot cumpara terenuri pe care sa ridice o ferma etc.\n\nObtinerea fondurilor depinde insa de prezentarea unui proiect si respectarea conditiilor impuse de legislatia privind fondurile europene, iar suma acordata este determinata de conditiile fiecarui proiect.\n\nAceasta nu este prima ocazie in care un politician roman promite compatriotilor sai care au emigrat ca daca se intorc acasa primesc avantaje financiare. Mircea Geoana a promis inaintea alegerilor din 2008 ca romanii care se intorc in tara vor primi 25 de mii de euro. Ulterior, liderul socialist din acea vreme a spus ca era vorba de bani europeni. Si in cazul lui Mircea Geoana, dar si in cel al prezentarii facute de ministrul Sulfina Barbu nu se subliniaza si faptul ca aceste fonduri nu sunt destinate special romanilor din strainatate, la ele avand acces orice solicitant.",
        "label": "Spania"
    },
    {
        "title": "O româncă a dat îmbrățișări de 27.000 de euro",
        "content": "Garda Civilă a arestat o femeie din Jávea (Alicante) care este acuzată de cel puțin 7 furturi comise prin metoda îmbrățișării.\n\nÎn toate cazurile, victimele sale au fost persoane în vârstă, pe care le-a jefuit folosind această metoda descoperită recent de autoritățile spaniole.\n\nFemeia, de naționalitate română, a reușit să sustragă bijuterii în valoare de 27.000 de euro, iar între obiectele furate se află și un ceas Rolex, care valorează 16.000 de euro.\n\nUn alt ceas de aceeași marcă, în valoare de 8.000 de euro, a fost sustras în localitatea Almoradí și un altul marca Lotus, furat în Aspe, avea o valoare de 1.800 de euro.\n\nVictimele au făcut plângere la Garda Civilă și au relatat că românca se apropia de ei și îi aborda ca și cum s-ar fi revăzut după multă vreme. Își îmbrățișa victimele, fără să trezească nicio suspiciune.\n\nAbia după ce se despărțeau de ea, bătrânii descopereau că au fost deposedați de bijuterii sau de ceasuri.\n\nDupă o investigație intensă care a cuprins o recunoaștere cu fotografii, Garda Civilă a arestat-o pe românca acuzată de mai multe infracțiuni.\n\nUn comunicat precizează că nu este exclusă apariția mai multor victime, deoarece furturile au fost comise în localitățile Xàbia, Calpe, Almoradí, Aspe și Polop.\n\nDupă ce a fost prezentată judecătorului, instanța a decis ca românca să fie cercetată în libertate, deși are numeroase antecendente de acest fel.",
        "label": "Spania"
    },
    {
        "title": "Româncă ucisă la Almeria",
        "content": "O tânără de 25 de ani de naționalitate româncă și fostul ei prieten au fost găsiți morți în afara orașului Almeria.\n\nCorpul prezenta leziuni și urme de violență și se afla în preajma unor sere agricole din cartierul El Alquilan.\n\nDescoperirea a fost făcută luni de agenți de la Poliția Națională care fuseseră alertați de un cetățean care văzuse un bărbat spânzurat în acea zonă.\n\nPolițiștii au descoperit astfel două cadavre și primele informații indică faptul că persoanele decedate au fost pereche.\n\nRelația lor a încetat recent și se crede că bărbatul, în vârstă de 30 de ani, a ucis-o pe fosta lui prietenă, după care s-a spânzurat.\n\nTânăra era dată dispărută de duminică, după ce tatăl ei a pierdut orice legătură cu ea și drept urmare a alertat Garda Civilă.\n\nSurse citate de La Vanguardia susțin că tatăl ar fi bănuit că fiica sa se afla împreună cu presupusul criminal.\n\nCadavrul femeii prezintă o lovitură puternică la cap, dar cauzele exacte ale morții vor fi stabilite de medicii legiști din Almeria.\n\nAutoritățile spaniole au transmis mesaje publice de condoleanțe și condamnă acest posibil caz de violență de gen.",
        "label": "Spania"
    },
    {
        "title": "Românii din Spania chemați să se înscrie la alegerile locale",
        "content": "Cetățenii străini, rezidenți în Spania, au dreptul să voteze la alegerile locale din Spania, iar comunitatea românească reprezintă, în continuare, masa electorală cea mai importantă, cu aproximativ 600 de mii de persoane care au vârsta legală pe a vota.\n\nAccesul la urne nu se poate face fără înscrierea la primărie\n\nParticiparea străinilor la alegerile locale nu se poate face însă, în mod automat, prin stabilirea rezidenței într-o localitate. De aceea, pe lângă formularul de solicitare a rezidenței într-o localitate din Spania, persoana în cauză ar trebui să completeze și o solicitare de înscriere în registrul electoral.\n\nAceastă procedură este simplă și se poate realiza oricând, la primărie, dar cei care doresc să poată vota la următoarele alegeri locale din Spania, care vor avea loc în luna mai din 2015, trebuie să facă acest lucru până la sfârșitul anului. În 31 decembrie se încheie perioada de înscriere în registrul electoral pentru următorul scrutin.\n\nCa să-i informeze pe românii din regiune, autoritățile Comunității Madrid au inițiat, astăzi, o campanie de stimulare a înscrierii în registrul electoral, care a fost lansată în prezența ambasadorului României în Spania, Ion Vîlcu, de ministrul regional pentru Afaceri Sociale, Jesús Fermosel.\n\n„Campania urmăreşte să pună la dispoziţie informaţia completă privind procedura administrativă pentru înscrierea în registrul electoral, obligatorie pentru a-şi putea exprima dreptul de vot.”, a declarat Jesús Fermosel.\n\nGuvernul regiunii Madrid va difuza toate informaţiile privind procedura de înscriere pe paginile web ale instituțiilor madrilene și vor fi împărțite 22 de mii broșuri informative în spaniolă, română, bulgară şi engleză.\n\nLa alegerile locale din 2011, românii erau, ca și astăzi, cea mai mare comunitate de străini din Spania, dar la urne s-au prezentat sub 1% dintre ei. Absența românilor de la urne i-a dezamăgit pe mulți dintre liderii locali, care avuseseră acțiuni speciale de implicare politică a românilor, dar care astăzi consideră că românii nu votează.\n\nEfectul cel mai advers, înregistrat din cauza neparticipării la vot, s-a văzut în Alcalá de Henares, unde au votat aproximativ 200 de persoane din toți cei 20 de mii de compatrioți și drept urmare, partidul anti-imigranți España 2000 a reușit pentru prima dată să intre în Consiliul Local cu 1 mandat.\n\nCalculele indicau în 2011, că numai 500 de voturi în plus ar fi împiedicat accesul acestui partid extremist în Consiliul Local și, mai mult decât atât, ar fi permis partidului (care a oferise gratuit o parcelă bisericii ortodoxe) să-și mențină majoritatea. Mai mult, lipsa românilor de la urne a provocat o legislatură instabilă, fără o majoritate clară.\n\n150 de mii de români pot să voteze la Madrid\n\nOficialii madrileni cred că de această dată românii se vor înscrie la vot, mai ales că ultimul Barometrul al Imigraţiei, realizat de guvernul regional în 2014, arată că 9 din 10 străini se simt, pe deplin, integraţi în societatea spaniolă.\n\nPeste 150 de mii de români din regiunea Madrid ar putea să voteze la alegerile locale din mai 2015, dacă se înscriu la primărie în registrul electoral, pănă la sfârșitul anului.\n\nAlegerile locale din mai 2015 vor marca un moment de cumpănă pentru viață politică din Spania, când noile forțe politice și partidele tradiționale spaniole se vor confrunta pentru prima dată pe fondul unei crize economice care durează de 6 ani și care i-a sărăcit pe foarte mulți spanioli și străini.",
        "label": "Spania"
    },
    {
        "title": "Sechestru pe conturile Ambasadei României din Spania",
        "content": "Fiscul spaniol a început executarea judecătorească a Ambasadei României de la Madrid în cazul unui angajat, care a fost concediat ilegal în noiembrie 2021.\n\nAndrei Ion a lucrat aproape 4 ani și jumătate la Secția Consulară a Ambasadei României de la Madrid și a fost dat afară după ce s-a plâns la Inspecția Muncii din Spania. Mai avea mai puțin de o lună de contract când a fost concediat.\n\n„Decisión de embargo” pe numele Ambasadei de la Madrid\n\nDupă ce a dat Ambasada în judecată, instanța spaniolă i-a dat dreptate lui Andrei Ion și din 6 aprilie.\n\nAutoritățile spaniole au impus o hotărâre de sechestru, poprire pe rambursarea TVA-ului, facilitate fiscală de care instituția se bucură prin statutul de misiune diplomatică, atunci când face achiziții.\n\nEn orden a dar efectividad a la orden general de ejecución, se acuerda decretar el \n\n EMBARGO de las devoluciones del IVA que se reconozcan por parte de la Agencia \n\n Tributaria a favor de la ejecutada, EMBAJADA DE RUMANIA, hasta el límite de \n\n 15.827,61 euros, y para cumplimentar lo acordado se efectúa dicho embargo a través de la \n\n aplicación informática de la agencia tributaria, para la retención y transferencia de la \n\n indicada cantidad hasta cubrir el total reclamado a la cuenta de consignaciones de este \n\n juzgado.\n\nSentința instanței spaniole este extrem de gravă pentru că Ambasada României din Spania este condamnată pentru încălcarea drepturilor legale ale angajaților prevăzute de legile spaniole.\n\nAmbasada României nu i-a plătit niciodată asigurările sociale în Spania și Andrei a sesizat Inspecția Muncii, anul trecut. Contractul lui este o convenție civilă, semnată de fostul ambasador Gabriela Dancău.\n\n„Am solicitat să mi se recunoască vechimea în muncă la Consulat și, de asemenea, să ni se plătească niște drepturi salariale esențiale. Voiam să se plătească pentru noi la sistemul de asigurări sociale din Spania, tot ce trebuia plătit în mod obișnuit. Am cerut să ni se plătească vacanțele, pentru că pur și simplu nici vacanțele nu ni se plăteau, iar orele extra nu erau plătite niciodată”, ne-a precizat Andrei Ion, fost angajat la Ambasada României din Madrid.\n\nCa să scape de jurisdicția spaniolă, Ambasada României de la Madrid a invocat imunitatea diplomatică, dar judecătorii spanioli i-au trimis pe diplomații români că citească legea cu atenție. Andrei Ion, în calitate de angajat pe plan local, nu este încadrat la prevederile invocate de Ambasadă, care are alte zeci de oameni angajați în aceleași condiții contractuale pe bază de convenții civile.\n\nIată un fragment din prima sentință: „Con carácter previo al fondo, procede analizar la excepción alegada por la demandada de falta de competencia internacional de los Juzgados españoles para conocer de la presente demanda de derechos, por entender competentes a los juzgados de Rumanía. La parte actora se opone a la misma, entendiendo que es competencia de los juzgados españoles, por haberse celebrado el contrato en España y prestarse los servicios en España… \n\n “Salvo acuerdo en otro sentido entre España y un Estado extranjero, este no podrá hacer valer la inmunidad de jurisdicción ante los órganos jurisdiccionales españoles en un proceso relativo a un contrato de trabajo entre ese Estado y una persona física, cuando el trabajo haya sido ejecutado o haya de ejecutarse total o parcialmente en España”; motivo por el que no procede reconocer la inmunidad a la embajada demandada, a los efectos de conocer sobre el presente pleito.\n\nÎn concluzie, Ambasada României și Ministerul Afacerilor Externe se joacă în continuare cu banii contribuabililor și cu drepturile angajaților pe plan local, care sunt plătiți în baza unor convenții civile, ușor de atacat și de câștigat în tribunalele din Spania.\n\nCondamnările se țin lanț pentru Ambasada din Madrid\n\nAndrei Ion nu este primul român, angajat la negru la Ambasadă, care și-a făcut câștigat drepturile apelând la justiția din Spania. \n\n Instanța spaniolă a dat deja câștig de cauză în cazul altor 3 foști angajați la Ambasada din Spania, care au fost concediați în aprilie 2019. \n\n Cele 4 sentințe date de judecătorii spanioli reprezintă deja un prejudiciu de 153 de mii de euro, despăgubiri plus amenzi.\n\nCarmen Lucăcian, Andreia Ivăncescu, Silvia Lupu, Cornelia Chișcă și Andrei Ion au lucrat ani la rând la Consulatul din Madrid, fără să li se plătească asigurări sociale și drepturi cuvenite.\n\nÎmpreună cu alte zeci de persoane formează categoria românilor angajați pe plan local, grosul personalului de la consulatele românești din străinătate.\n\nMAE obișnuiește să trimită la post doar câțiva funcționari consulari pentru care este obligat să plătească chirie și diurnă, dar munca reală o fac tot românii din străinătate.\n\nAngajați pe convenții civile de 1440 de euro\n\nSute de documente sunt procesate zilnic în țările unde românii sunt foarte numeroși. Pentru asta, Ministerul Afacerilor Externe apelează încă din 2011 la români profesioniști din comunitate. \n\n Carmen Lucăcian și colegii săi au câștigat un loc la Secția Consulară de la Madrid printr-un concurs cu 95 de candidați pe 5 locuri, organizat în 2011. \n\n Era foarte apreciată pentru munca ei, dar în aprilie 2019, a fost concediată în grup cu alte 4 persoane fără nicio explicație și în pofida calificativelor pozitive.\n\nConcedierea ei s-a produs fără să se țină cont de faptul că doamna Lucăcian a fost, timp de 7 ani, singura persoană care a gestionat solicitările cetățenilor către Consulat, pe probleme de Stare Civilă.\n\nFoștii angajați au depus un memoriu și la Președinția României, dar Klaus Iohannis nu le-a răspuns încă, deși fenomenul personalului exploatat pe baza unor convenții civile poate fi întâlnit la mai multe ambasade din țări cu comunități importante de români.\n\nO scrisoare „pierdută” la Ambasada României de la Madrid\n\nScandalul concedierilor ilegale de la Madrid ar fi pornit de la o scrisoare semnată cu pseudonim, primită de misiunea diplomatică în timp ce la conducere instituției se afla Gabriela Dancău, actualul ambasador al României în Italia.\n\nDocumentul care a fost primit de Ambasada României în februarie 2019 semnala o serie de situații și practici care, potrivit autorului necunoscut, existau în acel moment la Secția Consulară.\n\nUna dintre problemele denunțate era și aceea că personalul angajat pe plan local este obligat să muncească pe convenții civile, nerecunoscute în Spania, fără concedii, fără asigurare medicală și fără drepturi.\n\n„În data de 13 februarie (n.n. 2019) a apărut o scrisoare anonimă pe adresa ambasadei în care era descrisă, cu nume și exemple concrete, situația actuală din consulat – funcționari consulari incompetenți, aduși fără concurs, menținuți pe posturi prin sistemul de cunoștințe și relații, cei care au pile și se fac că muncesc, despre consuli nepregătiți sau care nu își fac treaba etc”, explică foștii angajați de la Secția Consulară de la Madrid, într-un memoriu înaintat Președinției României, MAE și altor instituții.\n\nAmbasada României de la Madrid ar fi dorit să tranșeze subiectul și a organizat o întâlnire urgentă cu personalul consulatului. \n\n Toți angajații au primit copii după scrisoarea anonimă, după cum precizează cei 4 români concediați la scurt timp după aceea.\n\n„Doamna ambasadoare a venit cu fotocopii ale acestei scrisori pentru toți funcționarii, a ținut o ședință și ne-a dat să citim scrisoarea anonimă, după care ne-a dat cuvântul, pe rând, să ne spunem punctul de vedere referitor la această scrisoare, cu asigurările că sinceritatea noastră nu va avea nicio repercusiune asupra noastră. Deși nu am scris noi scrisoarea și nici nu am avut cunoștință de existența ei până în momentul când ne-a fost prezentată de doamna ambasadoare, noi nu am negat situația expusă în scrisoare, ba chiar am susținut veridicitatea celor scrise, însă ceilalți au afirmat că este o mizerie.”, se arată în memoriul înaintat Președinției României de cei patru foști angajați, care au ajuns să fie concediați după acest incident.\n\nGabriela Dancău nu a răspuns încă la întrebările noastre transmise la Biroul de Presă al MAE și la Ambasada din Italia.\n\nConcediați și umiliți public – ca să fie dați „exemplu”\n\nLa o lună după reuniune, conducerea Ambasadei a decis să concedieze fulgerător 5 angajați pe plan local, chiar dacă aveau calificative de „bine” și „foarte bine”, fără să li se dea nicio explicație în scris.\n\nDeși unii aveau contracte semnate până la finalul anului, cele 5 persoane au primit contracte pe o lună și au fost date afară pe 4 aprilie 2019, când au fost adunate la o ședință organizată cu consulii, la Consulatul de la Madrid. Nu au primit nicio justificare a motivelor în scris, decât faptul că li se încheie contractele la termen.\n\n„ A fost convocată o ședință de urgență și ni s-a comunicat faptul că: urmare a scrisorii anonime și investigațiilor ulterioare ale organelor competente sesizate de către d-na ambasadoare s-a decis încetarea convențiilor pentru 5 persoane. Ni s-a comunicat în ședință că reprezentăm o problemă de securitate națională, reputația noastră fiind grav afectată prin această calomnie ”, mai denunță cei 4 foști angajați ai Ambasadei de la Madrid.\n\nCând ieșeau pe poarta Secției Consulare, Ambasada publica deja anunț de angajare pe pagina Facebook, după cum spun foștii angajați.\n\nConflictul a ajuns apoi în justiția spaniolă, unde foștii angajați la Ambasada de la Madrid au câștigat rând pe rând dreptul de a fi reangajați și de a li se plăti contribuțiile legale la fondul Asigurărilor Sociale din Spania. Mai mult, autoritățile spaniole au emis deja o amendă de 62.000 de euro doar pentru doi dintre foștii angajați pentru că nu au fost plătite taxele legale.\n\nMisiunea diplomatică a neglijat procesele în mare parte, neprezentându-se la unele înfățișări, și Ambasada României de la Madrid a ajuns să fie condamnată de 4 ori, iar suma totală a despăgubirilor datorate de Ambasada României ajunge acum la 153 de mii de euro.\n\n„În cazul meu, fiind primul proces, Ambasada nu s-a prezentat la primele termene. Ne-au sfidat pur și simplu. Și din cauza aceasta s-a acumulat pentru mine o sumă de 28 de mii de euro care ar trebui să mi-o plătească, iar în urma reclamației pe care am depus-o la statul spaniol li s-a pus o amendă de 60 de mii de euro”, spune Cornelia Chișcă, fost angajat la Consulatul din Madrid timp de 2 ani și jumătate.\n\nMunca la negru – formula de succes a consulatelor din Spania\n\nSentințele stabilesc faptul că persoanele angajate la consulate, pe baza convențiilor civile, muncesc la negru, iar Ambasada comite o ilegalitate.\n\nConsulatele și Ambasada României din Spania funcționează cu zeci de angajați pe plan local, care muncesc la negru pentru suma fixă de 1440 de euro pe lună. Nu se plătesc impozitele și nici asigurări sociale pentru majoritatea angajaților pe plan local de la consulate, iar „afacerea” continuă.\n\n„Din cei 7 ani de muncă la Consulatul din Madrid am reușit să mi se recunoască prin instanță doar 1 an și jumătate, pentru că legea se aplică pe ultimii 4 ani. La început nu aveam niciun drept social, aici în Spania, nici posibilitatea de a primi ajutor de șomaj”, ne mai spune Carmen Lucăcian.\n\nCu toate că reînnoirea ani la rând a unor convenții civile este interzisă chiar și în România, Ministerul Afacerilor Externe apelează la această formulă de mai bine de 10 ani, ca să mențină activitatea de la consulatele din străinătate. Acolo folosește români profesioniști, atrași de ideea de a lucra la o instituție „respectabilă” și de posibilitatea de a obține la un moment dat un loc de muncă fix și cu toate taxele plătite.\n\nToți angajații Consulatului de la Madrid au câștigat procesele în instanța din Spania și Ambasada se poate trezi cu un val de denunțuri care vor pune instituția la plată. Despăgubirile pe care ambasadele și consulatele le vor plăti românilor exploatați din diaspora sunt incalculabile, dar cert este că banii sunt plătiți tot de contribuabili.\n\n„ O instituție însărcinată cu protejarea drepturilor cetățenilor români în Spania este fix cea care ne exploatează ”, se plânge Carmen Lucăcian, care a trimis și o scrisoare deschisă în care explică feul în care și-a recâștigat drepturile în instanță la spanioli.\n\nFoștii angajați ai Secției Consulare a Ambasadei de la Madrid așteaptă în continuare un răspuns de la autoritățile române. Într-o vizită la Madrid, Andrei Ion spune că i-a semnalat situația convențiilor civile și ministrul Muncii de la acea vreme, Raluca Turcan.\n\nDin păcate, toate apelurile lansate către statul român a fost zadarnice. Sistemul angajărilor pe plan local au funcționat, iar foștii angajați și-au găsit dreptatea doar la spanioli.\n\n„ Câte mii de euro s-au economisit de atâția ani de zile de când Ambasada are angajați pe plan local? Oricât de multe sentințe am câștiga în momentul acesta sumele respective sunt mult mai mari. Din punctul meu de vedere responsabili sunt toți cei care au o funcție în MAE: de la consul, la ambasador și până la ministru. Pentru că toți știu, cunosc situația și nu ai cum să să nu încerci să rezolvi ceva de atâta vreme ”, spune Andreia Ivăncescu, fost angajat la Consulatul din Madrid.\n\nMAE nu răspunde la întrebările noastre, trimise încă din 23 martie\n\nMinistrul Bogdan Aurescu, ambasadorul Gabriela Dancău, ambasadorul Gabriel Bologan și biroul de presă al Ministerului Afacerilor Externe au de răspuns la mai multe întrebări trimise de redacția noastră.\n\nDe altfel, ministrul Aurescu trebuia să răspundă în Parlamentul României, până în 25 mai, și la interpelarea lansată de parlamentarul USR pentru Diaspora, Ştefan-Iulian Lőrincz, dar și de colega lui de partid și circumscripție, Simina-Geanina-Daniela Tulbure, care îi cere explicații șefului de la MAE .\n\nRedacția Românul a solicitat răspunsuri clare în baza legii 544 privind liberul acces la informațiile de interes public. Legea stabilește un termen de maximum 30 de zile pentru a răspunde.\n\nÎntrebările noastre trimise în 23.03.2022, printr-o solicitare înregistrată la MAE cu nr. H1/138/23.03.2022\n\n1. Câți angajați pe plan local există acum la misiunile diplomatice ale României din străinătate sau care este ultimul bilanț existent?\n\n2. Câți angajați pe plan local există la Secția Consulară de la Madrid?\n\n3. Ce fel de contracte de muncă au angajații pe plan local de la consulatele românești din străinătate?\n\n4. Ce fel de contribuții (pensie, șomaj sau Asigurări Sociale) se plătesc din partea MAE pentru angajații pe plan local de la consulatele românești din Spania?\n\nA doua solicitare în baza legii privind accesul la informațiile publice a fos trimisă în 15 aprilie 2022 , înregistrată la MAE cu nr. H1/159/15.04.2022. Iată întrebările noastre:\n\n1. A fost informat ministrul Bogdan Aurescu sau alți funcționari din conducerea Ministerului de Externe cu privire la concedierea colectivă a angajaților de la Secția Consulară de Madrid din aprilie 2019?\n\n2. Cunoaște conducerea Ministerului Afacerilor Externe că Ambasada din Spania are de plătit despăgubiri în valoare de aproape 140.000 de euro după ce instanța a condamnat misiunea diplomatică pentru neplata asigurărilor sociale și drepturilor salariale ale persoanelor concediate de Ambasada României de la Madrid?\n\n3. De ce au fost concediate 5 persoane care aveau calificative de evaluare „bine” și „foarte bine” și de ce li s-a comunicat că sunt considerate un „pericol pentru securitatea națională”?\n\n4. Cum se explică faptul că Ambasada României de la Madrid nu a trimis niciun avocat la primele procese intentate în Spania de foștii angajați ai Secției Consulare de la Madrid?\n\n5. De ce lucrează Ministerul Afacerilor Externe cu români angajați „la negru”, la consulate, și de ce li se încalcă drepturile salariale din țările de reședință?\n\n6. Câți angajați pe plan local de la consulatele României din străinătate sunt plătiți pe baza convențiilor de muncă prin care nu le sunt achitate contribuțiile la fondul Asigurărilor Sociale sau la Pensie?\n\n7. Câte persoane sunt angajate la consulatele din Spania prin această formulă ilegală?\n\n8. De ce le-au fost confiscate telefoanele mobile tuturor angajaților de la Secția Consulară de la Madrid în timpul întâlnirii cu ambasadorul Gabriela Dancău, organizată în 5 aprilie 2019, când o scrisoare anonimă denunța mai multe nereguli la Secția Consulară de la Madrid?\n\n9. Ce s-a întâmplat cu acea scrisoare anonimă care denunța nereguli din cadrul Secției Consulare a Ambasadei de la Madrid?\n\n10. Este adevărat că angajații pe plan local sunt obligați de conducerea misiunii să participe la evenimentele organizate de Ambasada de la Madrid chiar dacă orarul lor de muncă s-a încheiat?\n\n11. Cine va răspunde pentru gestionarea ineficientă a conflictului colectiv de muncă de la Secția Consulară de la Madrid, care a izbucnit în 2020, în timpul mandatului Gabrielei Dancău?\n\n12. Cum se explică faptul că un angajat al Secției Consulare de la Madrid a fost concediat în mod ilegal, potrivit instanței spaniole, după ce a sesizat Inspecția Muncii din Spania cu privire la situația sa contractuală?\n\nA treia solicitare trimisă către MAE, în 3.06.2022 conține aceste întrebări:\n\n1. Cunoaște Ministerul Afacerilor Externe faptul că justiția spaniolă a condamnat Ambasada României de la Madrid, pe data de 8 februarie 2022, pentru concedierea cetățeanului Andrei Ion, angajat pe plan local, până la data de 20.11.2021, deși acesta denunțase o situație ilegală în fața autorităților spaniole și se bucura astfel de statutul legal de avertizor de integritate sau „whistleblower”?\n\n2. De ce a permis Ministerul Afacerilor Externe să fie comisă o ilegalitate la Ambasada României de la Madrid, având în vedere faptul că avertizorul de integritate, în persoana domnului Andrei Ion, era protejat la momentul respectiv de Legea 571/2004 privind protecția personalului din autoritățile publice, instituțiile publice și din alte unități care semnalează încălcări ale legii?\n\n3. Cum a fost evaluat de către MAE mandatul ambasadorului Gabriela Dancău, la Madrid, mai ales că justiția spaniolă a declarat drept ilegale 4 concedieri făcute de Ambasadă în aprilie 2019 și în noiembrie 2021, drept pentru care misiunea diplomatică trebuie să plătească peste 150.000 de euro?\n\n4. De ce a mai fost promovată doamna Gabriela Dancău pe postul de ambasador la Roma, dacă se cunoșteau neregulile de la Madrid, confirmate de sentințele justiției spaniole?\n\n5. De ce nu s-au luat măsuri disciplinare în urma managementului defectuos al doamnei Gabriela Dancău, la conducerea Ambasadei din Spania, și de ce aproape toată echipa ei a fost transferată la Roma fără să dea niciun fel de explicații?\n\n6. Foști angajați ai Ambasadei de la Madrid denunță faptul că au fost adunați de doamna Gabriela Dancău în 13 februarie 2019 și li s-a cerut să-și spună părerea sinceră, fără nicio teamă, despre conținutul unei scrisori anonime care sosise la Ambasadă și care denunța nereguli în activitatea instituției. \n\n Unde se află acea scrisoare, care era conținutul său și de ce nu a fost înregistrată în arhiva instituției?\n\n7. Foști angajați concediați în 2019 denunță faptul că le-a fost modificată data de expirare a contractele, care fuseseră semnate pe tot anul 2019 și ar fi fost înregistrate deja în SIMISC. Puteți să ne confirmați dacă s-a produs această modificare în mod legal sau dacă Ambasada României de la Madrid poate fi acuzată de fals în acte?\n\n8. Ultima decizie a autorităților fiscale din Spania, din 6 aprilie 2022, a fost să aplice Ambasadei de la Madrid un sechestru pe rambusarea TVA-ului pentru suma de 15.827,61 euro, în baza procesului câștigat de domnul Andrei Ion. Cine va plăti prejudiciul provocat de concedierea sa ilegală în timpul mandatului de ambasador al doamnei Gabriela Dancău?\n\n9. Cum și când va achita MAE despăgubirile câștigate de cei 4 foști angajați ai Ambasadei de la Madrid și care depășesc suma de 150.000 de euro?\n\n10. Cum reușește Ambasada României de la Madrid să păcălească fiscul spaniol și să se sustragă astfel de la plata unor despăgubiri stabilite de instanța unui stat?\n\n11. De ce angajații pe plan local de la Ambasada României din Spania nu au fost informați oficial că instituția a fost condamnată pentru că are personal la negru, așa cum prevede una din deciziile autoritățile din Spania?\n\nLista de întrebări transmise Ambasadei din Italia, condusă de Gabriela Dancău, în 6 iunie 2022.\n• Din ce motiv au fost concediate 5 persoane, angajate pe convenții civile, în aprilie 2019 de la Secția Consulară de la Madrid?\n• De ce a fost concediat în noiembrie 2021, cetățeanul Andrei Ion, angajat pe convenții civile la Ambasadă, știut fiind faptul că se bucura de protecția legilor române și spaniole în calitate de avertizor de integritate, după ce a sesizat Inspecția Muncii din Spania?\n• Este adevărat că ați organizat o întâlnire cu toți angajații Secției Consulare de la Madrid, în februarie 2019, ca să le cereți părerea despre o scrisoare anonimă sosită la Ambasadă din partea unui anume Leonard Cristian?\n• Ce conținea acea scrisoare și ce s-a întâmplat cu acel document despre care se spune că denunța nereguli comise în cadrul Ambasadei de la Madrid?\n• De ce li s-a cerut celor prezenți să lase telefoanele mobile în afara camerei în care a avut loc reuniunea cu dvs.?\n• Este adevărat că i-ați asigurat pe angajații Secției Consulare de la Madrid că își pot spune părerea fără să aibă nicio teamă că li se va întâmpla ceva?\n• Este adevărat că i-ați concediat în luna aprilie chiar pe cei care își exprimaseră opinia la acea întâlnire?\n• Ce motive ați avut să dați afară 5 persoane, unele angajate prin concurs și cu calificative bune sau foarte bune?\n• Este adevărat că persoanele concediate în aprilie 2019 aveau deja contracte semnate până la finalul anului, înregistrate în sistemul informatic SIMISC?\n• Cum vi se pare că Ambasada condusă de dvs. a pierdut toate procesele cu foștii angajați, deschise în instanța spaniolă chiar de cei care au fost dați afară în aprilie 2019?\n• De ce la primele procese, Ambasada României de la Madrid, condusă de dvs. nu a fost reprezentată în instanță?\n• Cine va plăti pentru daunele financiare și morale cauzate de Ambasada României de la Madrid, în timpul mandatului dvs. de ambasador, prin astfel de decizii dovedite drept ilegale de justiția spaniolă?\n• Câți cetățeni români au fost blocați pe pagina de Facebook a Ambasadei de la Madrid în mandatul dvs., care au fost motivele și pe ce bază legală au fost cenzurate mesajele unor cetățeni care nu erau de acord cu dvs.?\n• Cine va plăti suma de peste 150 de mii de euro pe care foștii angajați au obținut-o definitiv în instanța de la Madrid?\n• Câți angajați pe plan local aveți în Italia pe convenții civile și fără contribuțiile aferente unui contract de muncă?\n\nSolicitare trimisă Ambasadei României de la Madrid, pentru ambasadorul Gabriel Bologan, în 5 mai 2022.\n\nMi-ar plăcea să pot face un interviu filmat cu domnul ambasador ca să ne răspundă în mod oficial la următoarele întrebări:\n\n1. Câți angajați pe plan local sunt plătiți acum pe convenții civile în Spania?\n\n2. Cum va plăti Ambasada cei 153 de mii de euro care reprezintă suma sentințelor de executare emise până acum de justiția spaniolă?\n\n3. Dacă a informat angajații Consulatului de la Madrid că instituția a fost condamnată la plata unor despăgubiri, așa cum prevede legea din Spania prin avizul emis Trezoreria Asigurărilor Sociale?",
        "label": "Spania"
    },
    {
        "title": "Două zboruri Tarom au plecat de la Madrid și Barcelona",
        "content": "Ministerul Afacerilor Externe a facilitat joi repatrierea a 189 de români de la Madrid și altor 89 de la Barcelona cu doua zboruri charter.\n\nPrintre acestia sunt numeroase cazuri medicale grave, persoane care au ramas fara munca si se intorc acasa, dar si turisti care au fost prinsi in Spania de pandemia de Covid19.\n\nPasagerii de la Madrid s-au imbarcat de la Terminalul 4 al aeroportului unde au fost controlati, li s-a luat temperatura si au completat declaratii pe proprie raspundere ca nu au avut contact cu persoane infectate.\n\nUrmatorul zbor de repatriere va fi duminica 31 mai, iar consulatul de la Madrid contribuie la coorodonarea grupurilor de pasageri.\n\nIn ultimele zile, Ministerul Afacerilor Externe a contribuit la repatrierea altor 175 de romani din Italia si a adus in tara 64 de compatrioti din Franta.",
        "label": "Spania"
    },
    {
        "title": "Romanul Popa din Castellon",
        "content": "Potrivit unui studiu realizat de Consiliul Solidarita?ii si Ceta?eniei din Comunitatea Valenciana, cele mai intalnite nume de straini din Comunitatea Valenciana sunt englezescul Smith in Alicante, chinezescul Chen in Valencia si romanescul Popa in Castellon.\n\nPrimele 4 nume de familie de straini in Castellon sunt romanesti: Popa (464 persoane), Radu (409), Moldovan (194) si Pop (178).",
        "label": "Spania"
    },
    {
        "title": "Intalniri intre ambasador si presedintii regiunilor La Mancha si Aragon",
        "content": "Ambasadorul Romaniei in Regatul Spaniei Ion Vilcu a avut, la 2 februarie, o intrevedere cu Maria Dolores de Cospedal, presedinte al Comunitatii Castilla-La Mancha si secretar general al Partidului Popular. In cadrul intalnirii, au fost abordate aspecte economice de interes bilateral si teme ce tin de situatia comunitatii romanesti din Castilla-La Mancha, cu accent pe posibilitatile de cooperare institutionala, la nivel sectorial.\n\nIntalnirea, un prim contact realizat in Castilla-La Mancha de la debutulul mandatului de ambasador in Spania, este parte integranta a unui mecanism permanent de contact, dialog si cooperare, stabilit in vederea aprofundarii cunoasterii reciproce a realitatilor „din teren”. \n\n\n\nPotrivit datelor publicate de Observatorul Permanent al Imigratiei, la 30 septembrie 2011, in Castilla-La Mancha, erau inregistrati 129.219 cetateni straini din spatiul comunitar, dintre care 98.880 cetateni romani. \n\n La scurt timp dupa aceea, ambasadorul Romaniei in Regatul Spaniei a avut, la 7 februarie, o intrevedere cu Luisa Fernanda Rudi Ubeda, presedinte al Guvernului din Aragon si presedinte al Partidului Popular din Aragon. \n\n\n\nIn cadrul intalnirii, au fost abordate aspecte economice de interes reciproc pentru Romania si Spania, precum si teme ce tin de situatia comunitatii romanesti din Aragon. In context, demnitarul spaniol a subliniat excelenta integrare, bazata pe afinitati cultural-lingvistice, a cetatenilor romani in Comunitatea Autonoma Aragon, precum si buna colaborare intre misiunile consulare din Zaragoza si autoritatile locale, in beneficiul ambelor parti. Potrivit datelor publicate de Observatorul Permanent al Imigratiei, la 30 septembrie 2011, in Aragon, erau inregistrati 101.518 cetateni straini din spatiul comunitar, dintre care 68.355 cetateni romani.",
        "label": "Spania"
    },
    {
        "title": "Precizări privind activitatea Consulatului de la Zaragoza",
        "content": "Aşa cum se cunoaşte, sediul nou înfiinţatului Consulatul al României la Zaragoza se află în stadiul de amenajare pentru a asigura condiţiile proprii activităţii cu publicul, la ghişee, conform normelor Schengen.\n\nPână la finalizarea acestor lucrări şi inaugurarea oficială, pentru deservirea publicul român din regiune, funcţionarii consulatului pot răspunde, în regim ad-hoc, solicitărilor referitoare la: – verificarea autenticităţii permiselor de conducere româneşti şi eliberarea adeverinţelor necesare obţinerii permiselor de conducere spaniole; – eliberarea documentaţiei necesare repatrierii persoanelor decedate în circumscripţia consulară a oficiului (Provinciile Zaragoza, Huesca, Teruel); – documentarea persoanelor aflate în spitale, în vederea obţinerii asistenţei medicale corespunzătoare din partea serviciilor sanitare spaniole; – vizitarea şi acordarea de asistenţă consulară specifică cetăţenilor români deţinuţi în Centrele Penitenciare din Aragón: Daroca, Zuera; – documentarea deţinuţilor care nu se mai află în posesia documentelor de identitate româneşti valabile; – clarificarea situaţiei minorilor abandonaţi în Spania sau ai căror părinţi nu le pot oferi acestora condiţii corespunzătoare de creştere şi educare.\n\nTotodata, provizoriu, la sediul consulatului, din C/Camino de Las Torres nr. 24, C.P. 50.008-Zaragoza (fostul sediu al INEM-ului), la date anuntate din timp şi doar în baza unei programări prealabile, cetăţenii români pot obţine acte notariale (autentificări procuri, legalizări înscrisuri), acte de stare civilă (înscriere certificate de naştere) şi documente de călătorie etc.\n\nDe două ori pe lună, prin rotaţie, vor fi organizate şi consulate itinerante în localităţile unde există numeroase comunităţi româneşti.\n\nReamintim că următoarea dată pentru aceste activităţi este 15 mai (la sediul Asociaţiei Pro România), la Calatayud.\n\nPentru informaţii consulare şi programări, datele de contact sunt următoarele:",
        "label": "Spania"
    },
    {
        "title": "Români acuzați de fraudă la alegerile dintr-un sat spaniol",
        "content": "Comisia Electorală dintr-un sat din regiunea spaniolă Rioja a depus o plângere în justiție și denunță nereguli la alegerile din 24 mai în legătură cu voturile românilor.\n\nReclamația a fost făcută de socialiști care semnalează posibile nereguli în desfășurarea scrutinului din 24 mai, când au avut loc alegeri locale și regionale în aproape toată Spania.\n\nDenunțul se referă, potrivit publicației LaRioja.com, la evenimente petrecute în zilele dinaintea alegerilor din Ausejo, un sat cu 900 de locuitori din regiunea La Rioja, din care aproape 200 sunt rezidenți români.\n\nPotrivit reclamației, unul dintre candidații la primărie a cerut 58 de formulare de vot pentru un grup de români, dar fără ca aceștia să fie prezenți.\n\nPe deasupra, socialiștii din localitate spun că, în ziua votului, candidatul cu pricina a stat în fața secției și le înmâna plicul cu votul alegătorilor români, după care îi însoțea până la urnă, când aceștia introduceau plicul.\n\nPe lângă asta, denunțul se referă și la posibile nereguli legate de votul prin poștă pentru că au fost primite 25 de voturi de la cetățeni români, dar formularele sunt completate cu același scris.\n\nÎn consecință, PSOE cere anularea alegerilor din Ausejo și organizarea unui nou scrutin la care să fie interzis accesul persoanelor care au comis nereguli.\n\nPână în 13 iunie, toate primăriile din Spania vor funcționa în baza rezultatelor alegerilor din 24 mai, însă voturile din Ausejo au fost contestate și drept urmare trebuie să fie emisă o decizie din partea judecătorului.",
        "label": "Spania"
    },
    {
        "title": "Partidul Popular nu susţine campania antiromânească din Badalona",
        "content": "Conducerea naţională a Partidului Popular se delimitează de acţiunea electorală a filialei din Badalona (Catalunia) prin care au fost răspândite pliante cu mesajul „ Nu vrem români „. După ce liderul local al PP, Xavi ALbiol şi preşedintele partidului din Catalunia au împărţit pliante cu mesaje care făceau o legătură clară între imigraţie şi delincvenţă, iar într-una dintre fotografii apărea mesajul „ Nu vrem români „, conducerea popularilor s-a străduit să rectifice şi secretarul adjunct de Organizare Electorala al PP-ului, Ana Mato, a precizat că partidul său nu susţine mesajele distribuite de colegii din Badalona.\n\nÎn cursul declaraţiilor făcute presei locale, Xavier Albiol afirma că mesajele sunt adresate colectivului de români de etnie rromă. „ La fel ca majoritatea românilor care au venit în Spania sau care sunt în Badalona şi care sunt persoane cinstite, care au venit să muncească, există şi acest colectiv de ţigani români care au venit să comită delicte şi să fure „, a spus liderul local al PP-ului.\n\nPrimele critici au venit de la primarul localităţii, Jordi Serra, care a descalificat acţiunea popularilor. „ Indiferent de nivelul de delincevenţă care există în acest oraş nu este superior nivelului din celelalte oraşe metropolitane. O spun forţele de ordine şi orice raport al Poliţiei regionale „, a precizat primarul oraşului Badalona.\n\nAcţiunea electoralistă de la Badalona stânjeneşte politica naţională a PP-ului care în ultimii ani a practicat o politică de deschidere faţă de comunităţile de străini şi, mai ales în regiunea Madridului, unde popularii sunt receptivi la preocupările comunităţii româneşti. \n\n Pe deasupra, acţiunea liderului local al popularilor din Badalona, Xavi Albiol, surprinde mai ales că între PP şi PDL există de anul trecut, din noiembrie, un protocol de colaborare şi susţinere reciprocă în scopuri electorale.\n\nPână la ora actuală singurele reacţii publice în contra manifestării din Badalona au venit din partea Partidului Imigranţilor – PIN, o formaţiune proaspăt înfiinţată, care a anunţat că va denunţa acţiunea ca fiind o instigare la ură. În acelaşi timp, nu a fost înregistrată nici o reacţie oficială a asociaţiilor şi federaţiilor româneşti din Spania şi nici din partea autorităţilor române.",
        "label": "Spania"
    },
    {
        "title": "Spania: 600 de mii de români nu s-au înscris încă la europarlamentare",
        "content": "Prima participare a românilor şi bulgarilor la aceste alegeri se petrece datorită intrării României şi Bulgariei în Uniunea Europeană la 1 ianuarie 2007. Reprezentanţii Parlamentului European în Spania au observat însă că mulţi români şi bulgari nu cunosc faptul că au dreptul să voteze în Spania şi au organizat diverse întâlniri cu membrii comunităţilor pentru a le oferi informaţiile necesare pentru participarea la vot. Autorităţile speră că până la data de 27 aprilie se vor înscrie cât mai mulţi români şi bulgari în censul electoral.\n\nDe la 10 octombrie 2008, Oficiul Censului Electoral a început să trimită la domiciliul românilor din Spania scrisori prin care solicita din partea acestora răspunsul pentru a-i înscrie la alegerile din 7 iunie. Foarte puţini români au răspuns solicitării cu toate că singurul efort necesar era acela de a semna scrisoarea şi de a o trimite prin poştă gratuit. La ultimele alegeri locale din Spania, la care românii au avut dreptul să voteze s-au înscris în censul electoral, prin aceeaşi procedură, doar 60 de mii de cetăţeni români din toată ţara.\n\nCe fac dacă nu am primit scrisoarea de la Primărie? Nu vă preocupaţi, căci fiind înscris în evidenţa populaţiei (padron) şi având vârsta legală pentru a putea vota, puteţi depune o reclamaţie la primărie înainte de 27 aprilie.\n\nCum pot să-mi manifest dorinţa de a vota? Declaraţia formală pentru exercitarea dreptului de a vota în Spania se face prin completarea unui formular care se trimite tuturor cetăţenilor comunitari prin Poştă sau poate fi completat la primărie. Dacă nu aţi primit încă scrisoarea prin care vi se solicită înscrierea în censul electoral puteţi să vă adresaţi primăriei din localitatea în care locuiţi, unde se va putea consulta censul electoral între 20 – 27 aprilie. În cazul în care nu vă găsiţi pe listă mai aveţi timp să depuneţi o reclamaţie şi să puteţi vota..\n\nLa una dintre campaniile de prezentare a alegerilor europarlamentare l-am întâlnit şi pe David Cantero, care nu se afla în public, ci la prezidiu, pentru că jurnalistul se implică de mai multă vreme în iniţiativele acestei instituţii europene. David Cantero este un cunoscut prezentator la televiziunea naţională spaniolă şi editor şef al jurnalului de week-end. \n\n Jurnalist reputat de mulţi ani.\n\n– De ce vă implicaţi în această campanie de popularizare a alegerilor europarlamentare? \n\n – Eu sprijin iniţiativele Parlamentului European, pentru că asta e mai mult decât politică. Sigur, va veni momentul în care fiecare partid politic va începe campania pentru a cere voturi pentru Parlamentul European, dar importanţa campaniei instituţionale merge mai departe, pentru că încearcă să ne atragă atenţia, tuturor cetăţenilor europeni, deci şi românilor , cât este de important să ne implicăm în aceste alegeri. Eu cred că în Spania nu suntem pe deplin conştienţi şi nici nu avem suficiente informaţii despre cât este de important să îi votăm pe reprezentanţii noştri în Parlamentul European, deoarece Parlamentul European începe să aibă o greutate din ce în ce mai mare şi deciziile sale influenţează din ce în ce mai mult viaţa cetăţenilor celor 27 de ţări membre ale Uniunii. \n\n Deci campania instituţională a Parlamentului European pentru a atrage atenţia asupra acestor alegeri mi se pare foarte importantă, este esenţial ca mesajul să ajungă în toate colţurile Uniunii Europene şi în special în ţările unde – poate că în România se întâmplă la fel ca în Spania – unde cetăţenii nu sunt convinşi sau siguri de importanţa pe care o poate avea votul nostru, participarea noastră într-un Parlament European care ia decizii cu repercusiuni în fiecare ţară.\n\n– Deci trebuie să ne preocupăm atât pentru securitatea alimentară, cât şi pentru încălzirea globală…ca cetăţeni obişnuiţi? \n\n – Desigur, sunt decizii diverse care ne afectează viaţa zilnică, de la, de pildă, iată, strângerea de semnături pentru încetarea comercializării de produse derivate din carnea de focă. Îţi spun asta pentru că este ultimul subiect pe care l-am scris pe blogul meu. Dacă asta se transformă într-o directivă a Parlamentului European, sprijinită de petiţiile cetăţenilor… poate aceste mici decizii pot evita organizarea acelor ucideri în masă a focilor în Canada, în fiecare an sau etichetele alimentelor trebuie să fie de fiecare dată mai complete, trebuie să ne informeze mai mult şi mai bine în legătură cu ceea ce mâncăm sau problema transportului public sau, în fine, sunt o mulţime de lucruri pe care le putem schimba. \n\n Europa este din ce în ce mai unită, chiar dacă avem fiecare particularităţile noastre ca cetăţeni ai fiecărei ţări şi Parlamentul European trebuie să fie o reprezentare reală a tuturor, deciziile lui trebuie să ne privească pe toţi şi trebuie să ne implicăm în asta. Maniera cea mai bună este să votăm, că suntem spanioli, români în Spania sau madrileni, trăim în Europa, că suntem aici sau în România . Trebuie să ne votăm reprezentanţii în Parlamentul European, pentru că deciziile luate acolo ne afectează în mod direct.\n\n1. Da, dvs. decideţi. Prin vot. \n\n Prin votul exprimat în alegerile pentru PE, alegeţi reprezentanţii care vă vor influenţa viitorul şi viaţa de zi cu zi a aproape 500 de milioane de concetăţeni europeni. Dacă nu vă pasă, îi va păsa altcuiva, care va decide cine să vă reprezinte în singura adunare paneuropeană aleasă prin vot direct. Deputaţii aleşi în PE vor trasa viitorul Europei pentru următorii 5 ani. Alegeţi-vă Europa pe care o doriţi! Dacă nu votaţi, nu vă plângeţi!\n\n2. Deputaţii europeni – Vocea dvs. în Europa \n\n Deputaţii dvs. europeni reprezintă vocea dvs. în Europa – de ce aţi irosi oportunitatea de a vă face auziţi? Ales o dată la fiecare cinci ani, Parlamentul European este un actor important şi puternic în procesul decizional al Uniunii Europene. Voturile sale conturează legislaţia finală a UE care vă influenţează viaţa de zi cu zi, fie că este vorba de alimentele din farfuria dvs., de costul unui cărucior de cumpărături, de calitatea aerului pe care îl respiraţi sau de siguranţa jucăriilor copiilor dvs.\n\n3. Este dreptul dvs. să votaţi! \n\n Ca cetăţean europen, dreptul la vot în alegerile pentru PE este unul dintre drepturile dvs. fundamentale şi posibilitatea dvs. de a avea un cuvânt de spus în modul de funcţionare al Uniunii Europene. Prin vot, hotărâţi alături de ceilalţi alegători cine îi va reprezenta pe oamenii ca dvs., familia şi prietenii dvs., vecinii şi colegii de serviciu din Europa. Şi, ca cetăţeni europeni, puteţi vota (sau candida!) în orice ţară din UE aţi locui, chiar dacă nu sunteţi cetăţeni ai respectivei ţări. Mai mult decât atât, nu vă costă nimic!\n\n4. Votul dvs. este pentru poporul, planeta şi prosperitatea dvs.! \n\n Bătrâni sau tineri, studenţi sau pensionari, femei sau bărbaţi, angajaţi sau şomeri, oameni obişnuiţi sau cu perspective alternative, orăşeni sau agricultori, Europa ne priveşte pe toţi, chiar şi atunci când nu ne dăm seama! Datorită Uniunii Europene, putem acum circula, studia sau munci uşor în străinătate. PE depune neîncetat eforturi pentru un mediu mai curat, pentru substanţe chimice mai sigure, pentru servicii şi slujbe mai bune. Este în acelaşi timp un fervent susţinător al drepturilor consumatorilor, al egalităţii de şanse şi al drepturilor omului atât în UE, cât şi în afara acesteia.\n\n5. Un singur tur de scrutin – 375 de milioane de alegători \n\n În iunie 2009, veţi avea o oportunitate unică de a merge la vot împreună cu alţi 375 de milioane de alegători europeni. Pentru ce? Pentru a alege atât singurul parlament transnaţional şi multilingv ales în mod direct din lume, precum şi singura instituţie a Uniunii Europene aleasă în mod direct! Ales de cetăţenii europeni din 1979, Parlamentul european reprezintă azi aproape o jumătate de miliard de oameni.\n\n6. Deputaţi europeni cu greutate \n\n În cele mai multe cazuri, deputaţii europeni au acceaşi greutate ca şi statele membre în procesul decizional al UE. Cea mai mare parte a legislaţiei care priveşte viaţa noastră de zi cu zi este adoptată la nivelul UE de către deputaţii în PE în cooperare cu miniştrii statelor membre. O mare parte, probabil cea mai mare parte, a legislaţiei în vigoare în ţara dvs. reprezintă transpunerea actelor europene votate de reprezentanţii dvs., deputaţii europeni. Şi nu numai legislaţia, ci şi fondurile pentru noi drumuri, plaje mai curate, cercetare, învăţământ, ajutor pentru dezvoltare. Deputaţii europeni decid de asemenea unde se duc banii noştri.\n\n7. În curând, deputaţi europeni cu şi mai mare greutate \n\n Cu noul Tratat de la Lisabona, de îndată ce acesta va putea fi pus în aplicare, puterea de decizie a deputaţilor europeni cu privire la afacerile europene va creşte încă odată. Acesta va pune Parlamentul, în calitate de legiuitor, pe picior de egalitate cu miniştrii statelor membre în aproape toate domeniile politice ale UE. Parlamentul va alege de asemenea preşedintele Comisiei Europene, sporindu-şi astfel controlul asupra executivului UE. Mai mult, în calitate de cetăţeni europeni, veţi avea dreptul să iniţiaţi legislaţie europeană.\n\n8. Votaţi pentru diversitate! \n\n Europa îşi alege noii membri în iunie 2009. Provenind din 27 de ţări, aceşti deputaţi europeni reprezintă o gamă variată de partide politice, circumscripţii şi perspective naţionale. În Parlament, marea majoritate a deputaţilor se organizează în grupuri politice în funcţie de afinităţile lor politice. Astfel, Parlamentul, ca şi Europa, înseamnă diversitate, pe care acesta şi-o asumă şi o omagiază. Se vorbesc 23 de limbi în Parlamentul European.\n\n9. Este vorba de politică. Democraţie. \n\n Iubiţi Uniunea Europeană? O urâţi? Aveţi înclinaţii de dreapta? Sau de stânga? Există o problemă care vă interesează în mod deosebit? Sunt schimbări pe care doriţi să le vedeţi? Măsuri care nu mai pot aştepta? Investiţii care trebuie realizate? Alegeţi deputaţii europeni care vă împărtăşesc viziunea şi toate dorinţele dvs. pot deveni realitate. Aceasta este democraţia.\n\n10. Un mic efort, o mare realizare \n\n Veniţi la vot! Nu durează decât câteva minute! Poate îl puteţi combina cu o plimbare în parc sau cu o ieşire într-o cafenea. Faceţi un mic efort pentru a spune Europei ce doriţi. Apoi, este uşor să urmăriţi ce fac deputaţii aleşi pentru dvs. Vizitaţi: www.europarl.europa.eu!",
        "label": "Spania"
    },
    {
        "title": "Cum au câștigat niște români din Valencia 300.000 euro pe net",
        "content": "Peste 250 de persoane au fost înșelate de o grupare de români care au creat pagini web prin intermediul cărora ofereau produse și servicii inexistente, imitând firme de prestigiu. Poliția spaniolă a descoperit că românii au încasat peste 300 de mii de euro din aceste înșelătorii.\n\nCu centrul de operații la Valencia, gruparea a deschis, cu documente false, aproximativ 50 de conturi bancare, prin intermediul cărora primeau banii din vânzări.\n\nAutoritățile spaniole au început cercetarea în acest caz în urmă cu mai bine de un an, după denunțuri privind mișcările bancare sesizate în mai multe conturi deschise cu documente de identitate românești. Transferurile se realizau atât din Spania, cât și din alte țări europene.\n\nRomânii vindeau, fictiv, aparate electronice, închiriau apartamente sau făceau oferte de muncă în țări din Europa. Produsele nu erau livrate și serviciile nu erau prestate, dar clienții plăteau.\n\nModul de operare a grupării cu clienții era comunicarea prin email, iar conexiunile erau, adeseori, realizate prin rețele WIFI gratuite, ceea ce a făcut dificilă localizarea membrilor săi.\n\nDupă ce primeau solicitarea de la cumpărători, infractorii îi obligau pe aceștia să facă transferul sumelor în conturile bancare deschise cu documente false. Imediat după primirea banilor, aceștia erau ridicați la bancomat și ulterior trimiși în România, fie prin intermediul companiilor de transfer rapid, fie cash, prin membrii organizației care făceau călătorii în România.\n\nPoliția a arestat opt bărbați, cu vârste cuprinse între 20 și 52 de ani, care operau de la domiciliul liderului acesteia. De aici, creau pagini de internet false, plasau anunțuri de produse și servicii și elaborau documentele ilegale pentru a putea deschide conturile așa-numiților „transportatori” de bani.\n\n– Când faceți cumpărături pe internet, verificați că paginile de acces sunt sigure: că sunt prevăzute cu iconul lacăt și că adresa începe cu “http”\n\n– Ofertele prea bune, cu preț exagerat de mic, mult sub cel real de pe piață, scrise cu greșeli de ortografie sau cu inadvertențe, sunt suspecte\n\n– Nu trebuie să aveți încredere în emailurile trimise de presupusul vânzător, care nu dau răspunsuri clare sau care încearcă să justifice întârzierea trimiterii produselor cu scuze\n\n– Deși anunțul inițial admitea mai multe modalități de plată, nu acceptați modificări în acest sens, mai ales dacă vă obligă să trimiteți sumele prin firme de transfer rapid de bani\n\n– Nu acceptați nicio ofertă care solicită plata în avans, nici nu oferiți date personale sau bancare\n\n– Citiți comentariile altor cumpărători despre pagina web în cauză, astfel veți putea descoperi la timp dacă este vorba de o înșelătorie\n\n– Verificați datele de contact ale firmei și dacă numărul de telefon este unul mobil sau nu are sediul în Spania, evitați orice tranzacție.",
        "label": "Spania"
    },
    {
        "title": "Paşaportul electronic - o altă bătaie de cap pentru românii din străinătate",
        "content": "Consulatele nu vor mai intermedia obţinerea paşaportului, în viitorul apropiat, odată cu introducerea tehnologiei şi a noii proceduri de eliberare a paşapoartelor electronice. Deja, în 10 judeţe din România, Serviciile de Paşapoarte din cadrul Prefecturilor nu mai primesc solicitările cetăţenilor români prin intermediul consulatelor. „ Din decembrie, anul trecut, a fost introdusă posibilitatea ca cetăţenii români să poată solicita eliberarea paşaportului prin consulatele româneşti, însă de la 1 septembrie a.c., noua procedură de eliberare a paşapoartelor electronice îi obligă pe solicitanţi să se prezinte personal la Serviciul de Paşapoarte din România, acolo unde a fost deja introdusă aceasta „, ne-a precizat Eliza Diaconescu, vice-consul al Secţiei Consulare de la Madrid.\n\nNoul paşaport care va include date biometrice şi de aceea este necesară prezenţa solicitantului la Serviciul de Paşapoarte. În acest moment, românii care au domiciliul în ţară în judeţele Argeş, Brăila, Buzău, Călăraşi, Galaţi, Giurgiu, Covasna, Harghita şi Ilfov trebuie să se prezinte personal pentru a obţine un alt paşaport, care de acum înainte va fi electronic şi va conţine mai multe date decât cel actual. Totuşi, potrivit unui comunicat de presă al Ambasadei, cetăţenii proveniţi din judeţele respective, dar care au domiciliul permanent în străinătate pot depune cereri de paşapoarte cu domiciliul în străinătate la misiunile diplomatice şi oficiile consulare, având în vedere că aceste documente se procesează încă la Direcţia Generală de Paşapoarte.\n\nÎn continuare, consulatele vor putea să gestioneze cereri de eliberare a paşapoartelor doar pentru cetăţenii cu domiciliul aflat în restul ţării, iar procedura durează cam 3 luni. Noul proces de eliberare a paşapoartelor ar putea fi implementat în viitor şi la consulatele României, însă până atunci, românii care rămân fără paşapoarte în Spania vor fi nevoiţi să meargă în ţară pentru eliberarea acestui document de identitate. Din fericire, în cadrul Uniunii Europene, orice cetăţean român poate circula şi cu Cartea de Identitate.",
        "label": "Spania"
    },
    {
        "title": "Castellón: Români - cu porcul prin oraş",
        "content": "Şapte cetăţeni români au fost surprinşi de agenţii poliţiei locale din Castellón când sacrificau 15 porci furaţi dintr-o fermă situată la marginea oraşului. Incidentul s-a petrecut într-o după-amiază, cand agenţii au fost surprinşi de faptul că un bărbat târa după el, pe stradă, un porc sacrificat.\n\nDupă ce l-au urmărit, au constatat că un grup de persoane sacrifica, în curtea unei case, mai multe animale. Presa spaniolă menţionează că românii făceau acest lucru fără control sanitar şi tranşau animalele după ce le treceau prin focul aprins în mod periculos în curte.\n\nCei şapte indivizi nu au putut demonstra provenienţa porcilor, care cântăreau în total 1500 de kilograme. Presa din provincie aminteşte că, în urmă cu puţine săptămâni, mai multe animale au fost sacrificate în localitatea Burriana în acelaşi mod şi că, în acelaşi timp, s-a constatat dispariţia a 80 de capre dintr-o crescătorie din localitatea San Mateu.",
        "label": "Spania"
    },
    {
        "title": "Doi români au murit în pauza de masă la Bilbao",
        "content": "Doi muncitori români de 32 și 33 de ani au murit joi în timp ce se odihneau într-o furgonetă, staționată în localitatea Loiu, din Țara Bascilor.\n\nCei doi tineri trebuiau să repare pavajul în urma unei reparații la rețeaua de telefonie și își petreceau pauza de masă în mașină, care era conectată la un grup electrogen.\n\nÎn interiorul furgonetei funcționa și un generator electric pe bază de benzină și se crede că moartea celor doi români ar fi putut fi provocată de gazele arse.\n\nCumnatul unuia dintre muncitorii români i-a găsit la ora 15:30 și a alertat serviciile de urgență. Medicii care au ajuns la locul tragediei nu au putut face nimic pentru ei și au confirmat decesul.\n\nCorpurile neînsuflețite ale tinerilor au fost duse la Institutul de Medicină Legală din Bilbao, iar Inspecția Muncii a deschis o anchetă.\n\nSindicatul spaniol Comisiones Obreras (CCOO) regretă producerea acestui grav accident de muncă și denunță faptul că cei doi muncitori erau angajați la o lucrare de telefonie, care ajunsese la a patra firmă subcontractată.\n\nSindicaliștii basci și-au arătat solidaritatea față de familiile îndoliate și au anunțat că se vor aduna luni, chiar la locul tragediei, în semn de protest față de condițiile de muncă ale victimelor.",
        "label": "Spania"
    },
    {
        "title": "Un român între primii invitați ai Regelui Felipe",
        "content": "Primul eveniment public al regelui Felipe al VI – lea, proclamat în 19 iunie, a fost o întâlnire cu reprezentanți ai victimelor terorismului.\n\nPrintre invitați s-a aflat și Lorin Ciuhat, rănit la atentatele teroriste din 11 martie 2004, când 10 bombe au explodat în trenuri pline cu navetiști în Madrid. \n\n La această întâlnire, organizată la două zile după proclamare, Felipe și Letizia, împreună cu ministrul de Interne, Jorge Fernández Díaz, au ținut un minut de reculegere împreună cu 42 de victime, în amintirea tuturor celor care au murit în urma atentatelor teroriste. \n\n „A fost o întâlnire restrânsă și agreabilă, iar regele și regina au fost foarte amabili. Am avut ocazia să-i cunosc și înainte, când Felipe era prințul moștenitor, dar este prima dată când îl întâlnesc ca Rege al Spaniei”, ne-a mărturisit Lorin Ciuhat, în exclusivitate pentru Românul din Spania. \n\n Întâlnirea cu victimele terorismului a avut loc la Palatul Zurbano din Madrid și a fost prima activitate publică de pe agenda regilor, după proclamarea lui Felipe al VI – lea ca șef al Statului.",
        "label": "Spania"
    },
    {
        "title": "Sărbătoarea Europei: Oraşul Burgos dedică o săptămână României",
        "content": "În contextul celebrării Zilei Europei 2010, Ambasada României la Madrid va organiza în perioada 6-12 mai, în parteneriat cu Casa Europei din Burgos și ICR Madrid, și în colaborare cu Primăria, Cajacirculo și Televiziunea Română, un program cu titlul „ Saptămâna României la Burgos „, în locații cunoscute din orașul spaniol, după cum se precizează într-un comunicat de presă al Ambasadei.\n\nProgramul include, pe lângă ceremoniile oficiale, o serie de expoziții, conferințe, proiecții de documentare și film artistic, spectacole de teatru și muzică clasică, după cum urmează: 6 mai (orele 20:00) – în Prologul Săptămânii României, vernisajul expoziției „Sibiu. Tânăr din 1191”, la sediul Cajacirculo; 7 mai (orele 19:30) – ceremonia publică de înălțare a steagurilor și intonare a imnurilor Europei, Spaniei și României;\n\n8 mai (orele 19:00) – în Plaza Mayor, Teatrul Masca din București, este prezent cu un spectacol stradal intitulat „ La români „, urmat (la orele 20:30), de o proiecție de film documentar din producția TVR, la Cajacirculo; 9 mai (orele 13:00) – are loc o sărbătoare populară la Castelul din Burgos, invitați fiind locuitorii din Burgos, spanioli și români; se va organiza un stand cu obiecte tradiționale românești și de promovare turistică și unde va avea loc și o degustare de produse culinare românești; 10 mai (orele 19:00), sub titlul „Descoperă România”, are loc o seară dedicată României și prezenței românilor în Spania, care include proiecția documentarului „ 1 euro, 3.6 lei ” realizat de regizorul spaniol Carlos Iglesias, precum și prezentări ale unui grup de universitari spanioli și români din Spania (prof. Catalina Iliescu, prof. Viorica Patea, prof. Auxiliadora Garcia, precum și Carmen Rubio, scriitoare și José Manuel Oñoro, fotograf și regizor), care vor vorbi despre cultură, literatură tradițiile și atracțiile turistice din România; seara va fi încheiată de proiecția documentarului „ Vinicer – un septiembre rumano „, realizat de Carmen Rubio și José Manuel Oñoro; marți, 11 mai, la sediul Camerei de Comerț din Burgos (orele 17:00), are loc o întâlnire cu mediul de afaceri local; în aceeași seară, la sediul Cajacirculo (orele 19:30) se proiectează filmul artistic al regizorului Radu Gabrea – „ Cocoșul decapitat „.\n\nSăptămâna României se va încheia cu un spectactol de gală la Teatrul Principal din Burgos, cu participarea Cvartetului Transilvan.\n\nDe asemenea, în contextul organizării manifestărilor din cadrul Săptămânii României la Burgos, o echipă a Secției Consulare a Ambasadei se va afla sâmbătă 8 mai 2010, la dispoziția cetățenilor români din zonă, pentru a oferi, în regim de consulat itinerant, asistență și servicii consulare. Echipa va fi la dispoziția publicului, între orele 10:00 – 18:00, la adresa Centro Cívico de San Agustín, Plaza de San Agustín s/n, 09001, Burgos. Accesul se face pe bază de programare prealabilă obținută prin fax la nr. 914 165 025 sau prin e-mail, la adresa secretariado@ consuladoderumania.e.telefonica.net.",
        "label": "Spania"
    },
    {
        "title": "Adresele secțiilor de votare la alegerile prezidențiale 2019",
        "content": "Lista secțiilor de votare din străinătate la alegerile prezidențiale, aprobată de Autoritatea Electorală Permanentă (AEP), cuprinde un total de 835 secții de votare şi poate fi consultată aici:\n\nHarta secţiilor de votare din străinătate poate fi accesată aici: http://www.mae.ro/maps/4083\n\n· Vineri, 8 noiembrie 2019, între orele 12-21 (ora locală) \n\n · ​Sâmbătă, 9 noiembrie 2019, între orele 7-21 (ora locală) \n\n · Duminică, 10 noiembrie 2019, între orele 7-21 (ora locală)\n\n1. La secţiile de votare prezintă procedura, programul de votare la secţie dar şi actele de identitate pe baza cărora se votează în străinătate şi alte informaţii utile: http://www.mae.ro/sites/default/files/file/ghidul_alegatorului_roman_la_sec%C8%9Aiile_de_votare_din_strain%C4%82tate_2019.pdf\n\n2. Pentru românii din străinătate care au ales să voteze prin corespondenţă a fost elaborat un ghid care detaliază procedura de exercitare a votului: http://www.mae.ro/sites/default/files/file/ghidul_alegatorului_prin_corespondenta_la_alegerile_prezidentiale_din_2019_(1).pdf",
        "label": "Spania"
    },
    {
        "title": "Protestul basarabenilor din Spania",
        "content": "După declanşarea protestelor de la Chişinău, în urma alegerilor în care comuniştii au câştigat peste 50 la sută din voturi, Asociaţia Românilor Basarabeni din Spania a denunţat printr-un comunicat de presă că 15 mii de cetăţeni moldoveni rezidenţi în Spania nu au putut să îşi exercite dreptul de vot şi că persoanele care au informaţii privind fraudarea alegerilor sunt intimidate şi torturate.\n\nAsociaţia afirmă în documentul trimis presei române din Spania şi presei spaniole că în Moldova ziariştii sunt impiedicaţi să difuzeze informaţii necenzurate şi critică presa spaniolă, care publică date şi declaraţii transmise de Ministerul Rus de Externe şi de serviciul de presă pro-rus al comuniştilor din Moldova.\n\nPotrivit Asociaţiei Românilor Basarabeni din Spania, care citează surse neoficiale, în Moldova se vorbeşte de sosirea unei Divizii a Miliţiei din Rusia pentru intervenţii speciale (OMON) şi de câţiva civili morţi.\n\nÎn acelaşi comunicat, Asociaţia îşi exprimă dezamăgirea faţă de lipsa de interes a ţărilor democrate pentru evenimentele din Republica Moldova şi mai precizează că cetăţenii moldoveni din străinătate au solicitat în repetate rânduri să îşi poată exercita dreptul de vot, însă guvernul comunist a făcut tot posibilul ca numărul de votanţi să se micşoreze. Ca exemplu pentru numeroasele demersuri în acest sens, Asociaţia menţionează mai multe reclamaţii depuse la Curtea Europeană a Drepturilor Omului.\n\nÎn documentul transmis presei se mai afirmă că Moldova se află în pericol, din cauza influenţelor şi intereselor unor clanuri politice care doresc menţinerea în Republica Moldova a Armatei a 14-a şi a regimului separatist. Comunicatul este semnat de preşedintele asociaţiei, Marcel Macarie.",
        "label": "Spania"
    },
    {
        "title": "Episcopul Timotei va oficia slujba de Inviere la biserica ortodoxa din Madrid",
        "content": "Romanii din Madrid vor putea sa participe in aceasta seara la slujba de Inviere care va avea loc la parohia ortodoxa „Sf. Fecioara Maria” din capitala Spaniei. Slujba va fi oficiata, de la ora 22, de IPS Timotei, episcopul Spaniei si Portugaliei, impreuna cu preotul Teofil Moldovan in biserica de pe strada Nicasio Gallego, nr. 24 din Madrid.\n\nAlaturi de sutele de romani care vin sa ia lumina de Pasti, in aceasta seara se vor afla si ambasadorul Romaniei in Spania, Ion Vilcu, si vice-ministrul regional al Madridului pe Probleme Sociale si Imigratie, Carlos Izquierdo.\n\nSlujba de Inviere se va oficia, in acest an, in interiorul bisericii, dupa ce mai multi ani la rand, la Madrid, romanii au putut sa ia lumina in timp ce slujba se oficia in locuri deschise precum Plaza Mayor sau Plaza Colon (Jardines del Descubrimiento). In aceasta noapte, slujba de Inviere va fi oficiata la Madrid si in alte parohii ortodoxe, in bisericile din Alcala de Henares, Coslada, Torrejon de Ardoz, Mostoles si din alte orase.\n\nIn toata Spania, slujba din aceasta noapte va putea fi urmarita in cele peste 90 de parohii ortodoxe romanesti.",
        "label": "Spania"
    },
    {
        "title": "AUDIO: Restrictiile impuse de Spania - explicate de atasatul de Munca la \"Dimineti pe romaneste\"",
        "content": "Restrictiile impuse romanilor la 22 iulie dau nenumarate batai de cap functionarilor, specialistilor si mai ales romanilor din Spania. Atasatul Ministerului Muncii si Problemelor Sociale din cadrul Ambasadei Romaniei la Madrid a explicat la emisiunea radio „Dimineti pe romaneste” – Mananas en rumano cum se aplica aceasta lege si care sunt conditiile fiecarui caz.\n\nMihaela Nica a explicat la singurul matinal radio din Spania, cum va functiona si serviciul telefonic – call center – telefon verde – anuntat de Guvernul Romaniei, care va putea fi apelat de romani in curand pentru a informa de abuzuri suferite in Spania sau pentru a afla care sunt conditiile particulare ale fiecarui muncitor.",
        "label": "Spania"
    },
    {
        "title": "Românii sunt primii la cumpărat case în Spania",
        "content": "Rezidenții străini din Spania și-au recăpătat încrederea în piața imobiliară și au semnat peste 21.000 de credite ipotecare în 2017.\n\nUltimele date publicate de Colegie de Registradores din Spania arată că românii sunt cei mai numeroși străini care sunt dornici să cumpere o locuință.\n\nÎn cursul anului trecut, românii au obținut 11,6 % din creditele ipotecare acordate străinilor din Spania și au fost urmați de britanici (9,3 %), chinezi (8,4 %) și italieni (5,8 %).\n\nÎn raport cu piața imobiliară, creditele semnate de străini reprezintă deja 7 procente, iar cele mai multe au fost acordate în Catalonia, Comunitatea Valenciana, Andaluzia și Madrid.\n\nSuma medie plătită pentru o locuință a ajuns la 128.452 de euro în cazul străinilor și depășește media creditelor ipotecare, contractate de spanioli (117.243 euro).\n\nDatele marchează o nouă creștere a creditelor imobiliare, care au fost cu 10 % mai multe în 2017.",
        "label": "Spania"
    },
    {
        "title": "Româncă ucisă la Madrid: „I-am făcut rău soției mele”",
        "content": "Prima victimă a violenței de gen din acest an în Spania este o româncă în vârstă de 42 de ani care a fost ucisă ieri în locuința sa din Madrid.\n\nDin primele informații se pare că femeia a fost strangulată de soțul ei de origine albanezo-kosovară, în vârstă de 41 de ani.\n\nTragedia s-a produs într-o locuință din cartierul madrilen Hortaleza, iar presupusul autor al crimei s-a prezentat singur la o secție de poliție, la scurt timp după ora 18, ca să mărturisească fapta.\n\nAcesta ar fi spus că i-a făcut „ceva rău” soției sale și a fost arestat imediat după ce agenții poliției spaniole s-au deplasat la domiciliul perechii și au găsit-o pe femeie moartă, în pat.\n\nCadavrul prezenta urme de strangulare, iar medicii de la serviciul medical SUMMA nu au putut face decât constatarea decesului.\n\nAnchetatorii au descoperit că exista un denunț pentru maltratare prezentat în urmă cu mai mulți ani.",
        "label": "Spania"
    },
    {
        "title": "Un român scăpat de la plata facturii de telefon",
        "content": "Un judecător din Valencia l-a achitat de la plata unei facturi telefonice pe un cetăţean român, pe motiv că nu se putea dovedi că el a produs consumul respectiv. Judecătoria nr. 8 din Valencia a decis că un bărbat de naţionalitate română nu putea fi pus la plata unei facturi de 1.768 de euro, deoarece nu s-a putut stabili cu exactitate dacă el a provocat acest consum.\n\nPotrivit sentinţei, este greu de stabilit dacă telefoanele au fost iniţiate de către client, chiar dacă se vede că „numeroasele convorbiri internaţionale au fost către România, nu se poate stabili că persoana acuzată ar avea vreo legătură cu altă persoană sau firmă din România”.\n\nPrima sentinţă în acest caz a fost în favoarea companiei telefonice şi l-a condamnat pe M. V. V. să plătească factura, dar acesta a făcut recurs. Firma de telefonie susţinea în acuzaţia sa că între lunile mai şi iulie 2005, clientul a contractat 5 servicii de telefonie mobilă pe care nu le-a mai plătit.\n\nLa rândul său, cetăţeanul român a negat că pe actele de contract ar fi semnătura sa. În mod particular, chiar dacă analiza grafologică a arătat că nu clientul a semnat documentele, prima instanţă a luat în considerare alte dovezi care probau, se pare, faptul că românul a fost de acord cu contractarea acestor servicii de telefonie mobilă.\n\nFără îndoială, însă, Curtea de Apel din Valencia a decis acum că respectivele contracte nu fuseseră semnate de acuzat şi, în consecinţă, acesta nu şi-a dat acordul pentru contractarea serviciilor. Pe lângă asta, instanţa a probat şi faptul că facturile erau trimise la o adresă din localitatea Massanassa, în timp ce clientul locuia în Aldaia.\n\nPe deasupra, instanţa a acuzat firma de lipsă de atenţie, dovedindu-se că documentele nu fuseseră semnate de clientul acuzat să plătească factura.",
        "label": "Spania"
    },
    {
        "title": "Doi români răniți într-un accident de muncă în Insulele Canare",
        "content": "Un muncitor rus a murit si doi romani au fost raniti vinerea trecuta in timpul unei operatiuni de incarcare pe un vapor din portul Santa Cruz de Tenerife.\n\nDin primele informatii se stie ca un container a cazut peste cele trei persoane in interiorul vaporului companiei Transmediteranea.\n\nOperatiunea de salvare a muncitorilor a fost derulata cu ajutorul pompierilor si colegilor din port.\n\nUn tanar de 30 de ani, de nationalitate rusa, a decedat pe loc, iar un roman de 35 de ani a suferit o fractura de bazin si un traumatism craneo-cerebral, in timp ce al treilea muncitor, roman si el, a ramas cu traumatisme grave.\n\nCei trei erau angajati ai companiei care realizeaza ruta maritima dintre Canarias si Cádiz.",
        "label": "Spania"
    },
    {
        "title": "Carlota: Spaniolii au alungat o familie conflictivă de români",
        "content": "Mai mulţi locuitori dintr-o localitate din regiunea cordobeză şi-au făcut dreptate cu mâna lor, recent, când au atacat cu pietre locuinţa unor români cu care se aflau în conflict şi i-au determinat astfel să părăsească zona. Totul a pornit se pare de la o ceartă avută de doi români cu câţiva tineri spanioli, cărora le-au zgâriat motocicleta. După acest moment, aproximativ 50 de locuitori spanioli din La Carlota s-au adunat în faţa casei românilor şi au început să arunce cu pietre şi să-i atace pe aceştia cu pari. După o oră, potrivit martorilor oculari, a ajuns şi poliţia la faţa locului şi a arestat un cetăţean român, membru al familiei atacate.\n\nAutorităţile cunoşteau situaţia conflictivă dinainte şi potrivit presei spaniole, membrii familiei alungate erau foarte conflictivi şi chiar erau bănuiţi de comiterea unor infracţiuni care însă nu fuseseră dovedite, chiar dacă unii dintre români aveau antecedente penale.\n\nGabriela Stan, o româncă care locuieşte în Cordoba ne-a scris şi ne-a transmis starea de tensiune care se trăieşte în continuare în localitate. „ În localitatea La Carlota locuiesc mai mult de 300 de români. Localnicii acuză o familie de români care locuieşte acolo că sunt implicaţi în multe incidente din localitate (de asemenea sunt acuzaţii nedovedite de trafic de droguri şi prostituţie) şi că au profitat întotdeauna de clemenţa legii spaniole pentru a rămâne în libertate. Au încercat să vorbească cu proprietarul casei pentru ca acesta să-i alunge dar acesta, cum încasează o chirie mare, nu vrea. Din păcate, joi după amiază situaţia a devenit explozivă. Doi tineri spanioli le-au reproşat unor români ca le-au zgâriat motocicleta în faţa lor. Românii, fiind mai mulţi ca număr, au încercat să-i lovească pe spanioli. Aceştia au fugit la ei acasă şi şi-au alertat familiile. Aceştia împreună cu vecinii au ieşit şi au atacat cu pietre casa românilor cerându-le să părăsească localitatea. Unul dintre români a ieşit cu un cutit şi numai intervenţia Gardei Civile a făcut ca acest incident să nu se termine mai rău. Din păcate tensiunile rămân în La Carlota şi cine ştie ce se va întâmpla data viitoare? „, ne mărturiseşte Gabriel Stan.\n\nSituaţia nu s-a destins în localitate şi lucrul acesta se poate vedea şi pe acest blog ( http://lacarlotacordoba.blogspot.com/ 2009/07/noticia-breve-reyerta_03.html ) al unui locuitor din La Carlota, unde comentariile sunt mai mult decât edificatoare.",
        "label": "Spania"
    },
    {
        "title": "Românul care a strigat în fața lui Rajoy: \"Sunteți Mafia!\"",
        "content": "Prezentarea oficială a candidaților Partidului Popular din Madrid la alegerile din iunie a fost întreruptă, marți, de un protestatar român. Acesta a reușit să ajungă până in fața candidaților și a premierului Mariano Rajoy, în timpul evenimentului electoral organizat de PP în Parcul Retiro din capitala Spaniei. \n\n \n\n Fără să stea pe gânduri, bărbatul, identificat ulterior drept cetățean român, a strigat către Rajoy și colegii săi de partid, în timp ce aceștia pozau pentru presă: „Sunteți Mafia!”, „Condamnați la moarte 5000 de oameni ai străzii!” și „Corupție!”.\n\nBărbatul, pe nume Lagarder Danciu, este un activist pentru drepturile persoanelor evacuate din case și în favoarea celor celor care trăiesc pe străzi.\n\nPotrivit contului său de Twitter, Danciu este român, rrom, ateu, vagabond și okupa care călătorește fără destinație. Are 35 de ani, o licență în Sociologie la Universitatea București și trăiește în Spania de 12 ani. A plecat din România din cauza homofobiei, scrie presa spaniolă, care l-a intervievat în repetate rânduri după incidentul din parcul Retiro, unde premierul în exercițiu prezenta lista candidaților pentru parlament. Danciu a trăit o vreme în Portugalia, apoi a ajuns în Spania, la Huelva și Sevilla, unde a colaborat cu Poliția, lucrând ca interpret.\n\nDe mai mulți ani, Danciu este cunoscut ca activist pentru drepturile persoanelor fără adăpost.\n\nSâmbăta trecută, Danciu s-a fotografiat în fața unei mulțimi de participanți neonaziști la un miting al acestora, cu o pancartă inscripționată cu mesajul „Afară cu naziștii din cartierele noastre! Nazismul se vindecă prin educație”.",
        "label": "Spania"
    },
    {
        "title": "Consulatul de la Madrid va arăta, în sfârşit, ca o instituţie",
        "content": "Românii din Spania, şi în special cei care trăiesc în zona Madrid, vor beneficia, începând de luni, de servicii consulare in condiţii decente, asemănătoare cu cele pe care le pot întâlni la instituţiile spaniole.\n\nAmbasada de la Madrid a reusit sa amenajeze un sediu nou pentru Secţia Consulară, în cartierul Vallecas, într-un edificiu de birouri, la cativa metri de centura M-40 şi cu multe statii de transport public in apropiere.\n\nActualul sediu de pe Avenida Cardenal Herrera Orria este o vilă cu etaj (cu jacuzzi), în care Secţia Consulară a funcţionat, ani de zile, în condiţii neadecvate pentru fluxul mare de cetăţeni care au nevoie zilnic de asistenţă consulară.\n\nMinistrul Afacerilor Externe, Titus Corlăţean, a inaugurat miercuri, 12 martie, noul sediu al Secţiei Consulare a Ambasadei României la Madrid şi a recunoscut că modernizarea reţelei consulare era necesară şi că urmează să se facă îmbunătăţiri şi în Italia, la Roma.\n\n\n\n „ Noul sediu consular oferă infrastructura necesară acordării unei asistenţe performante eliminând toate limitările de ordin logistic şi funcţional ce se manifestă în locaţia adecvată. Suprafața aferentă zonei de lucru cu publicul va fi triplată (numărul ghişeelor va creşte de la 5 la 10 în noul sediu, plus un birou pentru procesarea documentelor de călătorie), fapt ce va permite reducerea semnificativă a timpilor de așteptare „, precizează MAE într-un comunicat de presă.\n\nLocația consulatului (Avenida de la Albufera, 319, Madrid) este mult mai accesibilă românilor care trăiesc în zona Corredor del Henares, şi beneficiază de conexiuni accesibile prin mai multe reţele de transport public (trenuri, autobuz, metrou).\n\nLa inaugurare sediului Secţiei Consulare au fost reprezentate la nivel înalt autorități centrale – Ministerul Afacerilor Externe şi Cooperării spaniol, Ministerul Sănătății, Serviciilor Sociale și Egalității, Ministerul de Interne şi Corpul Naţional de Poliţie, autorități regionale – Guvernul Comunității Madrid, prin Vice-Președintele Guvernului, alături de primăriile municipiilor adiacente capitalei spaniole cu mari concentrații de români.\n\nÎn prezent, în Spania, există o reprezentanţă diplomatică (Ambasada României la Madrid), trei Consulate Generale (Barcelona, Bilbao, Sevilla), trei Consulate (Ciudad Real, Castellon de la Plana, Zaragoza) şi un Viceconsulat (Almeria).",
        "label": "Spania"
    },
    {
        "title": "Româncă de 28 de ani înjunghiată în fața copilului la Zaragoza",
        "content": "O femeie de naționalitate română a murit luni la un spital din Zaragoza, după ce a fost atacată cu un cuțit în scara unui bloc, în prezența fiului de 5 ani.\n\nPresupusul autor este fostul soț al tinerei, C.I.S., un român în vârstă de 32 de ani. Acesta a încălcat ordinul de restricție, impus de justiție, după ce a fost denunțat pentru maltratare de către soția lui, Alexandra S..\n\nAtacul s-a produs duminică, în jurul orei 17, la un punct de întâlnire pentru părinți divorțați, unde se face predarea copiilor fără ca aceștia să fie nevoiți să se întâlnească.\n\nClienții unui bar din apropiere au văzut-o pe Alexandra în momentul în care s-a prăbușit, plină de sânge, pe trotuar, după ce a fost înjunghiată, fără să se audă nici un strigăt. Avea mai multe răni la nivelul toracelui și în zona gâtului, fapt care ar fi împiedicat-o să strige după ajutor.\n\nSe pare că agresorul a urmărit-o pe Alexandra și a interpelat-o la intrarea în clădire, după cum povestește o femeie pentru publicația Heraldo de Aragon: „ Părea că el îi reproșa ceva, iar fata nu făcea decât să dea din cap, ca și cum ar fi fost de acord. Bărbatul nu striga și nici nu o lovea, dar era ceva ce nu mi-a plăcut și când am urcat la punctul de întâlnire am informat cu privire la acest lucru. După ce mi-am lăsat copiii și am văzut mașinile de poliție sosind în grabă. Iar când am ieșit din scară am văzut-o pe femeie sângerând pe trotuar ”.\n\nPolițiștii l-au găsit pe copilul de 5 ani în stare de șoc, în timp ce presupusul agresor s-a ascuns în clădire, unde a fost găsit cu un cuțit înfipt în cap și cu răni la gât.\n\nA fost dus la spital de urgență, iar medicii au reușit să-i scoată arma din craniu printr-o operație complicată, realizată în cursul nopții de duminică, dar starea sa continuă să fie gravă.",
        "label": "Spania"
    },
    {
        "title": "Coronavirusul închide ambasada României de la Madrid",
        "content": "Ministerul Afacerilor Externe informează că două persoane care își desfășoară activitatea în cadrul Ambasadei României în Regatul Spaniei au fost testate pozitiv cu COVID-19. Starea celor două persoane este bună.\n\nAu fost dispuse măsurile care se impun în relația cu autoritățile din statul de reședință, respectiv măsuri de protecție pentru restul colectivului misiunii diplomatice și familiile acestora.\n\nMAE menționează că, în acest context, activitatea Ambasadei României în Regatul Spaniei va fi suspendată temporar, având în vedere necesitatea ca personalul misiunii să intre în autoizolare.\n\nRomânii care sunt afectați de pandemie și sunt temporar în Spania pot apela la telefonul înființat de MAE.\n\nDacă sunteți în străinătate și doriți să aflați informații legate de prevenirea infectării cu virusul COVID-19 (Coronavirus), puteți apela numărul de telefon: 0040 21.320.20.20 din orice rețea, cu tarif normal, 24 de ore din 24. \n\n Linia telefonică este destinată strict informării cetățenilor și nu este un număr de urgență!\n\nMinisterul Afacerilor Externe recomandă cetățenilor români aflați în situații dificile: – să contacteze misiunea diplomatică sau oficiul consular din statul în care se află: www.mae.ro/romanian-missions \n\n sau să apeleze numărul de telefon 00 40 21 431 20 59 pentru notificarea prezenței în statele în care se află la acest moment și comunicarea datelor de contact.\n\nInformații de interes pentru studenți/elevi/cadre didactice aflate în programe de mobilitate în afara granițelor sunt disponibile pe site-ul: www.erasmusplus.ro",
        "label": "Spania"
    },
    {
        "title": "Alicante: Examen în decembrie pentru obţinerea atestatului de limba română",
        "content": "Universitatea din Alicante, în colaborare cu Institutul Limbii Române din Bucureşti, organizează o nouă sesiune de examene ACLro (nivel A1, A2 -începători, B1, B2-intermediari, C1 şi C2-avansaţi). Universitatea din Alicante este unica instituţie din Spania care poate organiza un examen oficial de limba română şi poate elibera candidaţilor o diplomă recunoscută de Ministerul Educaţiei din România, dar şi la nivel internaţional – „ Atestatul de competenţă lingvistică a cunoştinţelor de Limba română ” (ACLro).\n\nProiectul este rezultatul colaborǎrii dintre Institutul Limbii Române din Bucureşti şi catedra de Limba Română din cadrul Departamentului de Traducere al Universităţii din Alicante, în cadrul căruia activează profesoarele Cătălina Iliescu şi Delia Prodan. Anul acesta va fi organizată a treia sesiune de examene, prima având loc în anul 2008, când a fost semnat acordul dintre Universitatea din Alicante şi Institutul Limbii Române din Bucureşti.\n\nExamenele vor avea loc în ziua de 4 decembrie 2010, începând cu ora 10.00, şi au o durată de aproximativ cinci ore, testele fiind concepute la Bucureşti de către Institutul Limbii Române, în concordanţă cu Sistemul European Comun de Referinţă pentru Limbi Străine. Înscrierile se pot face până la data de 26 noiembrie, fiind organizate de către Centrul Superior de Limbi Străine (vechea denumire: Societatea de Relaţii Internaţionale) din cadrul Universităţii din Alicante. Vârsta minină a celor înscrişi trebuie să fie de 14 ani, iar taxa care trebuie achitată este de aproximativ 100 de euro, valoarea acesteia fiind mai mică pentru studenţii universităţii.\n\nPrintre cei înscrişi la primele examene oficiale din anii anteriori s-au numărat studenţi de la secţia de Limba română, înfiinţată în anul 2004 în cadrul Departamentului de Traducere de la Universitatea din Alicante, întreprinzători din diverse sectoare de activitate economică şi tineri români de pe întreg teritoriul spaniol. În general, candidaţii aveau nevoie de o recunoaştere oficială a cunoştinţelor de limba română, atât în vederea unei posibile întoarceri, cât şi pentru a le folosi pe piaţa muncii din Spania sau din România.\n\nMai multe informaţii privind probele ACLro sunt publicate pe pagina web: http://www.csidiomas.ua.es/examenes-oficiales/rumano",
        "label": "Spania"
    },
    {
        "title": "Românce prostituate cu forţa în Spania şi date la schimb pe maşini",
        "content": "Garda Civilă spaniolă a destructurat o reţea de infractori care se ocupa cu aducerea în Spania a femeilor din România, care căutau un loc de muncă, şi pe care apoi le obligau să se prostitueze în regiunea Alicante.\n\nÎn cadrul acestei operaţiuni, numite „Hydra”, anchetatorii au arestat 8 membri ai reţelei, formată din 5 români, 2 albanezi şi un marocan şi au descoperit că aceştia aduceau femeile din România pentru a le schimba pe maşini.\n\nCapii reţelei erau albanezii, care au fost arestaţi recent în regiunea Murcia, dar românii erau cei care se ocupau de înşelarea victimelor. Românii, stabiliţi în localitatea Torrevieja (Alicante), erau cei care convingeau victimele să vină în Spania, după ce le promiteau locuri de muncă. Când ajungeau la destinaţie, femeile erau ameninţate de membrii reţelei, care le confiscau şi documentele şi erau obligate să se prostitueze.\n\nPotrivit agenţiei Europa Press, surse din cadrul Gărzii Civile au precizat că grupul avea colaboratori în România şi ajunsese să exploateze 20 de femei în acelaşi timp. În momentul intervenţiei Gărzii Civile, reţeaua avea 7 românce care erau obligate să se prostitueze şi care erau supravegheate de o prostituată româncă.\n\nOperaţiunea a fost declanşată de un control al Gărzii Civile la un bordel din regiunea Murcia, încă din octombrie 2009, când a fost depistat un grup albanez care se ocupa cu exploatarea sexuală a femeilor de origine română. Pe parcursul anchetei, autorităţile spaniole au colaborat şi cu Biroul Ataşatului de Interne al României în Spania. În urma percheziţiilor, Garda Civilă a confiscat mai multe telefoane mobile, bani, documente falsificate şi 9 kilograme de haşiş. Membrii reţelei se ocupau, potrivit anchetatorilor, şi cu traficul de droguri în zona turistică de pe coasta regiunii Alicante.",
        "label": "Spania"
    },
    {
        "title": "Coslada: Campanie privind veniturile realizate în 2008",
        "content": "Primaria Coslada, în colaborare cu Comunidad de Madrid (Consejería de Hacienda) și Agencia Tributaria, prin intermediul Federației Municipiilor din Madrid, pune la dispoziția CONTRIBUABILILOR CARE DORESC SĂ PREZINTE DECLARAȚIA IRPF, informații și consultanță, începând de la data de 4 mai până la data de 30 iunie 2009, în:\n\nEDIFICIO MULTIFUNCIONAL, Avda Príncipes de España, 22 Etajul III, birourile 14 si 15. \n\n Orar de lucru cu publicul: 9:00 – 14:00 și 15:30 – 17:30 (de luni până vineri, în afara zilelor de sărbătoare).\n\nESTE OBLIGATORIE SOLICITAREA PROGRAMĂRII prin telefon la: 901 223 344 (începând cu 21 aprilie până pe 27 iunie 2009, de la orele 09.00 până la orele 21:00, de luni până vineri). \n\n PROGRAMARE TELEFONICA – serviciu robot 24 de ore: 901 121 224.\n\nPentru mai multe informații : Delegación de Hacienda – telefon : 901 335 533.",
        "label": "Spania"
    },
    {
        "title": "Manifestatie in fata Ambasadei de la Madrid impotriva guvernului Ponta",
        "content": "Asociatia Hispano Romana IntegraMas din Madrid organizeaza duminica, 8 iulie 2012, intre orele 11:00 si 13:00 in fata Ambasadei Romaniei din Madrid, strada Alfonso XIII numarul 157 o manifestatie de protest autorizata, indreptata impotriva ultimelor evenimente antidemocratice grave ce au avut loc in Romania, informeaza asociatia printr-un comunicat de presa.\n\nConsideram ca limitarea atributiilor CCR, schimbarea Avocatului Poporului, presiunile si intimidarile indreptate asupra Justitiei din Romania reprezinta trimiterea democratiei inapoi in epoca totalitarismului comunist.\n\nSolicitam de asemenea demisia Prim Ministrului Romaniei Victor Ponta care in urma acuzatiilor de plagiat a tezei sale de doctorat ce i-au fost aduse atat in presa internationala cat si din tara, intelegem ca este nedemn si imoral sa reprezinte guvernul Romaniei punand totodata intr-o lumina negativa sistemul de invatamant romanesc.\n\nInvitam pe aceasta cale toti romanii din Madrid si din Spania sa participe alaturi de noi la aceasta manifestatie pentru apararea democratiei si imaginii Romaniei in lume. Mentionam ca manifestatia este autorizata de catre Cabinetul de Securitate a Cetatenilor din cadrul Delegatiei Guvernului in Madrid avand numarul de inregistrare 260359/RS din data de 06 iulie 2012.\n\nMai multe informatii puteti obtine la telefonul 0034 644 556 869, prin e-mail aintegramas@yahoo.es sau pe pagina de Facebook Ahr Integra Mas.",
        "label": "Spania"
    },
    {
        "title": "Elev român din Spania - medaliat cu bronz la Chimie",
        "content": "Un tânăr român din Alicante s-a remarcat anul acesta cu rezultate excepţionale la Chimie, reuşind să câştige Medalia de Bronz la cea de-a 14 – a ediţie a Olimpiadei Ibero-Americane de Chimie, organizată în Cuba, La Havana (4 – 10 octombrie). Luca Schneller- Pavelescu Apetrei face parte dintr-o familie stabilită în Alicante şi este fiul doamnei doctor Roxana Apetrei şi a lui Dan Schneller- Pavelescu, arhitect, de origine română. La Olimpiada din Cuba, Luca Schneller-Pavelescu Apetrei a câştigat bronzul într-o competiţie strânsă cu elevi din Argentina, Brazilia, Bolivia, Colombia, Costa Rica, El Salvador, Guatemala, Mexic, Perú, Portugalia, Uruguay, Venezuela şi Spania.\n\nLuca are 18 ani şi anul acesta a câştigat Medalia de Aur la Olimpiada Naţională de Chimie în Spania, desfăşurată în luna aprilie. S-a calificat la Olimpiada Internaţională de Chimie care a avut loc la Cambridge (Anglia) şi acolo a obţinut Menţiunea de Onoare.\n\nLuca Schneller- Pavelescu Apetrei a intrat pe primul loc la Facultatea de Medicina şi este un exemplu pentru tinerii români stabiliţi în străinătate, iar performanţele sale îmbogăţesc palmaresul de medalii ale tinerilor studenţi români.",
        "label": "Spania"
    },
    {
        "title": "Trei românce sechestrate de proxeneți la Salamanca",
        "content": "Poliția a intervenit în urma unui denunț postat pe pagina de internet a instituției, care a fost punctul de pornire în ancheta autorităților.\n\nCele trei românce au fost eliberate din locuințele unde erau ținute cu forța de o familie de compatrioți, care le obliga să se prostitueze. Cercetările au dus la arestarea liderului grupului de proxeneți.\n\nDenunțul preciza că mai multe femei erau exploatate în Salamanca, în diverse locuințe, unde trăiau în condiții foarte rele. Poliția a descoperit că româncele exercitau prostituția obligate, 24 de ore pe zi.\n\nAncheta a demonstrat că organizația de proxeneți își căuta victimele în România, profitând de situația economică dificilă a acestora. Le promitea un loc de muncă decent în Spania, dar, odată ajunse aici, le obligau să întrețină relații sexuale non-stop, până își plăteau așa-numita datorie creată pentru deplasarea în Spania.\n\nProxeneții le controlau pe femei cu mână de fier, nu le permiteau să plece din casă decât în compania unuia dintre ei, care le supraveghea 24 de ore. Pentru a avita controlalele și pentru a nu trezi suspiciuni, organizația schimba deseori locuințele unde victimele prestau servicii sexuale.\n\nDupă arestarea liderului acestui grup, autoritățile au emis ordine de căutare pentru alte două persoane, membri ai organizației, care au fugit din Spania.\n\nPe parcursul anului trecut, Poliția spaniolă a desfășurat peste 200 de operațiuni împotriva traficului de persoane cu scopul exploatării sexuale, în urma cărora au fost identificate peste 500 de victime și au fost reținuți aproape 700 de indivizi.\n\nCampania „Con la trata, no hay trato. Denúncialo”, desfășurată de Poliția Națională din Spania, se desfășoară pe toate canalele, inclusiv pe rețelele de socializare, cu scopul de a sensibiliza societatea față de acest fenomen și de a implica o cât mai mare parte a acesteia în eradicarea lui. Autorităție speră ca mai ales potențialii clienți să fie conștientizați că “serviciile” sunt oferite de victime ale rețelelor care fac trafic de persoane, cu scopul de a le obliga să se prostitueze.\n\nPentru denunțuri, Poliția spaniolă a pus la dispoziție numărul de telefon gratuit 900 10 50 90 și adresa de email trata@policia.es",
        "label": "Spania"
    },
    {
        "title": "PP-DD Spania - comunicat catre romani",
        "content": "Trecand peste implinirea unui an de cand poporul roman, dupa multa asteptare reusea sa aiba prima forta politica curata, democratica si serioasa care sa-l reprezinte, acest pas facand posibila deschiderea portii pentru totdeauna a implinirii viselor a milioane de romani, nazuind catre o Romanie a tuturor cetatenilor sai.\n\nNoi romanii din diaspora am aportat din prima clipa a fauririi PP-DD si pana in prezent sentimente, energie, respect, corectitudine implicandu-ne in construirea unei vieti mai bune, constienti ca SPERANTA moare ultima, nu am tinut cont de timp, resurse, eforturi, dar cu multa rabdare am asteptat momentul in care sa ne putem exprima durerea si dorul fata de locurile in care am ne-am nascut, unde am copilarit, studiat, muncit, acolo unde ne-au ramas familiile si prietenii.\n\nDin dorinta de a creiona o strategie de implementare viabila a proiectelor privitoare la rezolvarea intereselor cetatenilor romani aflati in Spania, in cadrul Congresului din 29.04.2012 organizat in Coslada (Madrid) dl. Eugen Mihalache, responsabil al departamentului „Romanii de pretutindeni” din cadrul PP-DD declara: „Scopul acestei actiuni a fost acela de a intra in contact direct cu romanii care muncesc si traiesc in Spania, de a lua la cunostinta despre situatia concreta in care se afla, dificultatile cu care se confrunta pe diverse planuri si acela de a afla ce doleante au in raport cu statul spaniol si cel roman”.\n\nPe de alta parte in cadrul reuniunilor teritoriale din aceasta toamna ale organizatiilor PP-DD in Spania avute in lunile Septembrie si Octombrie in localitatile San Fernando, Lerida, Alcala de Henares, Ciudad Real, Loeches si Fuenlabrada cu simpatizanti si membrii ai formatiunii politice, secretarul executiv al PP-DD Spania dl. Aurelian Mihai afirma necesitatea infiintarii de noi consulate in Spania fiind vizate localitati cu o insemnata prezenta a comunitatii romanesti, precum si infiintarea de noi departamente astazi inexistente in cadrul acestora, program prelungit de lucru, inclusiv la sfarsit de saptamana, taxe mai mici, anularea unor taxe etc., rezolvarea situatiei repatrierii corpurilor celor care si-au pierdut viata in Spania.\n\nPe langa aceasta s-a accentuat dorinta de implicare a echipei PP-DD Spania in indentificarea si medierea obtinerii locurilor de munca pentru emigrantii romani, dar si aspecte cu privire la respectarea conditiilor laborale.\n\nAceste aspecte esentiale pentru emigrantii romani, dar si multe altele vor fi abordate pe deplin in viitoarea campanie electorala, atunci cand legal se vor putea discuta si analiza rezultatele studiului asupra prezentului si viitorului comunitatii romanesti iberice la care se lucreaza in Spania inca de anul trecut.",
        "label": "Spania"
    },
    {
        "title": "Agresorii bărbatului împușcat la Madrid nu sunt români",
        "content": "Poliția spaniolă se află în căutarea agresorilor care l-au împușcat pe un român, la Madrid, ieri, în plină stradă.\n\nDin informațiile de până acum, ipoteza anchetatorilor este că autorii atacului, produs la primele ore ale dimineții în cartierul San Fermin din Madrid, nu sunt români, așa cum se credea la început.\n\nRomânul, în vârstă de 39 de ani, a fost împușcat în zona inghinală și în piciorul drept, reușind chiar să se deplaseze câțiva pași, până când un vecin a apelat la serviciul 112 Madrid. Incidentul s-a produs după ce victima ar fi avut o altercație cu mai multe persoane, pe stradă, iar după ce au tras cu arma, acestea au fugit.\n\nDin fericire, românul a supraviețuit și, după ce a primiti îngrijiri la spitalul Doce de Octubre, a fost externat în cursul zilei de astăzi.\n\nMotivele disputei nu se cunosc, iar judecătorul a impus secretizarea cazului până la finalizarea anchetei.",
        "label": "Spania"
    },
    {
        "title": "Actele cu care poți să votezi la alegerile din 11 decembrie",
        "content": "Ministerul Afacerilor Externe informează că la alegerile parlamentare din 11 decembrie 2016, cetățenii români cu domiciliul sau reședința în străinătate pot vota în baza următoarelor acte:\n\nCetăţenii români cu REȘEDINȚA în străinătate trebuie să prezinte pe lângă documentele românești și un document oficial emis de statul străin care dovedește stabilirea reşedinţei în acel stat.\n\nRomânii rezidenți în Spania pot să prezinte unul din următoarele documente:\n\n1. certificat de înregistrare ca cetăţean comunitar – NIE „foaia verde” \n\n 2. adeverinţă de înregistrare în Registrul municipal – „empadronamiento” \n\n 3. permis de conducere spaniol \n\n 4. card de sănătate spaniol – „tarjeta sanitaria” \n\n 5. carnet de elev/student eliberat de o instituție de învățământ din Spania \n\n 6. documente care conţin NIE/numărul de identificare al străinului, respectiv: \n\n a) carte de muncă – „vida laboral” \n\n b) certificat de persoană în căutarea unui \n\n loc de muncă – „demanda de empleo” \n\n c) certificat de înscriere la asigurările \n\n sociale – „inscripción en el sistema seguridad social”\n\nTipurile de documente care atestă reședința în fiecare stat se regăsesc aici: http://www.mae.ro/node/39550\n\nMAE precizează că pentru cetățenii români care se află în străinătate pentru a urma un tratament medical, de mai mult de 90 de zile, documentele emise ori avizate de o autoritate medicală, pe plan local, reprezintă dovada de reședință în vederea exercitării dreptului la vot la alegerile parlamentare din 11 decembrie 2016, conform Ordinului 2147/24.11.2016 publicat la 28 noiembrie 2016 în Monitorul Oficial nr. 960.\n\nToate documentele trebuie să fie valabile la data scrutinului, 11 decembrie 2016. \n\n Recomandăm cetățenilor români care votează în străinătate să se informeze din timp cu privire la documentele în baza cărora își vor exercita dreptul de vot la secțiile de votare din afara României.\n\nPentru informaţii suplimentare cu privire la exercitarea dreptului de vot, alegătorii români din străinătate au la dispoziţie Ghidul alegătorului român din străinătate şi materialul informativ „Q&A – Întrebări frecvente referitoare la votul în străinătate” pentru alegerea Senatului şi Camerei Deputaţilor din 11 decembrie 2016, disponibile la linkurile de mai jos: \n\n http://www.mae.ro/sites/default/files/file/anul_2016/2016_alegeri/2016.11.18_ghidul_alegatorului_roman_din_strainatate.pdf \n\n http://www.mae.ro/sites/default/files/file/anul_2016/2016_pdf/2016.11.23_anexa-qa.pdf\n\nTotodată, Centrul de Contact și Suport al Cetățenilor Români din Străinătate dezvoltat de Departamentul Consular al Ministerului Afacerilor Externe oferă cetăţenilor români din afara ţării informaţii despre condiţiile de exercitare a dreptului de vot în străinătate la alegerile parlamentare din anul 2016. Centrul de Contact și Suport al Cetățenilor Români din Străinătate poate fi apelat 24 de ore / 7 zile, la numerele de telefon aparținând misiunii diplomatice/oficiului consular al României din zona de rezidență a fiecărui cetățean român.\n\n(Exemplu: Cetățenii români aflați în zona de competență consulară a Ambasadei României la Madrid pot apela telefonic misiunea diplomatică română la numerele de telefon afișate pe site-ul madrid.mae.ro, apelurile lor fiind redirecţionate către Centrul de Contact și Suport al Cetățenilor Români din Străinătate).",
        "label": "Spania"
    },
    {
        "title": "Dacă ai ales Spania, alege şi primarul!",
        "content": "Dacă îţi pasă de viitorul tău şi al familiei tale în Spania, înscrie-te la vot şi alege primarul din localitatea în care stai.\n\nCetăţenii europeni au dreptul să voteze la alegerile locale din ţara în care trăiesc, pentru simplul motiv că şi ei plătesc impozite, la fel ca ceilalţi cetăţeni şi au dreptul să decidă cum se investeşte banul public.\n\nPeste 80.000 de români au ales deja să voteze la alegerile municipale din Spania! Integrează-te prin vot!\n\nCa să te înscrii în censul electoral nu trebuie decât să completezi o declaraţie la primăria din localitatea în care trăieşti.\n\nNoutate: înscrierea se poate face şi pe internet\n\nVotează la alegerile locale din Spania! E dreptul tău!\n\nZiarul „Românul din Spania” promovează participarea activă a românilor la viaţa socială din Spania.",
        "label": "Spania"
    },
    {
        "title": "Expoziţie de fotografie şi activităţi pentru copiii din Coslada",
        "content": "Cu prilejul Zilei Internaţionale a Copilului, Centrul Hispano-Român din Corredor del Henares a inaugurat Expoziţia de fotografie a lui Cătălin Alexa. Expoziţia cuprinde 24 de fotografii cu copii care, ca şi fotograful, locuiesc în România, de unde artistul a transmis un mesaj pentru publicul expoziţiei sale: “ Să se bucure de viaţă! Să facă din fiecare zi un 1 Iunie! ”\n\nLicenţiat în Geografie, la Universitatea Bucureşti, Cătălin Alexa este, de şase ani, cercetător la Institutul de Etnografie şi Folclor “ C. Brăiloiu ” din Bucureşti. În prezent, Cătălin frecventează cursurile Scolii de Fotografie Poetică, sub tutela cunoscuţilor profesionişti în domeniu, Francisc Mraz şi Gyuri Iliaca. Iese cu multă plăcere pentru fotografie de stradă, se implică foarte serios în cazul fotografiei de eveniment sau de concert, şi preferă stilul fotojurnalistic. În 1925, la Geneva, în cadrul Conferinţei Mondiale pentru bunăstarea copilului, se stabileşte ziua de1 iunie ca Zi Internaţională a Copilului. Tot în aceeaşi zi, consulul chinez din San Francisco a strâns mai mulţi copii orfani chinezi pentru a celebra Festivalul Dragonului. Ziua de 1 iunie a fost aleasă de foarte multe ţări, în special ţările din fostul Bloc comunist, printre care şi România.\n\nTot la Coslada, peste 2.000 de copii din Coslada au participat în cadrul programului de activităţi pe care Aria de Copii le-a organizat în „ El Lago ” în scopul sărbătoririi Zilei Copilului, când se împlinesc 50 de ani de la Declaraţia Drepturilor Copilului.\n\nActivităţile au început la orele 11, într-un cort de 400 de metri pătraţi, cu ateliere educative şi jocuri organizate de către entităţile şi asociaţiile participante. Consiliul pentru protecţia mediului înconjurător a organizat un atelier de educaţie medioambientală, în timp ce Poliţia locală a instalat un circuit de siguranţă rutieră.\n\nAria de Educaţie a realizat ateliere de semne de cărţi şi rame de fotografii, iar Asociaţia de artişti plastici a propus copiilor să picteze pereţii din strada Príncipes de España. Pe parcursul întregii zile au avut loc jocuri infantile, o piscină cu spumă şi spaţii ludice diferenţiate în funcţie de grupurile de vârstă.",
        "label": "Spania"
    },
    {
        "title": "Minore obligate de propia mama sa se prostitueze in Spania",
        "content": "O femeie de nationalitate romana din Malaga a fost arestata de Politia spaniola sub acuzatia ca isi obliga fiicele sa se prostitueze intr-un bordel din regiune. Doua fete gemene minore erau obligate sa se prostitueze in localuri din partea de est a regiunii Malaga si au fost eliberate de Politie tocmai din mainile mamei lor, care avea putere absoluta asupra lor si isi insusea toti banii incasati de la clientii cu care aveau relatii sexuale, informeaza ElMundo.es.\n\nFetele au fost aduse initial din Romania de un compatriot si au fost exploatate in bordeluri din Girona, iar mama impartea jumatate din banii, castigati de minore, cu acesta. \n\n\n\nDupa cateva luni petrecute in regiunea Cataluniei, mama celor doua fete le-a dus in Velez (Malaga), unde a continuat sa le oblige sa se prostitueze. De aceasta data le-a luat si documentele de identitate si le-a facut rost de identitati false ca sa le ascunda varsta in cazul controalelor politiei.\n\nDupa ce a fost arestata mama celor doua fete, MM de 42 de ani, sub acuzatia de trafic de fiinte umane si fals in documente, acestea au fost duse la un centru de minori.",
        "label": "Spania"
    },
    {
        "title": "Isabel Ayuso vrea mai mulți români în Partidul Popular",
        "content": "Românii madrileni care simpatizează Partidul Popular au creat o platformă numită #RumanosconAyuso pentru susținerea formațiunii la următoarele alegeri din 28 mai 2023, când Isabel Díaz Ayuso va fi candidatul PP la conducerea guvernului regional. \n\n Partidul Popular are deja platforme de mobilizare electorală și pentru cetățeni din alte țări din America Latină și de pe alte continente, iar acum își deschide o structura internă creată special de românii din PP.\n\nRumanos con Ayuso este o platformă creată de PP pentru românii din Madrid\n\nSub numele „Rumanos con Ayuso” – Români cu Ayuso, membrii platformei românești din PP Madrid își propun să sprijine acțiunile partidului conservator spaniol în perspectiva alegerilor din luna mai, când românii vor vota la alegerile locale și vor putea influența rezultatele prin numărul considerabil de rezidenți.\n\nNoua platformă a fost constituită pe 22 februarie, la sediul Partidului Popular, la Madrid, iar la prima ședință a grupului „Români cu Ayuso” a participat și Gustavo Eustache, secretarul executiv al Nuevos Madrileños.\n\n„ Este o ocazie extraordinară pentru toți românii din regiunea Madrid care simpatizează cu politica Partidului Popular, să ni se alăture la această platformă. Vrem să fim mai activi și mai vizibili pe plan politic, mai ales că suntem o comunitate importantă. Trebuie să ne facem văzuți cât mai mult, la nivel politic, și de ce nu, să contribuim cu ideile și cu acțiunile noastre pentru a moderniza Madridul. Președinta guvernului regional, doamna Isabel Díaz Ayuso, sprijină participarea activă a românilor la viața politică și din tot ce a făcut până acum la Madrid se vede în mod clar că este președinta tuturor madrilenilor, indiferent de unde provin ”, ne-a declarat Marius Ioan, președintele platformei Rumanos con Ayuso.\n\nRumanos con Ayuso este formată de români din regiunea Madrid\n\nLiderul acestei organizații din cadrul Partidului Popular este unul dintre românii cu cea mai mare vechime în politica spaniolă și a reușit să ocupe până acum și funcții în administrația spaniolă. \n\n Marius Ioan este membru al PP Madrid din 2007, când a debutat ca director de Imigrație și Cooperare Internațională la primăria orașului Torrejón de Ardoz. \n\n După 16 ani de activitate constantă în politica spaniolă, Marius este acum membru în secretariatul Nuevos Madrileños și membru în Comitetul Executiv al PP Coslada, condus de Paco Becerra.\n\nMembrii platformei Rumanos con Ayuso sunt români din Madrid care au fost mereu activi în viața socială și politică a comunității, iar acum așteaptă ca și alți compatrioți care simpatizează cu PP-ul să se alăture acestei organizații. Pentru mulți dintre ei, alegerile din 28 mai 2023 este o ocazie de a le arăta politicienilor spanioli că românii sunt suficient de integrați în societatea spaniolă ca să contribuie și la viața politică.\n\nMai multe informații despre platformă se găsesc aici Rumanos con Ayuso\n\nRomânii por decide rezultatele alegerilor din 52 de localități din regiunea Madrid\n\nPotrivit Institutului Național de Statistică din Spania, în regiunea Madrid sunt 151.067 de cetățeni români, dintre care 78.783 sunt femei și 72.284 bărbați. \n\n Populația regiunii Madrid este de 6.751.251 de persoane, iar comunitatea românească reprezintă 2,24% din total. \n\n Un alt aspect important este faptul că românii constituie deja o comunitate destul de veche și statornică în regiunea Madrid din moment ce 23.606 s-au născut aici.\n\nOrașele în care trăiesc românii din Comunidad de Madrid\n\n26,94% dintre români trăiesc în Madrid (40.705). \n\n 8,67% dintre români trăiesc în Alcalá de Henares (13.098) \n\n 7,17% dintre români trăiesc în Coslada (10.833) \n\n 5,38% dintre români trăiesc în Arganda del Rey (8134) \n\n 5,23% dintre români trăiesc în Torrejón de Ardoz (7902) \n\n 3,23% dintre români trăiesc în Móstoles (4877) \n\n 2,86% dintre români trăiesc în Parla, Madrid. Parla (4321). \n\n 2,55% dintre români trăiesc în San Fernando de Henares (3853) \n\n 2,18% dintre români trăiesc în Fuenlabrada (3293) \n\n 2,13% dintre români trăiesc în Leganés (3214) \n\n 2,03% dintre români trăiesc în Getafe (3072) \n\n 1,82% dintre români trăiesc în Rivas-Vaciamadrid (2748) \n\n 1,75% dintre români trăiesc în Alcorcón (2647) \n\n 1,47% dintre români trăiesc în Mejorada del Campo (2225) \n\n 1,35% dintre români trăiesc în Aranjuez (2046) \n\n 1,18% dintre români trăiesc în Valdemoro (1788) \n\n 1,11% dintre români trăiesc în San Martín de la Vega (1674) \n\n 0,94% dintre români trăiesc în Collado Villalba (1422) \n\n 0,81% dintre români trăiesc în Ciempozuelos (1227) \n\n 0,81% dintre români trăiesc în Colmenar Viejo (1225) \n\n 0,76% dintre români trăiesc în Pinto (1141) \n\n 0,72% dintre români trăiesc în Alcobendas (1091) \n\n 0,64% dintre români trăiesc în San Sebastián de los Reyes (970) \n\n 0,64% dintre români trăiesc în Brunete (967) \n\n 0,62% dintre români trăiesc în Meco (939) \n\n 0,6% dintre români trăiesc în Galapagar (911) \n\n 0,57% dintre români trăiesc în Paracuellos de Jarama (855) \n\n 0,56% dintre români trăiesc în Pozuelo de Alarcón (843) \n\n 0,49% dintre români trăiesc în Las Rozas de Madrid (740) \n\n 0,44% dintre români trăiesc în Velilla de San Antonio (665) \n\n 0,39% dintre români trăiesc în San Agustín del Guadalix (591) \n\n 0,39% dintre români trăiesc în Villanueva de la Cañada (591) \n\n 0,36% dintre români trăiesc în Villanueva del Pardillo (548) \n\n 0,36% dintre români trăiesc în Navalcarnero (539) \n\n 0,33% dintre români trăiesc în Boadilla del Monte (491) \n\n 0,32% dintre români trăiesc în Humanes de Madrid (480) \n\n 0,28% dintre români trăiesc în Algete (423) \n\n 0,27% dintre români trăiesc în Tres Cantos (414) \n\n 0,26% dintre români trăiesc în Arroyomolinos (386) \n\n 0,25% dintre români trăiesc în El Escorial (385) \n\n 0,23% dintre români trăiesc în Villalbilla (351) \n\n 0,22% dintre români trăiesc în Majadahonda (329) \n\n 0,18% dintre români trăiesc în Guadarrama (274) \n\n 0,18% dintre români trăiesc în Valdemorillo (274) \n\n 0,17% dintre români trăiesc în Daganzo de Arriba (262) \n\n 0,14% dintre români trăiesc în Alpedrete (215) \n\n 0,13% dintre români trăiesc în Villaviciosa de Odón (203) \n\n 0,12% dintre români trăiesc în San Lorenzo de El Escorial (185) \n\n 0,1% dintre români trăiesc în Griñón (157) \n\n 0,1% dintre români trăiesc în Torrelodones (157) \n\n Moralzarzal are 92 de români. \n\n Diferența de 14294 persoane se datorează lipsei datelor de la primării.",
        "label": "Spania"
    },
    {
        "title": "Pescuiau masiv cu plase electrice în râul Ebru",
        "content": "Garda Civilă spaniolă a arestat 5 români care practicau pescuitul masiv în râul Ebru cu ustensile electrice și plase uriașe.\n\nAutoritățile au aflat de la cetățeni despre această grupare care ar fi acționat pe tot cursul râului Ebru.\n\nRomânii sunt acuzați că nu respectau normele de pescuit selectiv și că au folosit metode ilegale, care afectează diversitatea ecosistemului din zona râului Ebru.\n\nPescarii foloseau plase de mărime mare, fabricate manual, pe care le conectau la o sursă de energie electrică. Obțineau astfel o captură mare în timp scurt și, implicit, un câștig economic considerabil.\n\nÎn urma anchetei, agenții au descoperit că unul dintre români avea o locuință în apropierea orașului Tortosa, unde avea infrastructura necesară pentru păstrarea materialelor de pescuit și un congelator industrial.\n\nPeștele era ținut în frigider până când urma să fie trimis în România, unde era comercializat. Se apreciază că românii capturau în jur de 400 de kg de pește pe zi.\n\nÎn urma percheziției au fost găsite mai multe ambarcații de divertisment, instrumente electrice pentru pescuit, plase de pescuit mari, precum și peste 400 de kilograme de pește, de diverse specii, depozitat în congelator.\n\nCei cinci arestați, toți cetățeni români, au fost puși la dispoziția Judecătoriei din Tortosa.",
        "label": "Spania"
    },
    {
        "title": "Documentele cu care romanii din Spania pot sa voteze la alegerile din 9 decembrie",
        "content": "Cetatenii romani cu resedinta in Spania isi vor putea exercita dreptul de vot cu ocazia alegerilor legislative din Romania programate pentru ziua de duminica, 9 decembrie 2012, la un numar de 41 de sectii de votare.\n\nAcestea au fost organizate de Ambasada Romaniei de la Madrid si misiunile consulare ale Romaniei din Spania, cu sprijinul deosebit al autoritatilor spaniole. \n\n\n\nEste pentru a doua oara cand diaspora va fi direct reprezentata in Parlamentul Romaniei, iar cetatenii romani rezidenti in Spania vor putea alege intre candidatii inscrisi pentru Camera Deputatilor si Senat, din colegiul uninominal nr. 1 din cadrul circumscriptiei nr. 43.\n\nProgramul de votare in ziua de duminica, 9 decembrie 2012, va fi 07:00 – 21:00 (ora locala).In Madrid capitala cele doua sectii de votare vor fi organizate la sediul Ambasadei Romaniei (din Avda. Alfonso XIII, nr. 157, 28016 Madrid). \n\n\n\nPentru a putea vota, cetatenii romani rezidenti in SPANIA vor trebui sa prezinte un document de identitate romanesc valabil si un document care sa ateste resedinta in Spania.\n\nDocument romanesc valabil – poate fi oricare din urmatoarele:\n\nATENTIE! NU se voteaza cu: (1)Titlu de calatorie, (2) Buletinul de identitate (model vechi cu valabilitate nelimitata) sau (3) Carte de identitate provizorie\n\nCertificat de resedinta pentru cetateni comunitari – Certificado de registro (foaia de culoare verde);\n\nDovada oficiala a depunerii actelor pentru preschimbarea certificatului de cetatean comunitar (resguardo), insotit de certificatul de rezidenta (care se preschimba);\n\nOrice alt document emis de autoritatile spaniole (institutii publice de stat) care sa mentioneze explicit adresa de resedinta a titularului.\n\nIn baza deciziei BEC nr.79/22.11.2012, sectiile de votare din strainatate (in acest caz Spania) nu vor avea sau utiliza urne speciale (mobile).",
        "label": "Spania"
    },
    {
        "title": "România îşi prezintă oferta turistică la Madrid sub semnul \"frunzuliţei\"",
        "content": "Ca în fiecare an, la Târgul de Turism de la Madrid FITUR, unul dintre cele mai mari din lume şi agenţii români de turism speră să capteze, în sfârşit atenţia turiştilor spanioli care, anul trecut, nu au depăşit numărul de 70 de mii.\n\nTârgul de Turism de la Madrid a fost inaugurat, miercuri, 19 ianuarie, de Regina Sofia a Spaniei, care a trecut destul de aproape de standul României, însă nu s-a oprit. Încă din prima zi, responsabilii de turism din toate ţările participante au încercat să capteze atenţia trecătorilor. Belgia şi-a prezentat ciocolata, norvegienii se mândreau cu un urs polar, iar islandezii şi-au adus o lebadă din gheaţă.\n\nConcurenţa principală a României este Bulgaria care nu a pregătit un stand special, dar oferă mai multe pliante în limba spaniolă. Nici Ungaria nu a investit prea mult în această prezenţă la Fitur şi a pregătit un stand mic la care se puteau servi câteva bucate tradiţionale.\n\nStandul României a fost situat între Croaţia, Franţa şi Austria şi a oferit spaţii pentru 15 agenţii de turism din România care speră să atragă cât mai mulţi spanioli, în ciuda preţurilor destul de ridicate care sunt în ţara noastră. Forma standului a fost asemănătoarea cu cea din anii trecuţi, însă de această dată, culoarea neagră a fost probabil, noutatea cea mai evidentă, acompaniată de noul şi controversatul logo al brandului turistic „ România – explore el jardin de los Carpatos „, realizat anul trecut de o firmă din Barcelona.",
        "label": "Spania"
    },
    {
        "title": "Weekend tragic în Spania: Patru români au murit înecați",
        "content": "Doi cetățeni români care munceau în agricultură au murit în regiunea Zaragoza, un tânăr de 29 de ani s-a înecat în Navarra și un alt compatriot și-a pierdut viața în Extremadura.\n\nAu căzut cu mașina într-un bazin cu apă\n\nCei doi români care se aflau la muncă în Ricla, Zaragoza, au murit înecați după ce au căzut cu mașina într-un bazin de acumulare cu apă.\n\nAccidentul s-a petrecut luni, dis-de-dimineață, într-o zonă agricolă, după ce mașina a intrat într-un gard și a căzut într-un bazin cu o adâncime de cel puțin 3 metri.\n\nCorpurile celor doi români au fost găsite a doua zi de agenții de la Garda Civilă, care bănuiesc că victimele au încercat să scape din bazin, dar leziunile suferite și lipsa vizibilității le-au zădărnicit eforturile.\n\nCei doi români erau muncitori sezonieri în agricultură și munceau în localitatea La Almunia de doña Godina. Corpurile lor au fost ridicate de medicii legiști pentru realizarea autopsiei.\n\nTemperaturile au fost extrem de ridicate în timpul weekendului trecut și mulți oameni s-au îndreptat spre locuri de scăldat.\n\nUn alt cetățean român și-a pierdut viața, duminică, în timp ce înota în bazinul de la Villalba de los Barros (Badajoz). \n\n Bărbatul de 45 de ani înota în apele bazinului și la un moment dat a dispărut.\n\nServiciile de urgență au fost alertate la ora 17:45, iar scafandrii au reușit să recupereze corpul neînsuflețit al românului la ora 20.\n\nTânăr de 29 de ani înecat în Navarra\n\nUn alt accident tragic s-a petrecut sâmbătă, la un lac de acumulare din Alloz.\n\nDupă cum a informat pompierii din Navarra, trupul tânărului, a cărui naționalitate nu a putut fi confirmată, dar care avea nume românesc sau moldovenesc, a fost recuperat din apele lacului, Esténoz (Guesalaz).",
        "label": "Spania"
    },
    {
        "title": "Iohannis câștigă detașat în Spania în primul tur",
        "content": "Victor Ponta a fost înfrânt fără drept de apel de Klaus Iohannis în Spania, unde p remierul candidat a obținut un scor de 14%, incomparabil mai mic față de numărul voturilor strânse de PSD în România.\n\nCandidatul Alianței Creștin Liberale, Klaus Iohannis, a fost preferatul electoratului românesc din Spania și a primit 49% din voturile valabil exprimate la cele 38 de secții din peninsulă. 16.527 de români din Spania îl vor pe Klaus Iohannis președintele României, iar pe Victor Ponta l-au votat doar 4783.\n\nPrimul tur al alegerilor prezidențiale arată o clară victorie a candidaților de dreapta și ne aduce câteva suprize: Elena Udrea pe locul 3, urmată de Dan Diaconescu și Monica Macovei. Au fost și 1173 de români care au votat cu Vadim Tudor, iar Tăriceanu a primit încrederea a 658 de votanți. Fostul deputat PDL pentru Diaspora, William Brinza, a atras doar 204 voturi, fiind depășit și de Teodor Meleșcanu (234) sau Gheorghe Funar (242).\n\nClasamentul candidaților în Spania, dupa primul tur al alegerilor prezidențiale din 2 noimebrie\n\nUrmatorul tur al alegerilor prezidențiale va avea loc duminică, 16 noiembrie, iar românii din Spania pot să voteze în cele 38 de secții înființate de MAE. Consulta lista secțiilor de votare și informațiile privind procedura de votare:\n\nAdresele celor 38 de secții de votare din Spania",
        "label": "Spania"
    },
    {
        "title": "S-a deschis un cont pentru repatrierea celor 4 romani morti la Barcelona",
        "content": "O asociatie de sprijin pentru persoanele fara adapost din Barcelona a deschis un cont pentru repatrierea cadavrelor celor 4 romani care au decedat intr-un incendiu in 9 aprilie. Familia de romani traia intr-o baraca, ridicata pe un teren abandonat din cartierul Poblenou din Barcelona. Focul a pornit se pare de la mai multe materiale inflamabile care erau adunate in baraca lor si moartea a fot provocata prin asfixiere cu fum.\n\n„ Repatrierea corpurilor costa cam 5 mii de euro de persoana „, a precizat pentru radioul public spaniol – RNE, citat de ziarul ABC , reprezentantul Asociatiei de Vecini din Poblenou, Manuel Andreu, care a precizat ca familia celor decedati nu-si permite aceasta cheltuiala.\n\nAsociatia a deschis un cont la Catalunya Caixa pentru cei care doresc sa doneze bani pentru repatrierea corpurilor. Se negociaza si cu primaria orasului Barcelona pentru suportarea cheltuielilor de repatriere.",
        "label": "Spania"
    },
    {
        "title": "Preoţii ortodocşi solicită accesul în puşcăriile din Spania",
        "content": "Secretariatul General al Instituţiilor Penitenciare s-a întrunit recent cu reprezentanţi ai Bisericii Ortodoxe Române din Madrid, cu Secretariatul pentru Imigraţie al PSM –PSOE şi cu reprezentanţi din partea autorităţilor locale din Coslada, Alcalá de Henares şi Arganda del Rey, în scopul înlesnirii accesului la practicarea acestei religii de către românii care se află în închisori.\n\nDirectorul general de coordonare teritorială şi măsuri alternative, Virgilio Valero, împreună cu directorul general adjunct de tratament şi gestiune, Concepción Yagüe, au explicat acestora procedurile care trebuie îndeplinite în scopul autorizării miniştrilor de cult , dat fiind că religia ortodoxă nu este prevăzută în acordurile de cooperare semnate de către stat în materie de asistenţă religioasă penitenciară. Printre condiţii se cere dovada faptului că este înscrisă în mod legal în Registrul Entităţilor Religioase al Ministerului Justiţiei.\n\nDe asemenea, a fost scos în evidenţă interesul comun, din partea tuturor părţilor implicate, ca românii care sunt privaţi de libertate să poată primi asistenţă umanitară în plus, pe lângă practica religioasă.\n\nPeste 80% dintre români se declară de religie ortodoxă şi în prezent, există mai mult de 1900 de români în centrele penitenciare spaniole, cu excepţia celor din Cataluña.",
        "label": "Spania"
    },
    {
        "title": "Un marinar roman a murit pe mare la Vigo",
        "content": "Un nou accident de munca provoaca moartea unui roman din Spania. Un barbat in varsta de 38 de ani a murit marti dimineata, in timp ce se afla pe mare pe o ambarcatiune de pescuit in apropierea de coasta regiunii Galitia.\n\nDin primele informatii se pare ca romanul a murit electrocutat pe vasul „Santa Isabel”, iar colegii sai nu au putut sa-l salveze. Ambarcatiunea la bordul careia s-a produs tragedia este un vas pescaresc sub pavilion portughez, care a reusit sa ajunga in portul din Vigo la 12 ore dupa accident.\n\nGarda Civila spaniola a deschis o ancheta pentru a determina cauza exacta a mortii, iar corpul neinsufletit al romanului va fi repatriat, dupa cum scrie cotidianul La Voz de Galicia .\n\nVasul apartine firmei portugheze Antonio Conde Ltd, care a mai fost implicata intr-un accident anul trecut, cand un incendiu a izbucnit pe vasul El Calvao. Atunci nu a fost nimeni ranit, insa patronul nu a scapat de criticile marinarilor sai care asteptau de mai multa vreme salariile.",
        "label": "Spania"
    },
    {
        "title": "O româncă din Spania și-a înscenat răpirea",
        "content": "Ca să scoată niște bani de la prietenul ei spaniol, o tânără din Murcia a pus la cale o răpire care s-a dovedit a fi o înșelătorie.\n\nPatru persoane au fost arestate de poliție după ce a fost descoperită înșelăciunea. Este vorba de trei cetățeni români, acuzați de sechestru de persoană, iar a patra este așa-zisa victimă a răpirii, o tânără de de 28 de ani.\n\nSurse din poliția spaniolă, citate de agenția Europa Press, spun că evenimentele s-au produs în noaptea zilei de 2 iunie, după ce un tânăr spaniol, de origine boliviană, a denunțat la poliție că prietena sa, o româncă, fusese sechestrată de rude.\n\nAșa-zișii răpitori ar fi ținut-o cu forța pe tânără în locuința acestora, din Murcia, și îi ceruseră partenerului spaniol suma de 1000 de euro drept răscumpărare.\n\nPoliția a activat imediat protocolul stabilit în astfel de cazuri și s-a deplasat la locuința „răpitorilor” cu forțe speciale din cadrul Unității de Prevenție și Reacție.\n\nAșa cum se face în astfel de situații a fost blocată strada și a fost evacuată zona din apropierea locuinței unde era ținută ostatec tânăra româncă.\n\nCâțiva polițiști s-au ascuns chiar în spatele mașinii tânărului spaniol care primea constant apeluri telefonice de la „răpitori” și după ce au acordat o sumă pentru răscumpărare acesta s-a deplasat până în fața blocului în care se afla tânăra.\n\nLa un moment dat, unul dintre bărbați, rudă cu victima, a ieșit din bloc împreună cu tânăra pe care o ținea strâns în brațe și o amenința cu un cuțit la nivelul gâtului. În spatele lor se afla alt bărbat, rudă cu victima.\n\nÎntr-un moment în care tânăra a rămas la o oarecare distanță de presupușii agresori, polițiștii au ieșit din furgonetă și i-au imobilizat pe răpitori.\n\nAu fost arestați doi bărbați și o femeie, acuzați de sechestru de persoană, dar victima a declarat apoi la poliție că totul a fost o păcăleală, doar ca să obțină bani de la prietenul ei.\n\nDrept urmare, polițiștii au arestat-o și pe tânăra „răpită” pentru simulare.",
        "label": "Spania"
    },
    {
        "title": "Posibilitatea de a frauda la vot in strainatate, denuntata de un ONG din Spania",
        "content": "Organizația FADERE, Federația asociațiilor de români din Europa, a transmis un comunicat de presă prin care solicită Biroului Electoral Central să revină asupra deciziei din 29 octombrie potrivit căreia și românii din afară Europei pot vota cu cartea de identitate.\n\n„ Această decizie pune în pericol securitatea votului în diaspora făcând posibil votul dublu. De asemenea, cerem tuturor românilor din diaspora să privească cu seriozitate asupra votului și să nu cadă în capcanele celor care îi îndeamnă să voteze de mai multe ori folosind argumentul că în afara țării nu îi poate aresta nimeni sau sub oricare alt pretext. Votul multiplu este o ilegalitate și în țară și în afara ei ”, precizeaza Daniel Țecu, președinte FADERE, care ofera și date de contact pentru semnalarea posibilelor situații de frauda electorală (tel: 0034 644 344 992).\n\nConsulta aici lista Sectiilor de Votare din Spania la Alegerile Prezidentiale 2014\n\nCu ocazia alegerilor pentru Presedintia Romaniei, FADERE a initiat si o campanie de promovare a participarii in diaspora. „ In urma campaniei de sensibilizare a românilor din diaspora de a ieși la vot sperăm ca numărul celor care vor fi prezenți la aceste alegeri să fie cel puțin dublu față de ultimele alegeri prezidentiale din 2009 ”, declară Daniel Țecu, președinte FADERE- Federația asociațiilor de români din Europa.\n\nIncluderea cărții de identitate pe lista documentelor valabile la exprimarea votului in strainatate, in afara UE, a provocat reacții si din partea conducerii Ministerului Afacerilor Externe, care precizeaza ca anterior acestei decizii a BEC, din 29 octombrie, cu cartea de identitate se putea vota în străinătate numai în secţiile de votare organizate în statele UE şi alte state care permit intrarea pe teritoriul lor cu cartea de identitate.\n\nMAE precizeaza ca decizia implica „o serie de consecinţe cu potenţial impact negativ asupra securităţii votului”. Ministerul a trimis deja la secții toate timbrele autocolante cu mențiunea „ Votat ” si nu va putea sa mai trimita altele, in timp util, pentru primul tur al alegerilor prezidentiale.\n\n„ Ministerul Afacerilor Externe semnalează public existenţa unui risc serios de exercitare a votului multiplu în străinătate, ceea ce poate duce la vicierea gravă a corectitudinii întregului proces electoral. MAE solicită instrucţiuni clare de la BEC cu privire la modul în care se va proceda în acele secţii de votare din străinătate la care, pe fondul deciziei BEC menţionate, emisă cu numai trei zile înainte de ziua votării, nu vor putea fi furnizate în timp util timbrele autocolante necesare ”, declară Ministerul Afacerilor Externe al României, printr-un comunicat de presă.\n\nBiroului Electoral Central nr. 101 a decis in 29 octombrie 2014, suplimentar față de actele de identitate prevăzute în decizia BEC nr. 10 D din 15 septembrie 2014, că toți cetățenii români cu domiciliul în România, care în ziua votării se află în străinătate, vor putea vota și pe baza cărții de identitate, cărții de identitate electronice, cărții de identitate provizorie sau a buletinului de identitate. {loadposition publi-in-article}{jathumbnail off}",
        "label": "Spania"
    },
    {
        "title": "Român blocat într-un container de gunoi la Murcia",
        "content": "Localnicii dintr-un cartier din orașul spaniol Murcia au auzit strigăte de ajutor care veneau din interiorul unui container de gunoi subteran.\n\nVecinii din cartierul Vistabella au sunat marți la Poliția Locală, după ce au descoperit că un român ajunsese în interiorul containerului și nu mai putea să iasă.\n\nBărbatul încercase să scoată o pungă cu haine și s-a băgat prin gura unui container care era ingropat în asfalt.\n\nAcțiunea era extrem de periculoasă și românul a avut ghinionul să rămână blocat în gura containerului în timp ce încerca să scape.\n\nDupă mai multe încercări nereușite, polițiștii i-au chemați pe angajații de la firma de salubritate, care nu au avut nici ei ce să facă și l-au evacuat pe prizonier la fel cum fac atunci când se golește gunoiul.\n\nRomânul salvat din gura containerului este un om al străzii, în vârstă de 48 de ani, care era cunoscut în cartierul cu pricina din orașul Murcia. Localnicii spun că nu a creat niciodată probleme.\n\nContainerele subterane sunt relativ noi în orașele din Spania și presupun îngroparea lor în asfalt pentru o igienizare mai bună.\n\nPungile cu resturi se pot introduce printr-o trapă, care are un orificiu foarte mic și care închide automat containerul ca să oprească răspândirea mirosurilor neplăcute.",
        "label": "Spania"
    },
    {
        "title": "VIDEO: Românii care aruncau bancomatele în aer cu „Mama lui Satan”",
        "content": "Garda Civilă spaniolă a arestat o femeie și 3 bărbați de naționalitate română, acuzați de comiterea a cel puțin 5 furturi din bancomate la care au folosit temutul explozibil ”Mama lui Satan”.\n\nAcelași tip de pulbere a fost utilizată de teroriștii islamiști DAESH la atacurile de la Bruxelles, Paris și ulterior la casa din Alcanar, înaintea atentatelor de la Barcelona și Cambrils, din 2017.\n\nRomânii sunt bănuiți că alegeau sedii bancare din zone izolate, în special în provinciile Albacete, Valencia si Cuenca. \n\n Se deplasau în sate cu puțini locuitori și dădeau lovitura noaptea când nu era nimeni în zonă.\n\nGruparea a fost suprinsa in flagrant de agentii Garzii Civile inainte sa arunce in aer un bancomat dintr-un sat din Albacete.\n\nRomânii sunt acuzați ca băgau în bancomate bombe artizanale din triperoxid de triacetonă, TATP sau așa numita ”Mama lui Satan”. Unul dintre suspecți avea pregătire militară și era capabil să mânuiască explozibilul care este cunoscut pentru ușurința cu care se poate inflama.\n\nExplozibilul era introdus cu ajutorul unei palete din lemn, asemanatoare cu cea a unui brutar si detonarea o făceau la zeci de metri distanță după ce conectau cablurile la o baterie de motocicletă.\n\nDupă ce scoteau banii din bancomate, suspecții fugeau înainte să fie descoperiți de poliție.\n\nDaunele provocate de explozii erau atât de mari în unele cazuri încât clădirile aveau nevoie de parapeți de susținere ca să nu se prăbușească.\n\nGruparea a fost prinsa in colaborare cu Europol, care are informații că românii ar fi comis spargeri asemanatoare si in alte tari din Uniunea Europeana precum Germania si Italia.\n\nUn alt suspect este căutat în continuare de autoritățile spaniole care au reusit sa captureze pentru prima data o cantitate de explozibil de acest tip, inainte sa fie detonata.",
        "label": "Spania"
    },
    {
        "title": "Ultima zi de inscriere la vot pentru alegerile europarlamentare din 25 mai 2014",
        "content": "Se incheie perioada de inscriere voluntara in registrul electoral al cetatenilor europeni din Spania care doresc sa voteze la alegerile europarlamentare din 25 mai 2014.\n\nAmbasada României de la Madrid semnalează, printr-un comunicat de presă, cetățenilor români rezidenți în Spania că la 30 ianuarie 2014 se va finaliza termenul pentru înscrierea pe listele autorităților spaniole în vederea exercitării dreptului de vot în scrutinul euro-parlamentar din 25 mai 2014. \n\n\n\nÎn acest context, Ambasada reamintește faptul că, în conformitate cu legislația comunitară în vigoare, cetățenii europeni care și-au stabilit reședința într-un alt stat membru UE, au dreptul de a vota în cadrul alegerilor pentru Parlamentul European organizate de statul de reședință. \n\n\n\nConform Oficiului de Recensământ Electoral spaniol (OCE/ Oficina de Censo Electoral), la 1 octombrie 2013, rezidau în Spania un număr de 2.145.590 de cetățeni UE, între care și cetățeni români. \n\n\n\nCetățenii altor state UE (inclusiv români), rezidenți în Spania și interesați să voteze cu ocazia alegerilor pentru Parlamentul European din 25 mai 2014, din Spania, vor avea la dispoziție următoarele căi pentru a-și manifesta voința de a-și exercita dreptul de vot: \n\n\n\nCetățenii care au primit comunicarea Oficiului de Recensământ Electoral (OCE) vor trebui să completeze și să semneze declarația formală și să o transmită Delegației Provinciale a Oficiului de Recensământ Electoral corespunzător (Delegación Provincial de la Oficina del Censo Electoral). \n\n\n\nÎn plus, persoanele pentru care OCE dispune de NIE (Número de Identidad de Extranjero) își vor putea manifesta intenția de exercitare a votului pe internet la adresa https://sede.ine.gob.es.\n\nCetățenii altor state UE (inclusiv români), rezidenți în Spania care au domiciliul înregistrat (empadronados) și nu au primit comunicarea OCE, își vor putea manifesta voința de vot în Spania la Primăria localității unde domiciliază. \n\n\n\nÎn plus, persoanele care posedă un certificat electronic asociat NIE cunoscut de OCE își vor putea manifesta intenția de vot via internet la adresa https://sede.ine.gob.es.\n\nCetățenii din alte state UE (inclusiv români), rezidenți în Spania care nu sunt înscriși la Registrul municipal de evidență a populației (Padron municipal) vor trebui să se prezinte la Primăria care le corespunde pentru a se înscrie în Registrul de evidență a populației și a exprima voința de a vota în Spania la alegerile pentru Parlamentul European. \n\n\n\nIndiferent de modalitatea aleasă, manifestarea interesului de a vota va trebui să se realizeze până la 30 ianuarie 2014 pentru a avea efect în cazul alegerilor pentru Parlamentul European din 25 mai 2014, din Spania.\n\nMai multe detalii se pot obține la primăriile locale, la Delegațiile provinciale ale OCE, la telefonul 901.101.900 și de pe pagina web www.ine.es. {jathumbnail off}{loadposition publi-in-article}",
        "label": "Spania"
    },
    {
        "title": "Înșală sute de oameni cu numele unei românce",
        "content": "O româncă din localitatea spaniolă Zaragoza trăiește un adevărat coșmar după ce o altă persoană îi folosește identitatea ca să tragă țepe pe internet.\n\nRamona Maria a fost acuzată în mai multe cazuri de înșelăciune, după ce o altă femeie care se dă drept ea oferă electrodomestice la vânzare pe internet.\n\nBanii intră în contul falsei Ramona Maria, dar produsele nu sunt livrate niciodată, iar denunțurile clienților păcăliți ajung la adresa celei adevărate.\n\nUn angajat al unei bănci din Zamora și-a dat seama de modul de operare al falsei Ramona, când aceasta s-a prezentat la ghișeu ca să deschidă un cont, cu toate că exista deja unul deschis pe numele său.\n\nBărbatul a sunat la filiala din Zaragoza și a vorbit la telefon cu adevărata Ramona, reușind astfel să oprească înșelăciunea la timp.\n\nAutoarea înșelăciunilor deschide conturi la diverse bănci din Spania ca să poată obține banii clienților înșelați, înainte ca autoritățile să blocheze operațiunile bancare.\n\nDin păcate, numele româncei a ajuns pe numeroase denunțuri făcute de oameni păcăliți prin această înșelăciune. Ramona a reușit să-și dovedească nevinovăția în majoritatea situațiilor, dar plângerile continuă să apară.\n\nMai mult, Garda Civilă a reținut-o în timp ce-și petrecea vacanța într-un hotel din Huesca și a dus-o în fața judecătorului.\n\nAcesta a eliberat-o imediat după ce Ramona a demonstrat că denunțase deja furtul identității.",
        "label": "Spania"
    },
    {
        "title": "Mărţişorul - \"obicei spaniol\" la Coslada",
        "content": "Primăria din Coslada a împărţit peste 1500 de mărţişoare, la începutul lunii martie, preluând astfel străvechiul obicei al românilor de a sărbători venirea primăverii. Printre activităţile pregătite de către Departamentul de Egalitate de Şanse din cadrul Primăriei din Coslada, cu ocazia sărbătoririi Zilei Internaţionale a Femeii, de 8 martie, angajaţii primăriei au împărţit o dimineaţă întreagă, mărţişoare tuturor cetăţenilor care au trecut prin apropierea sediului primăriei din Coslada. „Cu acest mic obiect de podoabă, tradiţional în România, se urează bun venit sosirii primăverii. În acest fel, pentru prima dată în Coslada s-au împărţit mărţişoare în diferite puncte ale oraşului. Marţişorul, primul vestitor al primăverii, se dăruieşte femeilor ca simbol al prieteniei şi, depinzând de obiceiuri, este compus dintr-un şnur împletit dintr-un fir alb de lana şi unul roşu”, se preciza într-un comunicat al Primăriei Coslada. Iniţiativa a fost o supriză plăcută pentru cei care au primit mărţişoare şi a avut un mare succes din moment ce s-au împărţit mai bine de 1.500. Acţiunea a fost organizată de Asociaţia Femeilor „Femeia” în colaborare cu Consiliul pentru Imigraţie. Potrivit consilierului pe probleme de Imigraţie din cadrul Primăriei Coslada, Charo Arroyo, “România este prezentă în viaţa de zi cu zi a Cosladei şi este foarte important să împărtăşim aceste tradiţii atât de frumoase. Tot ceea ce cunoaştem despre această ţară şi cultura sa este un eveniment pozitiv pentru coexistenţa cetăţenilor şi pentru a putea menţine Coslada ca un exemplu al integrării atât în ansamblul Comunităţii Madridului cât şi în restul Spaniei”. În Coslada trăiesc 7.599 de femei de naionalitate română şi reprezintă 16% din populaţia feminină a oraşului.",
        "label": "Spania"
    },
    {
        "title": "Madrid: Operatiune speciala pentru arestarea a 18 romani",
        "content": "Politia spaniola a arestat 18 romani, acuzati ca au comis mai multe furturi in diverse regiuni din Spania. O parte dintre ei sunt acuzati si de crima si vatamare corporala, dupa ce au ucis un om in timpul unei spargeri. Tintele grupului de hoti erau fermele, casele de tara si depozitele agricole din Madrid si alte regiuni din Spania precum Burgos, Caceres, Toledo, Cuenca, Guadalajara si Ciudad Real.\n\nRomanii actionau noaptea si furau cupru, aluminiu si orice obiecte de valoare, care erau trimise apoi in Romania. In timpul unui furt in localitatea Alcazar de San Juan, membrii gruparii au fost alungati de doi ciobani care stateau peste noapte la o ferma. Ulterior, hotii s-au intors sa fure de la aceeasi ferma si i-au atacat pe cei doi. In urma loviturilor primite, unul dintre ciobani a murit, iar celalalt a suferit rani grave.\n\nPolitia a reusit sa ia urma gruparii datorita furgonetei de culoare alba pe care o folosea in mod frecvent. Anchetatorii au descoperit ca membrii grupului locuiau in zona Madrid si au planificat interventia impreuna cu Grupul de Operatiuni Speciale (GEO). Politistii au descins concomitent in 5 locuinte din cartierul Usera din Madrid si i-au retinut pe membrii gruparii.\n\nJudecatorul a dispus inchiderea a 10 dintre romanii retinuti in cadrul operatiunii. In casele arestatilor s-au gasit numeroase obiecte furate, printre care si mobilul si televizorul ciobanului decedat. Obiectele gasite in urma perchezitiei au fost expuse la Politia din Ciudad Real.",
        "label": "Spania"
    },
    {
        "title": "Ziua Martisorului la Sevilla",
        "content": "Asociatia Romanilor Latini din Sevilla organizeaza Ziua Martisorului si Ziua Primaverii sambata, 2 martie la orele 17, in Bar Integracion din Sevilla, Calle 28 de febrero S/n, poligon Majaraviqu – iesire spre La Rinconada).\n\nColaboreaza Consulatul General al Romaniei la Sevilla, Digi mobil, Integracion radio si reprezentantii din Sevilla de la CEAC Barcelona.\n\nOrganizatorii ii asteapta pe cei care doresc sa petreaca o zi romaneasca de la ora 12.00, iar activitatile oferite de asociatie vor incepe de la ora 18. Intrarea este libera. Va asteptam cu drag la mititei la gratar, bere romaneasca, martisoare si alte surprize placute. Pentru mai multe detalii puteti contacta asociatia la tel. 642.888.899.",
        "label": "Spania"
    },
    {
        "title": "Abonamentele de călătorie plătite în regiunea Madrid pot fi recuperate",
        "content": "Guvernul regiunii Madrid a anuntat ca toate abonamentele de transport plătite pentru perioada afectata de criza sanitara pot fi emise din nou fără costuri.\n\nVicepresedintele guvernului regional, Ignacio Aguado, a precizat ca abonamentele nefolosite pot fi recuperate începând din 6 iulie.\n\nProcedura se va putea face prin pagina web a Directiei de Transport, iar cei care aveau un abonament de 30 de zile, de pilda, vor putea sa realizeze o incarcare pentru aceeasi perioada in care nu au folosit mijloacele de transport in comun.",
        "label": "Spania"
    },
    {
        "title": "Barcelona: A apărut primul partid al românilor din Spania (PIRUM)",
        "content": "Primul partid al românilor din Spania a fost prezentat pe 5 mai la Barcelona. Acesta se numeşte Partidul Iberic al Românilor – PIRUM.\n\nLa eveniment au luat cuvântul preşedintele partidului, Florin Bojor, George Simion (Preşedintele Mişcării „Noii Golani”) şi Corina Ciobanu (Preşedinta Studenţilor Basarabeni din România). Prezentarea partidului este finalitatea unei iniţiative care s-a concretizat mai întîi prin înfiinţarea pe 24 martie 2009, la Barcelona, a unui nou centru cultural românesc, numit Casa România din Catalunia .\n\nAşa cum a precizat şi Florin Bojor, ideea unei case, care să reprezinte România la Barcelona, s-a născut din dorinţa unor români de a crea „ un spaţiu deschis prezentării culturii româneşti ”.\n\nNoul partid a fost înscris deja ca formaţiune politică a românilor la Ministerul de Interne şi apare ca o completare a proiectului cultural Casa România , pentru că fondatorii au considerat că „ acesta trebuie să aibă două braţe: cultura şi politica. De aici am pornit, dintr-o utopie; chiar dacă suntem puţini, credem şi poate acest lucru ne dă forţă să mergem mai departe. Important e să crezi cu adevărat în ceea ce vrei să faci: fapte, şi nu vorbe ”.\n\nLa sfârşitul prezentării noului partid a avut loc un spectacol oferit de Ansamblul Cununa de pe Someş din Transilvania.",
        "label": "Spania"
    },
    {
        "title": "Atac la dozatorul de prezervative",
        "content": "Trei români din orașul spaniol Reus au fost arestați de poliția catalană după ce au furat 300 de prezervative, mai multe vibratoare și alte jucării erotice.\n\nEste vorba de tineri cu vârste între 17 și 20 de ani, din Reus, provincia Tarragona, care au spart un dozator cu produse sexuale.\n\nIncidentul s-a petrecut în data de 8 august, în jurul orei 1 noaptea, iar hoții ar fi încercat să bage întâi mâna prin gaura din fața a mașinii.\n\nRomânii au fost surprinși de o cameră de supraveghere și pot fi văzuți cum încearcă să pătrundă în zona din spatele dozatorului de prezervative.\n\nÎn ciuda faptului că exista o tăbliță care semnaliza prezența unei camere video, unul dintre tineri a sărit peste peretele despărțitor. La scurt timp după aceea a început să le arunce celorlalți mai multe cutii cu produse.\n\nÎn urma furtului au dispărut 300 de prezervative și diverse jucării sexuale în valoare de 1000 de euro.\n\nDupă o scurtă anchetă, agenții i-au arestat pe suspecți, iar unul dintre ei figurează cu antecedente de furt.\n\nPoliția catalană Mossos d’Esquadra a publicat pe Twitter un video în care sunt surprinși tinerii în timp ce pătrund în sala în care se afla instalat dozatorul de prezervative.",
        "label": "Spania"
    },
    {
        "title": "Doi români din Valencia au făcut un copil ca să-l vândă",
        "content": "Doi români, bărbat și femeie, din Valencia se pregăteau să-și vândă fetița nou născută pentru 5000 de euro.\n\nCei doi luaseră legătura prin internet cu posibili cumpărători din România și, potrivit poliției spaniole, aveau de gând să predea copilul la scurt timp după naștere.\n\nAnchetatorii cred că femeia ar fi rămas însărcinată special pentru această tranzacție și a născut singură la Valencia, în timp ce bărbatul se afla în România ca să încaseze un avans în contul tranzacției.\n\nAutoritățile spaniole au aflat de acest caz prin intermediul unor cunoscuți ai perechii, care cunoșteau intențiile părinților de a-și vinde fetița. După naștere, fetița a fost preluată de statul spaniol și a fost internată într-o casă de minori din Valencia.\n\nTatăl copilului, în vârstă de 43 de ani, s-a întors recent din România și a fost arestat în timp ce dădea târcoale centrului de minori în care se afla fetița nou născută. Se pare că intențiile celor doi erau să o ducă pe fetiță în România ca să încheie vânzarea.\n\nJustiția spaniolă îi acuză acum pe cei doi părinți de încălcarea drepturilor familiale și urmează să fie judecați.",
        "label": "Spania"
    },
    {
        "title": "Românii din Spania au „votat” masiv prin neparticipare",
        "content": "Doar 12.090 de români din Spania au dat curs invitației de a participa la alegerile parlamentare de astăzi, 11 decembrie.\n\nPrimele sondaje anunțate la ieșirea de la urne arată o victorie clară a PSD-ului, urmat de PNL și de USR.\n\nSondajele publicate la televiziunile din România nu includ și date din diaspora.\n\nAu fost înființate 53 de secții în majoritatea provinciilor spaniole, dar cele mai multe voturi s-au înregistrat în regiunea Madrid, Valencia, Castellon și Zaragoza.\n\nCea mai vizitată secție a fost cea din Coslada cu 638 de buletine, urmată de Alcalá de Henares cu 579.\n\nSecțiile care au înregistrat cele mai puține voturi exprimate au fost cele din Santiago de Compostela (31), Almendralejo (41) și Albacete (47).\n\nAlegerile au decurs normal, nu s-au înregistrat incidente și singura problemă a unora dintre cei care s-au prezentat la urne a fost faptul că nu aveau documentele spaniole necesare pentru dovedirea rezidenței.",
        "label": "Spania"
    },
    {
        "title": "Bunuri de 3 milioane de euro furate de români în Spania",
        "content": "Poliția spaniolă a arestat 47 de români bănuiți de comiterea a cel puțin 500 de spargeri de locuințe și hale industriale.\n\nAutoritățile au avut nevoie de 600 de agenți de la Poliția Națională și de la Garda Civilă și a folosit elicoptere și efective călare, ca să-i aresteze pe toți suspecții: 47 de români, 5 spanioli și un marocan.\n\nOperațiunea a inclus 39 de descinderi simultane în orașe din regiunile Madrid, Toledo și Cuenca și confiscarea a numeroase bunuri care au fost evaluate la peste 3 milioane de euro.\n\nCa să transporte toate obiectele confiscate, polițiștii au avut nevoie de 3 camioane și 7 furgonete.\n\nOrganizația este acuzată de spargeri în Ciudad Real, Toledo, Madrid, Cuenca, Guadalajara, Cáceres, Segovia, León, Valladolid, Burgos și Palencia.\n\nAnchetatorii cred că gruparea avea în jur de 70 de membri și era condusă de un grup redus de 5 persoane și de un lider autoritar care le impunea celorlalți reguli stricte de conduită.\n\nSuspecții foloseau mai multe mașini pe care le schimbau între ei și aveau un nivel înalt de trai fără să lucreze nicăieri.\n\nPotrivit poliției spaniole, românii se întâlneau în San Fernando de Henares, Torrejón de Ardoz și Coslada ca să stabilească obiectivele și apoi își distribuiau sarcinile.\n\nObiectele furate erau depozitate în diverse garaje și locații deținute de grupare și erau puse în vânzare cu ajutorul unor pagini web.\n\nAnchetatorii cred că hoții se deplasau cu rapiditate și realizau mai multe spargeri pe noapte în diverse provincii.\n\nPrintre obiectele confiscate se află televizoare, calculatoare, camere video, foto, mașini de spălat ñi alte obiecte. De asemenea, agenții au găsit 260.000 de euro și 5 mașini de gamă înaltă.\n\nPoliția spaniolă a publicat un număr de telefon (926 27.79.05 – de luni până vineri de la 10 la 13) la care pot suna persoane păgubite de furturile comise de această organizație ca să identifice obiectele sustrase.",
        "label": "Spania"
    },
    {
        "title": "Românii sunt aşteptaţi să se înscrie la Jocurile Integrării",
        "content": "Comunitatea de Madrid, Comitetul Paralimpic Spaniol, cu sprijinul Guvernului Spaniei şi colaborarea Ambasadei României la Madrid îi invită pe cetăţenii români rezidenţi în Comunitatea de Madrid să participe la Jocurile Integrării care vor avea loc în 13 – 14 iunie. În perioada respectivă, în campusul universitar al capitalei Spaniei vor fi organizate competiţii sportive la 12 discipline: handbal, baseball, fotbal de sală, badminton, rugby 7, volei pe plajă, atletism, tenis de masă, scrimă şi jocuri sportive speciale. Organizatorii spun că participanţii nu trebuie să fie sportivi de performanţă pentru a participa la aceste jocuri ale integrării şi, de asemenea, sunt binevenite şi persoanele cu dizabilităţi fizice. \n\n Pentru a vă înscrie la una dintre competiţiile programate sau pentru a afla detalii despre programul evenimentului accesati pagina web",
        "label": "Spania"
    },
    {
        "title": "Prostituată la 9 ani de propia mamă și de bunică",
        "content": "Poliția spaniolă a aflat de la un cetățean că o familie de români din La Ribera (Valencia) prostituau o minoră.\n\nInvestigațiile ulterioare au confirmat faptul că bunica își oferea nepoata pentru relații sexuale în schimbul unor sume de bani, iar mama minorei era de acord cu acest lucru.\n\nPoliția spaniolă a arestat și un bărbat care se dădea drept bunicul minorei și se ocupa să caute clienți și să încaseze și să predea banii câștigați din această activitate mamei și bunicii.\n\nBărbatul căuta clienți pe străzile din La Ribera (Valencia), în timpul orelor prânzului și după miezul nopții, când erau mai puține persoane.\n\nCei trei adulți au fost închiși pentru prostituție forțată, exploatare sexuală și corupere de minori.\n\nFetița a fost dusă la un centru pentru minori după ce a primit asistență medicală.",
        "label": "Spania"
    },
    {
        "title": "Permisele de munca au revenit, decretul a fost aprobat",
        "content": "Guvernul Spaniei a aprobat decretul privind reactivarea restrictiilor pe piata muncii pentru romani si acesta a intrat deja in vigoare, pentru ca documentul a fost transmis deja Uniunii Europene.\n\nPurtatorul de cuvant al guvernului Zapatero si ministru al Dezvoltarii, Jose Blanco, a anuntat astazi la finalul sedintei de guvern ca a fost reactivata „cerinta unui permis de munca pentru cetatenii romani care vin sa munceasca in Spania, in calitate de angajat (cuenta ajena)”. Guvernul a justificat masura prin doua motive legate de „coordonarea fluxului de intrari cu necesitatile pietei muncii si evitarea situatiilor in care aceste persoane ajung in economia subterana si cad victime abuzurilor si exploatarii”.\n\nMinistrul Jose Blanco a subliniat ca „masura nu-i vizeaza pe cetatenii romani care sunt rezidenti in acest moment in Spania. Se stabilesc limite doar pentru noile intrari si decizia se va aplica, cum este normal, in colaborare cu autoritatile romane”.",
        "label": "Spania"
    },
    {
        "title": "4 ani de coșmar - o femeie şi fetiţa ei, salvate la Girona",
        "content": "Poliţia spaniolă a eliberat o tînără româncă din Spania, victimă a exploatării sexuale şi pe copilul acesteia, de 8 luni. Tânăra a cerut ajutor printr-un mail trimis la adresa trata@policia.es , creată special pentru lupta împotriva traficului de persoane cu scopul exploatării sexuale.\n\nUn comunicat al Poliţiei spaniole arată că victima a fost racolată în România, la vârsta de 16 ani, prin metoda „lover boy”. Timp de patru ani a fost exploatată într-un club de prostituţie din apropierea localităţii catalane Figueres (provincia Girona), abuzată fizic şi psihic.\n\nProxenetul său a lăsat-o însărcinată şi, la scurtă vreme după ce a născut, a obligat-o din nou să se prostitueze, ameninânţând-o că îi va face rău copilului.\n\nTânăra a relatat în e-mailul trimis poliţiei că situaţia sa este foarte gravă, deoarece proxenetul şi familia acestuia o ameninţau continuu pe ea şi pe fetiţa ei, în vârstă de 8 luni.\n\nProxenetul era „ajutat” de familia sa, în special de surorile sale: una controla clubul, iar cealaltă o obliga pe tânăra victimă să desfăşoare sarcinile domestice din casa unde locuiau împreună.\n\nProxenetul a fost reţinut, se mai precizează în comunicat, iar tânăra şi fetiţa ei, eliberate. Femeia a relatat agenţilor că a fost agresată timp de patru ani, că a fost obligată să predea integral câştigurile realizate din prostituţie – aproximativ 300 de mii de euro –, că a fost obligată să le vândă clienţilor cocaină şi că a fost izolată de familia ei, neavând posibilitatea să comunice cu nimeni.\n\nPoliţia spaniolă avertizează că metoda „lover boy” este folosită de cetăţeni români care profită de situaţia economică şi de ignoranţa minorelor în special, care sunt racolate în România. Acestea devin victimele unor relaţii false şi ajung să fie obligate să se prostitueze în Spania.\n\nPoliţia spaniolă desfăşoară o intensă campanie de luptă împotriva exploatării sexuale, în cadrul căriea au fost eliberate, din anul 2013 până acum, peste 700 de victime şi confiscate aproximativ 30 de milioane de euro. Incepând cu anul 2015, campania s-a lărgit pe reţelele de socializare, insistând asupra implicării potenţialilor clienţi ai serviciilor de prostituţie, dar şi pericolului pe care îl reprezintă reţelele de trafic de persoane cu scopul exploatării sexuale.",
        "label": "Spania"
    },
    {
        "title": "Huesca: Triumf românesc la şah",
        "content": "Românul Mihail Marin a câştigat Concursul de Şah Villa de Benasque (Huesca) care a avut loc între 3 şi 12 iulie. La acest turneu, aflat la ediţia cu numărul 29, au participat peste 450 de şahişti, care au jucat după sistemul elveţian de 11 partide. Pe lângă victoria lui Mihail Marin, competiţia a beneficiat şi de prezenţa a două maestre din echipa olimpică a Spaniei, Sabrina Vega şi Mairelys García, care au oferit o sesiune de partide simultane, iar turneul de şah rapid a fost câştigat de Kiril Georgiev.\n\nPartidele finale jucate de român au durat mai mult de 4 ore, însă în cele edin urmă, Mihail Marin s-a impus în faţa celorlalţi finalişti, care au remizat în mai multe rânduri, după partide foarte tensionate de mai multe ore.",
        "label": "Spania"
    },
    {
        "title": "Alicante: Primii străini examinaţi la limba română",
        "content": "Cei 29 de candidaţi care au fost examinaţi în decembrie, la Universitatea din Alicante, pentru ”Atestatul de competenţă lingvistică”, şi-au primit în 6 mai diplomele oficiale care atestă cunoştinţele de limbă română. Diplomele sunt recunoscute de Ministerul Educaţiei din România şi aceasta a fost prima examinare de acest gen petrecută în afara României. Printre studenţii care au primit atestatul sunt şi români şi spanioli.",
        "label": "Spania"
    },
    {
        "title": "Getafe: ”Paștele la iarbă verde”",
        "content": "Pentru ziua Pastelui asociatia CASA de RUMANI A de España a scos toate permisele necesare pt organizarea unei “fieste” tipice in parcul El Lago din Getafe unde au invitat toti trecatorii sa le impartaseasca semnificatia acestei zile atit ca religie cit si ca obiceiuri. S-au nascut multe discutii iar unii dintre noi romanii am aflat lucruri care nu le stiam. Cel mai aprins si infocat grup s-a reunit in jurul Concejalei de Participacion Ciudadana Carmen Duque si a sefei Planului de Imigratie Domitilla Alvarez care practic s-a manifestat ca la o Olimpiada de Datini si Obiceiuri.\n\nDupa ciocnirea oualelor in jurul mititeilor,cirnatilor si a cozonacului a inceput dezbaterea aprinsa. Stiati ca :in unele sate din Bucovina , fetele se duc in noaptea de Inviere in clopotnita si spala limba clopotului cu apa neinceputa. Cu aceasta apa se spala pe fata in zorii zilei de Pasti, ca sa fie frumoase tot anul si asa cum alearga oamenii la Inviere cand se trag clopotele la biserica, asa sa alerge si feciorii la ele.\n\nCa in zona Campulungului , datina se deosebeste prin complexitatea simbolurilor, a credintei in puterea miraculoasa a rugaciunii de binecuvantare a bucatelor. In zorii zilei de duminica, credinciosii ies in curtea bisericii, se asaza in forma de cerc, purtand lumanarile aprinse in mana, in asteptarea preotului care sa sfinteasca si sa bine-cuvanteze bucatele din cosul pascal. In fata fiecarui gospodar este pregatit un astfel de cos, dupa oranduiala stramosilor. In cosul acoperit cu un servet tesut cu model specific zonei sunt asezate, pe o farfurie, simbolurile bucuriei pentru tot anul: seminte de mac (ce vor fi aruncate in rau pentru a alunga seceta), sare (ce va fi pastrata pentru a aduce belsug), zahar (folosit de cate ori vitele vor fi bolnave), faina(pentru ca rodul graului sa fie bogat), ceapa si usturoi (cu rol de protectie impotriva insectelor).\n\nLa Calarasi, la slujba de Inviere, credinciosii aduc in cosul pascal, pentru binecuvantare, oua rosii, cozonoc si cocosi albi. Cocosii sunt crescuti anume pentru implinirea acestei traditii. Ei vestesc miezul noptii: datina din strabuni spune ca, atunci cand cocosii canta, Hristos a inviat! Cel mai norocos este gospodarul al carui cocos canta primul. Este un semn ca, in anul respectiv, in casa lui va fi belsug. Dupa slujba, cocosii sunt daruiti oamenilor saraci.\n\nIn Maramures dimineata in prima zi de Pasti, copiii merg la prieteni si vecini sa le anunte Invierea Domnului. Gazda daruieste fiecarui urator un ou rosu. La plecare, copiii multumesc pentru dar si ureaza gospodarilor „Sarbatori fericite!”\n\nIn Tara Motilor, in noaptea de Pasti se ia toaca de la biserica, se duce in cimitir si este pazita de feciori. Iar daca nu au pazit-o bine, si a fost furata, sunt pedepsiti ca a doua zi sa dea un ospat, adica mancaruri si bauturi din care se infrupta atat „hotii”, cat si „pagubasii”. Daca aceia care au incercat sa fure toaca nu au reusit, atunci ei vor fi cei care vor plati ospatul.\n\nIn Moldova, in dimineata urmatoare dupa noaptea Invierii se pune un oua rosu si unul alb intr-un bol cu apa ce trebuie sa contina monezi, copii trebuie sa si clateasca fata cu apa si sa si atinga obrajii cu oualele pentru a avea un an plin de bogatii.\n\nApoi toata lumea s-a pus pe dans initiindu-i inclusiv pe spanioli in sarbe,hore si batute.In acest timp un alt grup numeros se “bateau” pe terenurile improvizate de volei.Copiii au avut sarcina de a picta cit mai multe oua si a le darui invitatilor , bucatarii improvizati au facut cu greu fata doar cu cele 4 gratare care duduiau de mititei,cirnati si fripturi.Impatimitii de jocul de carti si table au ocupat zona mai umbroasa a parcului unde se pastra si berea rece.Badmintonul la 8 rachete s-a inventat chiar in aceasta zi…\n\nVazind atmosfera creata (care a durat aproape 7 ore ) cele doua invitate de onoare au ajuns astfel la concluzia ca vor vizita cu siguranta Romania daca tot au asemenea “ambasadori” chiar aici in Getafe.Domitilla Alvarez sefa Planului de Imigratie :”Fiul meu a fost anul trecut in Romania si doreste sa isi faca vacanta din nou in tara voastra , atit de mult i-a placut,iar el nu viziteaza de doua ori la rind acelasi loc.Am stabilit cu presedintele asociatiei voastre sa includem un program de vizite culturale in Romania si cred ca v-a fi un succes ,cum de altfel sunt mai toate activitatile care le organizati.”\n\nCarmen Duque-concejala de Participacion Ciudadana:”Am inteles ca acum va amenajati noul sediu al Casei de Rumania de España care deocamdata este un spatiu luat in chirie, sper ca acest lucru sa va motiveze mai mult iar din partea noastra aveti o surpriza,incercam sa va obtinem un teren pentru a va construi propia Casa de Rumania aici in Getafe.Deja i-am cerut lui Valentin Potrivitu presedintele vostru sa inainteze actele in acest sens lucru care l-a facut si asteptam acum sa ne aduca planurile arhitectonice.El ar fi vrut sa fie o surpriza pentru toti dumneavoastra sau mai degraba e superstitios dar eu cum sunt om politic trebuie sa va informez despre acest proiect care il avem in vedere pentru populatia romaneasca din Getafe si nu numai…”",
        "label": "Spania"
    },
    {
        "title": "Autoritatile spaniole comemoreaza moartea celor 4 romani de la Villacanas (Toledo)",
        "content": "Autoritatile din localitatea Villacanas, din regiunea spaniola Toledo, vor dezveli o placa memoriala in amintirea celor 4 romani care au murit acum un an in parcul de distractie.\n\nPlaca memoriala va fi instalata in locul in care s-a produs tragedia, acum un an, la sarbatorile localitatii, cand un brat al unei instalatii s-a desprins in timp balansarii. Trei romani au murit pe loc in urma accidentului, iar a patra victima, o adolescenta a murit la spital. \n\n\n\nTragedia s-a produs in 9 august, in timp ce tinerii se aflau intr-o instalatie numita „Tarantula” care realiza o miscare ampla de pendulare. Unul din bratele instalatiei s-a desprins cu tot cu scaunele pe care se aflau cei 4 romani si s-a izbit de pamant. \n\n\n\nSurse din primarie, citate de ziarul ABC , precizeaza ca autoritatile locale promisesera ca vor comemora moartea tragica a celor 4 cetateni romani. Ceremonia a fost programata sa aiba loc vineri, la ora 21, si vor participa autoritatile locale, rudele victimelor si un reprezentant al Ambasadei Romaniei in Spania. \n\n\n\nPlaca va fi dezvelita pe Calle Quero, in apropierea locului accidentului, si contine urmatorul text: „ Satul Villacanas, in amintirea victimelor accidentului produs in 9 august 2011: Ioan Andrei, Dan Andrei, Dan Teodor Boian, Ancuta Ionela Rus ” (El pueblo de Villacanas, en homenaje a las victimas del accidente ocurrido el 9 de agosto de 2011: Ioan Andrei, Dan Andrei, Dan Teodor Boian, Ancuta Ionela Rus).\n\nA murit tanara romanca ranita in accidentul din parcul de distractii din Villacanas – 5.09.2011",
        "label": "Spania"
    },
    {
        "title": "Popularii din Coslada sprijină dubla cetățenie pentru românii din Spania",
        "content": "Numărul românilor care pot participa la alegerile locale din Spania este mult mai mic, decât cel al rezidenților legali.\n\nEvidența populației din Spania semnalează că există aproximativ 700 de mii de români, în registrul electoral sunt înscriși doar 113 mii.\n\nCei care vor să voteze la alegerile locale în calitate de cetățeni europeni, trebuie să completeze un formular de înscriere în Registrul Electoral.\n\nDe aceea, Partidul Popular din Coslada susține aprobarea dublei cetățenii pentru românii din Spania, ca să poată participa în mod deplin la alegerile din Spania.",
        "label": "Spania"
    },
    {
        "title": "Mesaje împotriva românilor la Huelva",
        "content": "Primarul localității spaniole Bollullos din Huelva a fost nevoit să dea o conferință de presă, ieri, ca să-i liniștească pe localnici după două tentative de sechestrare de minori.\n\nRuben Rodríguez, primarul localității Bollullos Par del Condado din provincia Huelva, a cerut sprijinul cetățenilor pentru elucidarea cazurilor de tentativă de sechestru, dar și prudență în privința zvonurilor care circulă pe rețelele de socializare și pe mobil, după cum scrie cotidianul ABC .\n\n„ Vrem să facem un apel pentru liniștea tuturor cetățenilor și vă asigurăm că a fost pus în mișcare un dispozitiv special de securitate. Comentariile exprimate pe rețelele sociale nu ajută cu nimic, ba mai mult provoacă panică și isterie colectivă ”, a spus primarul localității spaniole cu 14 mii de locuitori.\n\nÎn opinia oficialului spaniol, comentariile exprimate în aceste zile pe rețelele de socializare îndeamnă la „revoltă” împotriva unei comunități de străini, căreia ar aparține presupușii răpitori, referindu-se la români.\n\nPrimarul a subliniat faptul că această informație nu a fost confirmată de poliție și că deocamdată se fac cercetări cu privire la cele două cazuri de sechestrare de copii, care au fost denunțate în ultimele zile.\n\nReprezentantul poliției locale le cere părinților să-și supravegheze copiii și să nu-i lase singuri, dar nici să nu circule cu ei prin afara localității.\n\nPresa locală din Huelva descrie câteva situații relatate de părinți care s-ar fi aflat în situația de a le fi furați copiii. În cele două cazuri denunțate în Bollullos și unul în localitatea El Rocío, un minor ar fi fost înșfăcat de o femeie cu „trăsături din Estul Europei”, care încerca să-l urce într-o dubă de culoare albă.\n\nPotrivit martorilor, în dubă ar mai fi fost o pereche care avea aceleași „trăsături din Est”. \n\n Pe baza acestor informații, acuzațiile la adresa românilor au luat amploare și unele mesaje îndeamnă la o revoltă împotriva compatrioților din zonă.\n\nZvonurile acuzatoare la adresa românilor care sunt suspectați că răpesc minori au fost vehiculate recent și în insulele Canare, unde Garda Civilă a fost nevoită să dea un comunicat oficial care să infirme acuzațiile lansate de localnici.\n\nCitește și „Atenție la românii care fură copii” – alertă pe Whatsapp",
        "label": "Spania"
    },
    {
        "title": "Murcia: Un român a decedat în urma unui accident multiplu",
        "content": "Un tânăr de naţionalitate română a murit şi alţi 4 au fost răniţi într-un accident rutier în care au fost implicate 3 maşini, petrecut în Murcia, în noaptea de vineri spre sâmbătă, 4 septembrie.\n\nŞoferul în vârstă de 22 de ani, conducea un autoturism BMW pe autostrada A30 în zona localităţii Molina de Segura şi se afla în maşină împreună cu alţi doi români de 23 şi 19 ani.\n\nÎn jurul orei 4:30, din cauze încă necunoscute, maşina a ieşit de pe carosabil, în apropierea unui parc industrial şi după ce a lovit parapetul a revenit pe autostradă, răsturnându-se în în mijlocul acesteia. Din spate şi la distanţă mică venea un autoturism Mercedes, în care se aflau doi români de 23 şi 25 de ani, şi care a intrat în BMW-ul răsturnat pe şosea, cei doi ocupanţi ai maşinii suferind răni uşoare.\n\nImediat după impactul dintre primele două autoturisme, o altă maşină le-a lovit pe primele, un FORD Mondeo, condus de un cetăţean spaniol, care a suferit răni uşoare.",
        "label": "Spania"
    },
    {
        "title": "Muncitori români infectați la o fermă din Ávila",
        "content": "Cel puțin 16 cetățeni români au fost depistați cu virusul Sars-Cov-2 la locul de muncă.\n\nMinisterul Afacerilor Externe precizează că Ambasada României la Madrid a fost notificată, la data de 17 august a.c., cu privire la testarea pozitivă pentru infecția cu COVID-19 a unor cetățeni români, lucrători la o fermă din localitatea Madrigal de las Altas Torres, provincia Avila, Comunitatea autonomă Castilla y Leon și a întreprins, în regim de urgență, demersuri pe lângă autoritățile locale pentru a obține informații suplimentare referitoare la identitatea și starea de sănătate a persoanelor afectate.\n\nTotodată, MAE precizează că un reprezentant al Ambasadei României la Madrid s-a deplasat, în cursul zilei de 17 august, la ferma în cauză pentru a discuta cu angajatorul, autoritățile locale, precum și cu cetățenii români în cauză.\n\nPotrivit informațiilor obținute de către Ambasada României la Madrid de la reprezentantul fermei, în total 16 cetățeni români de la ferma în cauză au fost depistați pozitiv cu COVID-19, aceștia aflându-se, în momentul de față, în autoizolare în locuințe puse la dispoziție de angajator.\n\nStarea de sănătatea a persoanelor infectate este bună, acestea fiind asimptomatice sau prezentând simptome ușoare. De asemenea, alți 24 de cetățeni români, contacți direcți ai persoanelor infectate, au fost plasați în autoizolare.\n\nCompania va acoperi drepturile salariale pe perioada autoizolării. Totodată, compania oferă persoanelor infectate și celor aflate în autoizolare sprijinul necesar în vederea achiziționării alimentelor și altor produse de bază bisăptămânal, existând un serviciu de furnizare de astfel de produse.\n\nReprezentanții fermei au menționat faptul că se efectuează testări săptămânale aleatorii în rândul lucrătorilor, iar activitatea va continua cu respectarea condițiilor sanitare. De asemenea, ferma dispune de un centru medical intern care oferă asistență medicală angajaților.\n\nDin contactul cu autoritățile locale, a reieșit că focarul se află în atenția Direcției teritoriale sanitare Avila, care monitorizează evoluția epidemiologică din cadrul fermei.\n\nAmbasada României la Madrid continuă dialogul cu autoritățile spaniole și menține contactul cu angajatorul și cetățenii români, fiind pregătită să acorde asistență consulară, conform competențelor legale și cu stricta respectare a măsurilor adoptate de autoritățile locale în contextul pandemiei de COVID-19.\n\nMAE reamintește că cetățenii români pot solicita asistență consulară la numerele de telefon ale Ambasadei României la Madrid: 0034 642.525.590; 0034 642.525.490; 0034 91 734 4004, apelurile fiind redirecționate către Centrul de Contact și Suport al Cetățenilor Români din Străinătate (CCSCRS) și preluat de către operatorii Call Center în regim de urgență sau la numărul de telefon de urgență al ambasadei: 0034 669.362.202.",
        "label": "Spania"
    },
    {
        "title": "A căzut de la etajul 6 ca să scape de poliție",
        "content": "Un român care își bătea soția la Valencia a ajuns la spital în stare gravă după ce a căzut de la etajul 6 al blocului în care locuia.\n\nBărbatul în vârstă de 25 de ani se certa cu soția lui în vârsă de 20 și vecinii lor au intrat în alertă după ce au auzit ceea ce părea a fi o bătaie în toată regula.\n\nÎn urma apelului făcut la poliția locală, care are sediul la 200 de metri de locul cu pricina, câțiva agenți au venit în grabă la blocul în care avea loc cearta. Au urcat scările și după ce au bătut la ușă nu a deschis nimeni, după cum scrie publicația locală Las Provincias.\n\nPolițiștii au făcut uz de forță și au scos ușa din țâțâni, după care au găsit-o pe femeie singură în interiorul apartamentului.\n\nRomânca prezenta semne de violență și, probabil de frică, le-a spus agenților că era singură și că numai era nimeni altcineva în locuință. Între timp, presupusul agresor a încercat să fugă prin balcon de unde intenționa să sară de la un etaj la altul până jos.\n\nPlanul nu i-a funcționat și a căzut de la etajul 6, după cum declara unul dintre vecini.\n\nTânărul și-a rupt picioarele și încheieturile mâinilor și a suferit răni la mai multe vertebre, dar era conștient în momentul sosirii medicilor. A fost transportat la spital cu o ambulanță și a fost internat în stare gravă.\n\nPolițiștii spun că românul are antecedente penale și că aceasta nu este prima violență de gen de care este acuzat. Mai mult, i-a fost interzis să se apropie de soția sa până la o anumită distanță.\n\nFemeia a fost dusă la un centru sanitar unde a primit asistență medicală pentru leziunile pe care suferise.",
        "label": "Spania"
    },
    {
        "title": "Primarul român Aurel Truță, invitat la masă de regii Spaniei",
        "content": "Între invitaţii regilor Felipe al VI-lea şi Letizia, la dineul oferit cu ocazia vizitei în Spania a preşedintelui Iohannis, a fost şi Aurel Truţă, unicul primar român al unei localităţi spaniole. El ne-a împărtăşit emoţiile pe care le-a trăit la Casa Regală.\n\nAurel Truţă a trăit ieri o zi memorabilă: a fost invitat la masă de regii Spaniei, Felipe al VI-lea şi Letizia, împreună cu alţi români reprezentanţi ai comunităţii care au o activitate deosebită în Spania, personalităţi din lumea artelor sau ştiinţei, integraţi în societatea spaniolă.\n\nCâştigător al alegerilor locale din 24 mai în mica localitate Páramo de Boedo, din provincia Palencia, Aurel Truţă este primul cetăţean român primar în Spania. Cu ocazia vizitei în Spania a preşedintelui Klaus Iohannis, dl. Truţă ne-a spus că momentul de la Casa Regală spaniolă, când regii l-au întrebat cum a câştigat alegerile spaniole, a fost probabil cel mai emoţionant din viaţa lui.\n\n„ A fost o întâlnire extraordinară. Nu m-am aşteptat la o curiozitate atât de mare din partea familiei regale să mă cunoască. Am fost surprins că au ştiut de existenţa mea, ştiau că sunt primul român care conduce o primărie în Spania „, ne-a mărturisit Aurel Truţă.\n\nRegii Felipe al VI-lea şi Letizia l-au întrebat pe primarul român cum a reuşit să câştige alegerile din localitatea spaniolă, iar acesta le-a relatat cum a primit propunerea din partea Partidului Popular şi a acceptat să candideze , contând pe susţinerea majorităţii locuitorilor.\n\nLa recepția oficială organizată de Casa Regală spaniolă, regele Felipe al VI-lea a recunoscut contribuţia românilor la economia spaniolă. În discursul său, şeful statului spaniol a subliniat: „ În ultimii ani, sute de mii de cetăţeni români s-au stabilit în Spania şi au devenit astăzi comunitatea străină cea mai numeroasă din ţara noastră. Prin efortul ei, această comunitate a adus o însemnată contribuţie la dinamismul economiei noastre, fapt care merită să fie pe deplin recunoscut „.\n\nPrimarul Aurel Truță ne-a mai spus că prima invitație de a participa la recepția oferită în cinstea președintelui României a venit chiar de la Casa Regală a Spaniei. „Casa Regală a sunat la primăria noastră din Paramo de Boedo ca să-mi transmită invitația”.\n\nAurel Truță a reușit să ajungă primar într-o comună cu 100 de locuitori din Palencia, după ce a primit majoritatea voturilor localnicilor spanioli. La întâlnirea cu președintele Klaus Iohannis, primarul român i-a înmânat o placă inscripționată din partea primăriei Paramo de Boedo, din Palencia.\n\nPrimarul Aurel Truță: ”Vreau să demonstrez că românii sunt capabili ”\n\nPovestea lui Aurel Truță, primul primar român din Spania",
        "label": "Spania"
    },
    {
        "title": "Româncă ucisă într-un bordel din regiunea Madrid",
        "content": "O femeie în vârstă de 40 de ani a fost găsită moartă și cu semne de violență, vineri după-amiază în interiorul unui club din Coslada (Madrid).\n\nPresa spaniolă citează surse din poliție care susțin că femeia prezenta semne de violență și este posibil să fi fost atacată în afara clădirii, după care ar fi fost ucisă în interior.\n\nPrima alertă a fost transmisă la poliție de un localnic, care a văzut un autoturism BMW alb parcat neregulamentar în fața clubului, vineri dimineață. Polițiștii care au ajuns la fața locului au găsit urme de sânge, iar la prânz, o femeie a apelat secția de poliție spunând că fiica ei, Elena, care lucra în clubul respectiv, nu ajunsese acasă.\n\nAgenții au pătruns la ora 16 în localul de pe Avenida de los Príncipes de España, din Coslada, după ce au obținut autorizația judecătorului și au găsit-o pe victimă dezbrăcată și cu fața desfigurată din cauza loviturilor.\n\nSe presupune că era decedată de 10 ore, iar rezultatele autopsiei indică faptul că femeia a fost lovită cu un obiect contondent în partea dreaptă a feței.\n\nVictima lucra de câteva luni în clubul de noapte din Coslada, iar poliția se află acum în căutarea unor suspecți care ar fi vizitat bordelul în urmă cu câteva zile.\n\nVecinii au semnalat că victima ar fi fost patroana clubului de noapte, iar polițiștii bănuiesc că motivul atacului ar fi putut fi furtul.",
        "label": "Spania"
    },
    {
        "title": "Alcalá de Henares: Românii şi Cervantes protestează împotriva politicii din România",
        "content": "O mână de români protestează periodic în Plaza Cervantes din Alcalá de Henares faţă de acţiunile clasei politice din România. Sub titlul „ Deşteaptă-te române !”, membrii şi simpatizanţii Asociaţiei Culturale de Ajutor şi Integrare a Poporului Român din Alcalá de Henares (ACAIPR) au decis să se adune în ultima duminică din lună pentru a protesta paşnic împotriva politicii româneşti şi împotriva „ situaţiei de uitare a clasei politice româneşti faţă de cetăţenii săi „.\n\nDe la sfârşitul lunii noiembrie, membrii ACAIPR s-au reunit de două ori ca să arate românilor şi spaniolilor care este opinia lor faţă de clasa politică românească actuală.\n\n„ Acest miting nu este doar un act de protest, trebuie să fie un act civil, un angajament al cetăţenilor români din diasporă pentru îmbunătăţirea situaţiei politice din România. Toţi avem o datorie faţă de patria noastră şi politicienii faţă de noi, ca atare trebuie să ne străduim pentru a ajunge la acorduri care să permită îmbunătăţirea vieţii cetăţenilor patriei, atât a celor care locuiesc acolo cât şi a celor care au emigrat. Vrem să atragem atenţia politicienilor noştri, deoarece credem că, dacă nu suntem în stare să schimbăm în bine situaţia economică şi socială şi să eradicăm corupţia, democraţia noastră va fi în pericol iar întoarcerea noastră neviabilă „, preciza preşedintele ACAIPR, Gheorghe Găinar încă de la primul miting.\n\nUrmătoarea întâlnire a celor care sunt nemulţumiţi de politica din ROmânia va avea loc pe 31 ianuarie în Plaza Cervantes din Alcalá de Henares. Iniţiatorii mişcării sunt decişi să continue pentru că „ dacă noi nu ne mişcăm nu o va face nimeni pentru noi „. Dacă iniţiativa românilor pare mai degrabă o luptă cu morile de vânt, nimeni nu o ştie mai bine decât Cervantes sub a cărui statuie se adună aceşti români lună de lună. Deocamdată, geniul limbii castiliene pare să se fi alăturat mişcării românilor, fiind nelipsit de la reuniunile acestora. Până acum aproximativ 30 de persoane au decis să se întâlnească în fiecare lună în centrul oraşului lui Cervantes.",
        "label": "Spania"
    },
    {
        "title": "Românul ucis în bătaie, repatriat cu sprijinul comunităţii",
        "content": "Gigi Muşat (32 de ani), tânărul român care a murit în La Cabrera (Madrid), după ce a fost bătut de 5 persoane, a ajuns în sfârşit în ţară. Imediat după tragedia petrecută în noaptea de 11 septembrie, când aparent fără nici un motiv 5 persoane l-au bătut pe român până când l-au omorât, familia decedatului a fost ajutată de asociaţia de vecini, de prieteni şi de comunitatea românească. Costurile repatrierii ajungeau până la 7 mii de euro, cea mai mare parte a acestor bani fiind necesară pentru acoperirea cheltuielilor de transport.\n\nDatorită implicării companiei aeriene Blue Air, care a oferit familiei transportul gratuit al sicriului până în ţară, fratele şi cumnata lui Gigi Muşat au reuşit să repatrieze corpul neînsufleţit al tânărului, sâmbătă, 19 septembrie. „ Vrem să mulţumim tuturor pentru sprijinul acordat. Fără un asemenea ajutor ne-ar fi fost greu să acoperim toate cheltuielile de repatriere „, ne-a declarat Angelica Muşat, cumnata tânărului ucis în La Cabrera.\n\nDe asemenea, toţi prietenii familiei au făcut chetă în localităţile din zonă ca să strângă bani de la toţi românii pentru repatrierea românului ucis.\n\nGigi Muşat trăia în Spania de 2 ani şi era cunoscut de majoritatea locuitorilor din La Cabrera ca fiind un tânăr muncitor şi liniştit. În noaptea zilei de 11 septembrie el stătea pe o bancă în centrul localităţii împreună cu un prieten, iar 5 tineri, 4 spanioli şi un portughez, i-au luat la bătaie.\n\nAgresorii l-au lovit cu picioarele pe Gigi Muşat până când i-au spart capul şi acesta a decedat la faţa locului.\n\nLa doar după o săptămână de la cele întâmplate evenimentul a ajuns în atenţia presei spaniole şi doar după ce au fost arestaţi principalii suspecţi implicaţi în această crimă.\n\nPotrivit martorilor, cei 5 agresori erau beţi şi proveneau din satele din apropiere. În La Cabrera trăiesc aproximativ 300 de români.",
        "label": "Spania"
    },
    {
        "title": "Orgoliul Gay a fost \"sarbatoare\" si pentru hotii de buzunare",
        "content": "Hotii romani de buzunare au fost depistati de autoritatile madrilene si la manifestatiile organizate recent cu ocazia sarbatorilor homosexualilor din Madrid.\n\nIn cartierul Chueca, centrul festivitatilor organizate cu ocazia festivalului Orgoliul Gay, politia spaniola a depistat mai multe grupuri de romani, de toate varstele care sunt organizati in echipe si care se ocupa cu golirea buzunarelor celor care vin sa petreaca.\n\nPentru ca in fiecare an vin numerosi turisti la aceste festivitati, Politia Locala si Nationala au elaborat un plan de actiuni pentru a combate furturile din buzunare.\n\nPolitistii spanioli si-au dat seama de modul de operare al hotilor romani, care, potrivit ziarului ABC, este similar unei munci in echipa. „Formeaza grupuri de 6 sau 7 persoane si dupa ce unul dintre ei fura obiectul il paseaza imediat altuia, care il da mai departe, pana cand se pierde urma hotului. Deseori, victima nu mai poate face nimic”, marturisesc surse din politia spaniola citate de ABC.\n\nAutoritatile cred ca evenimente precum Orgoliul Gay, cand vin sute mii de oameni la Madrid, este o ocazie deosebita pentru hotii de buzunare care uneori se deplaseaza direct din Romania pentru aceste „ocazii” in care ajung sa comita un numar impresionant de jafuri.",
        "label": "Spania"
    },
    {
        "title": "Romanii din Spania au stat toata ziua la coada ca sa-si voteze Presedintele",
        "content": "Aproximativ 83 de mii de romani au votat in Spania pana la inchidera celor 38 de sectii de votare, cu toate ca timpul de asteptare a ajuns in unele sectii si la 4 ore.\n\nCele mai multe voturi s-au strans la următoarele secții (cifre aproximative):\n\nTimpul de asteptare la sectii a ajuns si la 4 ore\n\nLa majoritatea sectiilor s-a votat intr-un ritm intens pe tot parcusul zilei si inca de l a ora 12:00 se inregistra o afluenta de votanti in permanenta crestere.\n\nDrept urmare au apărut cozilor si a crescut semnificativ timpul de asteptare la cateva din cele 12 sectii de votare organizate de Ambasada Romaniei la Madrid (mai ales Alcala de Henares, Coslada si Arganda del Rey), precum si la alte cateva din sectiile din teritoriu – conform informatiilor primite de la Consulatele care le organizeaza.\n\nIn zona Madrid, presiunea cea mai mare s-a inregistrat la sectia de votare din Alcala de Henares, unde numarul persoanelor care au asteptat sa voteze a crescut constant, ajungandu-se ca la ora 12:00 timpul estimat de asteptare sa fie de 3-4 ore.\n\nAlte sectii de votare care au inregistrat o afluenta foarte ridicata de votanti au fost Coslada (timp de asteptare de cca. 3 ore) si Arganda del Rey (timp de asteptare de cca. 3 ore).\n\nAmbasada Romaniei de la Madrid a precizat ca cele doua sectii din Alcala si Coslada- concentreza in prezent cea mai mare parte a resurselor suplimentare (mai ales personal de sprijin in afara sectiei) trimise de Ambasada pentru depresurizarea sectiilor aglomerate.\n\nPersonalul de sprijin a oferit cetatenilor sprijin pentru pregatirea documentatiei necesare votarii, precum si informatii in timp real asupra sectiilor din imediata vecinatate la care se inregistreaza un timp mediu de asteptare net inferior (mai ales Madrid 3 si Madrid 4 –la Consulat, aflate la doar 10 min. cu transportul in comun de Coslada).\n\nTimpul mediu de asteptare, la ora 12:00, la sectiile de votare din zona Madrid\n\nIn restul Spaniei, la sectiile de votare organizate de celelalte consulate ale Romaniei, afluenta mai mare de votanti se inregistreaza la:",
        "label": "Spania"
    },
    {
        "title": "Patriarhul Bisericii Ortodoxe a ajuns la Madrid",
        "content": "Sute de credincioşi l-au întâmpinat pe Preafericitul Părinte Patriarh Daniel la Biserica Parohiei „Preasfânta Născătoare de Dumnezeu” din Madrid, Spania. Preafericitul Părinte Patriarh Daniel a ajuns, vineri după-amiază, în Spania, unde efectuează timp de 5 zile o vizită canonică, potrivit paginii web a Patriarhiei.\n\nPatriarhul Bisericii Ortodoxe Române a fost aşteptat cu multă căldură de sute de credincioşi la Biserica parohiei „ Preasfânta Născătoare de Dumnezeu ” din Madrid, iar Preasfinţitul părinte Timotei, Episcopul ortodox român al Spaniei şi Portugaliei l-a întâmpinat cu mare bucurie şi a spus: „ Cercetarea Preafericirii Voastre este pentru noi semn dumnezeiesc al milei şi marii milostiviri a Domnului revărsat asupra noastră cei ce am făgăduit să-I dăm Lui toată viaţa noastră. Suntem bucuroşi că în purtarea de grijă a lui Dumnezeu faţă de noi putem trăi aceste zile de har şi de binecuvântare, iar ca Episcop al binecredinciosului popor român din Sfânta Episcopie a Spaniei şi Portugaliei vă dorim să fiţi binevenit în mijlocul nostru Preafericite Părinte ”.\n\nLa rândul său, Preafericitul Părinte patriarh Daniel i-a felicitat pe credincioşii prezenţi pentru munca şi sacrificiul pe care-l fac pentru poporul român, după cum informează Radio TRINITAS, preluat de Patriarhia Română.\n\nDe asemenea, Preafericirea Sa a subliniat importanţa misiunii lor pentru construcţia noii catedrale din Madrid şi pentru Biserica Ortodoxă Română şi a spus: „ Această misiune sfântă nu s-ar putea îndeplini fără ajutorul, susţinea şi contribuţia tuturor credincioşilor parohiei Preasfânta Născătoare de Dumnezeu din Madrid, chemaţi să fie părtaşi la îndeplinirea acestei misiuni. În felul acesta toţi vor deveni ctitori, pururi pomeniţi la sfintele slujbe şi se vor împărtăşi din lumina neînserată a Învierii. Pentru că numai prin jertfa Crucii ne învrednicim de viaţa în Hristos Cel Înviat. Cu ajutorul lui Dumnezeu vom săvârşi slujba punerii pietrei de temelie a viitoarei Biserici Catedrale şi Reşedinţe Episcopale la care vă aşteptăm pe toţi să participaţi, deoarece este un eveniment istoric din viaţa parohiei ”.\n\nPreafericitul Părinte Patriarh Daniel a oferit părintelui Teofil Moldovan Crucea patriarhală pentru activitatea misionară şi rodnică de treizeci de ani desfăşurată în parohia „ Preasfânta Fecioara Maria ” din Madrid. Au mai fost acordate şi diplome de vrednicie pentru cei care contribuie la buna desfăşurare a misiunii Bisericii Ortodoxe Române în parohia „ Preasfânta Fecioara Maria din Madrid ”.\n\nDuminică Preafericitul Părinte Patriarh Daniel va pune la Madrid piatra de temelie pentru noua catedrala a episcopiei Ortodoxe Romane a Spaniei şi Portugaliei.\n\nSlujba de punere a pietrei de temelie la Catedrala din Madrid va avea loc duminică, 18 aprilie, pe parcela dobândită de Parohia „ Prea Sfânta Fecioara Maria din Madrid „, situată între străzile Tubas, Trompetas şi Trombones din districtul LATINA (Ensanche de Carabanchel), la ora 9.\n\nÎn zilele următoare, Patriarhul se va întâlni cu preşedintele Comunităţii Madrid, Esperanza Aguirre, dar şi cu ministrul Justiţiei, Caamaño, cu care probabil va avea discuíi legate şi de recunoaşterea religiei ortodoxe drept confesiune oficială în cadrul legislaţiei spaniole din domeniu. Aceasta este prima vizită a Patriarhului Bisericii Ortodoxe în Spania, o ţară tradiţional catolică, unde de altfel va avea şi întâlniri cu liderii bisericii catolice spaniole. De asemenea, trebuie amintit că multe parohii ortodoxe funcţionează în Spania în spaţii obţinute de la biserica catolică, care a fost foarte deschisă până acum faţă de credinţa ortodoxă a celor peste 800 de mii de români stabiliţi aici.",
        "label": "Spania"
    },
    {
        "title": "Salarii plătite cu 2 luni întârziere la Poşta Română din Spania",
        "content": "Lucrătorii din cadrul Poştei Române din Spania şi-au luat primii bani pe anul acesta de abia în luna martie. Întârzierea s-a produs, se pare, din cauza faptului că reprezentanţii Poştei Române din Spania nu au trimis spre decontare documente pe lunile anterioare, deşi iniţial principalul motiv invocat a fost faptul că schimbarea conducerii instituţiei este ceea ce a provocat această întârziere. Două dintre angajatele Poştei Române din Spania au plecat din firmă după apariţia acestor probleme şi deşi aveau de gând să dea Poşta Română în judecată şi-au primit în cele din urmă banii. „ Eu le înţeleg şi pe ele şi-mi pare rău că erau două angajate bune, însă acum suntem la zi cu plata ”, ne-a declarat directorul Poştei Române în Spania, Daniel Ioniţă. În aceste zile, oficiul Poştei Române din Coslada este închis, în urma plecării celor 2 angajate. \n\n Poşta Română funcţionează în Spania prin intermediul a 6 oficii care au fost deschise din octombrie 2008 şi prin intermediul unui parteneriat cu firma Poşta Rapid S.L., condusă de Daniel Ioniţă. Prin aceste oficii se pot trimite pachete în ţară, iar conducerea Poştei Române a precizat recent, că se va introduce curând şi sistemul de trimiteri de bani.",
        "label": "Spania"
    },
    {
        "title": "Ocolul Europei pe bicicletă",
        "content": "Un român din Bacău a pornit într-o misiune îndrăzneaţă: să traverseze Europa pe biciclet. Anton Duma a ajuns la Sevilla pe 19 ianuarie 2010 după ce a călătorit prin 15 ţări pe două roţi, parcurgând 9.200 km. A plecat din Bacău pe 29 iulie anul trecut şi Toni, aşa cum îi spun prietenii, se uită acum în urmă cu mândrie, când ştie că nu a avut prea mulţi bani pentru a începe această expediţie.\n\n„ Am plecat cu 150 euro din Bacău şi am parcurs deja 9200 km. Nu am murit de foame şi nici de frig pentru că mereu am găsit oameni buni în aproape toate locurile vizitate. Am întâlnit români care erau la muncă în diferite ţări şi care m-au tratat foarte bine, de aceea doresc să le mulţumesc „, ne-a mărturisit Toni înainte să îşi reia călătoria prin Europa, prin cele 15 ţări care îi mai rămân de cutreierat. Cei care doresc să cunoască mai multe detalii despre expediţia băcăuanului pot intra pe adresa www.ciclistroman.com. Următoarea destinaţie a ciclistului român este Portugalia.",
        "label": "Spania"
    },
    {
        "title": "Deputatul William Brinza prevede ridicarea restrictiilor de munca din Spania",
        "content": "Deputatul PDL pentru diaspora, William Brinza, a dat asigurari ca restrictiile de munca pentru cetatenii romani din Spania vor fi eliminate in cel mult trei luni. La randul sau, deputatul PDL a primit asigurari in acest sens de la ambasadorul Spaniei la Bucuresti.\n\nIngrijorat de evolutia situatiei din Spania, unde numarul romanilor care reclama aplicarea legii somajului, dar si problemele privind restrictiile de munca, este in crestere, deputatul William Brinza, l-a convocat in 26 septembrie, la Camera Deputatilor, pe ambasadorul Spaniei la Bucuresti, Estanislao de Grandes Pascual si pe atasatul pe probleme de munca din cadrul misiunii diplomatice spaniole.\n\n„Deputatul Brinza a supus spre analiza decizia guvernului spaniol care a decis sa restranga accesul somerilor de lunga durata la ajutorul de somaj de tip „Renta activa de reinsercion” in cazul in care somerii calatoresc in afara Spaniei. Ambasadorul a dat asigurari ca, in ciuda crizei care afecteaza Spania guvernul aplica legile echidistant pentru toti cetatenii, fie ei spanioli sau romani si se aplica doar celor care stau mai mult de 15 zile in strainatate fara sa anunte la oficiul fortelor de munca de care apartin (INEM) pentru a li se elibera o autorizatie de iesire din tara”, se precizeaza in comunicatul de presa al biroului deputatului Brinza.\n\nPresedintele comisiei William Brinza a solicitat, totodata, sprijin in ceea ce priveste acordarea dublei cetatenii, argumentand numarul foate mare al familiilor mixte romano-spaniole. In context ambasadorul Spaniei a dat asigurari ca va transmite solicitarea guvernului de la Madrid cu precizarea ca aceasta se poate concretiza prin semnarea unui acord intre Spania si Romania.\n\nO alta tema de interes abordata de cei doi ofiali a repezentat-o identificarea solutiilor pentru reducerea somajului in randul romanilor din Spania (potrivit statisticilor spaniole sunt in numar de 920 de mii). In acest sens William Brinza a cerut ambasadorului sprijin pentru a face lobby pe langa firmele spaniole care vin sa investeasca in Romania sa angajeze romani din Spania.\n\nDeputatul a tinut sa multumeasca, partii spaniole, pentru deschiderea pe care statul spaniol o manifesta cu prvire la extinderea cursului de limba cultura si civilizatie romaneasca, prin acordarea de spatii necesare desfasurarii cursurilor.\n\nPartea spaniola a primit cu deschidere propunerile deputatului apreciind interesul constant al acestuia in apararea drepturilor romanilor din Spania. De asemenea a subliniat faptul ca restrictiile de munca vor fi eliminate cel mai tarziu la sfarsitul acestui an. Totodata a precizat ca statul spaniol va sustine extinderea cursului de limba romana in concordanta cu solicitarile Ministerului Educatiei din Romania cu atat mai mult cu cat si Spania doreste mai multe de ore spaniola in tara noastra (potrivit statisticilor spaniole in Romania studiaza 25 000 de elevi si studenti spanioli).",
        "label": "Spania"
    },
    {
        "title": "Un roman a injunghiat doi compatrioti in plina strada la Vigo",
        "content": "Un cetatean roman de 32 de ani a fost retinut de politia din orasul Vigo, dupa ce a injunghiat doi compatrioti. Agresiunea a avut loc in timp ce o multime de oameni sarbatoreau pe strazile orasului promovarea echipei Celta in Primera Division.\n\nAcuzatul, G.M., de 32 de ani, i-ar ranit pe cei doi romani in timp ce acestia se aflau pe strazile orasului, impreuna cu alti suporteri ai echipei locale de fotbal si apoi a luat-o la fuga. Martorii au alertat fortele de ordine care se dirijau circulatia si agentii de politie l-au prins pe roman la scurt timp.\n\nTot cu ajutorul martorilor, politistii au descoperit la radacina unui copac doua cutite de mari dimensiuni pe care agresorul le-ar fi utilizat ca sa comita atacul. Victimele au fost transportate cu ambulanta la spital si au primit ingrijiri medicale de urgenta.",
        "label": "Spania"
    },
    {
        "title": "„Mi-e scârbă de români” - mesaje rasiste la Castellón",
        "content": "Mai multe mesaje rasiste la adresa românilor din Castellón au stat aproape o săptămână pe unul dintre cele mai cunoscute monumente din oraș.\n\nTexte de genul „Români plecați în țara voastră” sau „Mi-e scârbă de români” au fost descoperite recent pe monumentul din parcul Ribalta, dedicat victimelor din 1837 provocate de forțele carliste.\n\nPrimii care au protestat pentru această demonstrație de xenofobie au fost chiar localnicii și vecinii, după cum scrie publicația El Periodico Mediterráneo .\n\nAceștia au condamnat atitudinea câtorva persoane față de românii din localitate și au cerut administrației locale se ia măsuri urgente.\n\nMai mult, unii dintre locuitorii orașului au remarcat faptul că mesajele scrise cu markere sunt o ofensă și la adresa limbii spaniole, din cauza evidentelor greșeli de ortografie.\n\nPrimăria orașului Castellón de la Plana a reacționat ieri și a ordonat să fie șterse mesajele jignitoare adresate românilor din localitate.\n\nPeste 42 de mii de români trăiesc în regiunea Castellón, unde constituie deja o comunitate veche și integrată.\n\nPrimăria orașului Castellón a anunțat că va organiza un performance, în cursul zilei de sâmbătă, iar mai multe organizații vor colabora la un eveniment cultural ca să transforme acest incident într-o lecție despre toleranță.\n\n„Ne-am săturat de atâția români” (video) – o mie de spanioli au protestat la Almendralejo\n\nSenatorul Badea ii face campanie lui Xavi Albiol, primarul xenofob al Badalonei",
        "label": "Spania"
    },
    {
        "title": "Toledo: Roman de 24 de ani gasit mort pe strada",
        "content": "Garda Civila din Toledo a initiat o ancheta privind moartea unui roman de 24 de ani, care prezenta o lovitura la cap. Barbatul a fost gasit mort pe o strada din localitatea Gerindote, in cursul noptii trecute, in jurul orei 4.\n\nTanarul, cu initialele T.N., suferise se pare o lovitura puternica la cap, dupa cum informeaza Europa Press. Anchetatorii presupun ca moartea ar fi putut fi accidentala, dar a fost deschisa oricum o ancheta, iar cauzele exacte ale mortii urmeaza sa fie identificate dupa executarea autopsiei.",
        "label": "Spania"
    },
    {
        "title": "Noua lege pentru romanii din Spania privind dreptul de munca de la 1 ianuarie 2014",
        "content": "Acesta este textul integral al legii privind ridicarea restrictiilor pentru romani in Spania de la 1 ianuarie 2014.\n\nNoua lege pentru romanii din Spania privind dreptul de munca de la 1 ianuarie 2014\n\nInstrucciones SGIE/5/2013, de 17 de diciembre, sobre régimen jurídico aplicable a los trabajadores por cuenta ajena nacionales de Rumania y a sus familiares a partir del 1 de enero de 2014.\n\nEl Tratado de 25 de abril de 2005 de Adhesión a la Unión Europea de la República de Bulgaria y de Rumanía, entró en vigor el día 1 de enero de 2007.\n\nDe conformidad con el Protocolo relativo a las condiciones y al procedimiento de admisión de estos Estados y el Anexo VII del Acta relativa a las condiciones de adhesión y a las adaptaciones de los Tratados en los que se fundamenta la Unión Europea, el Consejo de Ministros adoptó periodos transitorios para la libre circulación de los trabajadores nacionales de estos países mediante Acuerdos de 22 de diciembre de 2006 y de 28 de diciembre de 2007.\n\nMediante Decisión de la Comisión de 11 de agosto de 2011, se autorizó a España a suspender temporalmente la aplicación de los artículos 1 a 6 del Reglamento (UE) núm. 492/2011 del Parlamento Europeo y del Consejo, relativo a la libre circulación de los trabajadores dentro de la Unión, con respecto a los trabajadores rumanos, suspensión que había sido decidida por Acuerdo de Consejo de Ministros de 22 de julio de 2011.\n\nFinalmente, la Decisión de la Comisión de 20 de diciembre de 2012 autorizó a España a ampliar la suspensión temporal citada con respecto a los trabajadores rumanos hasta el 31 de diciembre de 2013.\n\nPróxima a finalizar la etapa transitoria de restricción de la libre circulación de estos trabajadores, esta Secretaría General, en el ejercicio de la función que le corresponde según lo establecido en el artículo 8.3.c).4 del Real Decreto 343/2012, de 10 de febrero, por el que se desarrolla la estructura orgánica básica del Ministerio de Empleo y Seguridad Social, dicta las siguientes Instrucciones:\n\nEl día 31 de diciembre de 2013 finaliza la vigencia de la Instrucción SGIE/3/2012, por la que se prorrogan las Instrucciones SGIE/1/2012, sobre régimen de aplicación a los trabajadores por cuenta ajena, nacionales de Rumanía y sus familiares, aplicables hasta el día 31 de diciembre de 2012.\n\nA partir del 1 de enero de 2014 los nacionales de Rumanía no necesitarán autorización de trabajo para el ejercicio de actividades laborales por cuenta ajena, siéndoles de aplicación, así como a sus familiares, que sean beneficiarios de los derechos de libre circulación y residencia, el régimen previsto en España para los ciudadanos de los Estados miembros de la Unión Europea, de otros Estados parte en el Acuerdo sobre el Espacio Económico Europeo y de la Confederación Suiza, establecido en el Real Decreto 240/2007, de 16 de febrero, sobre entrada, libre circulación y residencia en España de ciudadanos de los Estados miembros de la Unión Europea y de otros Estados parte en el Acuerdo sobre el Espacio Económico Europeo. Ver documento",
        "label": "Spania"
    },
    {
        "title": "Ciocnire pe autostradă la Madrid, provocată de un român",
        "content": "Șoferul de naționalitate română a circulat 5 kilometri pe contrasens pe o autostradă din sudul Madridului, înainte să se tamponeze frontal cu alt autovehicul în care se aflau 4 persoane.\n\nGarda Civila a fost alertată duminică dimineață, la ora 7:10, după ce a fost depistat un autoturism care circula pe contrasens pe autostrada A-4. Agenții au pornit în direcția acestuia, dar la scurt timp a fost anunțat un accident grav, la kilometrul 17.\n\nAutoturismul condus pe contrasens era un Renault Laguna, iar coliziunea s-a produs în apropierea orașului Pinto, cu un autoturism Audi Q7, în care se aflau o femeie și cei trei copii ai săi, două fete de 13 și 27 de ani și un băiat de 22. Toți sunt de naționalitate suedeză și se întorceau din vacanța pe care o petrecuseră într-una din țăile din Nordul Africii.\n\nImpactul a fost atât de puternic, încât autovehiculul Audi, care cântărea aproape 2,5 tone a fost răsturnat, iar mașină condusă de român a fost distrusă total în partea frontală.\n\nRomânul, în vârstă de 30 de ani, a murit la fața locului, iar femeia care se afla la volanul celuilalt autovehicul, Audi Q7, a decedat la spital. Ceilalți trei pasageri din autoturismul care circula regulamentar au suferit răni ușoare și au fost duși la spital.\n\nMedicii care au ajuns la fața locului nu au mai putut face nimic pentru șoferul român care ar fi murit pe loc, potrivit serviciului de Urgență Summa.\n\nAutoturismul Renault Laguna nu aparținea șoferului decedat, care a putut fi identificat cu inițialele F.C., datorită unui permis auto românesc pe care-l avea la el.\n\nAnchetatorii încearcă să afle acum prin ce zonă a pătruns șoferul român pe contrasens, iar primele informații arată că a putut să circule cel puțin 5 kilometri în sens opus. Garda Civilă va încerca să afle dacă românul s-a pierdut sau dacă a intrat intenționat pe sensul contrar cu intenția de a se sinucide.\n\nAgenții spanioli bănuiesc că românul se întorcea de la o petrecere, iar raportul pe care-l vor face medicii în urma autopsiei va stabili dacă acesta a consumat alcool sau droguri.",
        "label": "Spania"
    },
    {
        "title": "Familia lui Gabriel, copilul decedat la Madrid, strange bani pentru repatrierea corpului",
        "content": "Parintii lui Gabriel, copilul roman gasit mort in 4 octombrie, la Madrid, au nevoie de bani pentru repatrierea corpului in Romania.\n\nFamilia Vidrascu a deschis un cont pentru acoperirea cheltuielilor de transport, dupa cum informeaza Europa Press , care citeaza un apropiat al familiei indoliate.\n\nCorpul neinsufletit al lui Gabriel Vidrascu, de 12 ani, a aparut in 4 octombrie, intr-o balta dintr-o mina parasita din apropierea cartierului Vicalvaro, unde locuia.\n\nDupa ce a fost scos din apa, tatal copilului, disparut de 11 zile, Gelu Vidrascu a recunoscut corpul fiului sau. Potrivit Europa Press, ancheta indica faptul ca Gabriel ar fi murit chiar in ziua disparitiei, in 24 septembrie, in urma unui „stop cardiac”.\n\nDisparitia lui Gabriel nu a fost inca explicata, la fel cum nu se cunosc nici circumstantele in care minorul a ajuns in incinta unei mine abandonate de la marginea Madridului, dincolo de soseaua de centura M40, care trece pe langa cartierul Vicalvaro.\n\nParintii copilului au sustinut inca de la inceput ca Gabriel nu ar fi plecat de acasa fara sa spuna si tocmai venise de la scoala, cand a disparut din Parcul Vicalvarada din apropierea locuintei sale. Cu cateva zile inainte de disparitia sa, Gabriel a fost implicat intr-o cearta cu un copil al unei familii de tigani spanioli, care apoi au venit sa ceara socoteala parintilor romani.",
        "label": "Spania"
    },
    {
        "title": "Campania “UE mai aproape de tine” a ajuns la sfârșit",
        "content": "Ambasada României la Madrid a finalizat cea de-a doua ediție a ciclului de reuniuni “UE mai aproape de tine” destinat copiilor de origine română, elevi ai profesorilor coordonatori de limba română – parte a programului de Limbă, Cultură și Civilizație Românească (LCCR) și colegilor acestora din colegii din Comunitatea Madrid.\n\nAnamaria Almăşan, consilier pentru afaceri europene în cadrul Ambasadei României din Madrid, s-a reunit în perioada 27 martie -14 iunie cu peste 550 de copii români și colegii lor de clasă, precum și cu profesorii lor coordonatori. La majoritatea acestor reuniuni au participat și directori ai școlilor respective, iar în unele cazuri reuniunile s-au bucurat și de prezența părinților copiilor. \n\n Ciclul de reuniuni din acest an a început la 27 martie, cu reuniunea de informare organizată la sediul Ambasadei la care au participat profesorii parte a programului LCCR și responsabilii pentru educație și, respectiv, comunicare, din Oficiul Parlamentului European și Reprezentanța Comisiei Europene de la Madrid. \n\n Datorită sprijinului profesorilor de limbă română, ciclul de seminarii „UE mai aproape de tine” s-a derulat în colegii din capitala Madrid (C.P. Blas de Otero), Alcala de Henares (C.P. Juan de Austria și CEIP Emperador Fernando), Arganda del Rey (CEIP Nuestra Señora de la Milagrosa), Arroyomolinos (CP El Torreon), Coslada (C.P. San Pablo și C.P. Seneca), și Torrejon de Ardoz (C.P. Ramón y Cajal). Desfășurate într-o manieră interactivă și contând pe numeroase jocuri și povești din diverse state europene, reuniunile au urmărit apropierea elevilor de valorile şi simbolurile europene. De asemenea, o atenție specială a fost acordată diversității culturale europene şi apartenenţei României la UE. \n\n De asemenea, campania de informare din acest an a inclus și o vizită la Ambasadă a două grupe de elevi însoțiți de Prof. Eleonora Gaspar și Mihaela Ignat, din CEIP Infanta Leonor din San Agustin de Guadalix și respectiv, C.E.I.P. Ciudades Unidas din San Fernando de Henares și C.E.I.P. El Olivar din Rivas Vaciamadrid. \n\n Au fost transmise cărți, broșuri și diverse alte materiale privind Uniunea Europeană și altor colegii și școli parohiale din capitala Madrid, Alcala de Henares, Aranjuez și Boadilla del Monte. \n\n Profesorii români participanți la acest program au fost Florinela Lazăr, Paula Manolache, Mihaela Ispas, Gabriela Soporan, Octavia Iancu, Mihaela Marton, Eleonora Gaspar, Mihaela Ignat, Luminita Iuhoș, Graziela Gavril, Mihaela Gutierez, Mihaela Marin, Ionela Cimpoieru și Odarca Deac. \n\n Ambasada României reiterează şi pe această cale mulțumirile sale şcolilor unde învaţă elevii de origine română pentru deschiderea cu care au întâmpinat inițiativa Ambasadei române, profesorilor coordonatori, precum şi Reprezentanţei Comisiei Europene, Oficiului Parlamentului European, Centrului de Documentare Europeană din Comunitatea Madrid și Centrul de informare Europe Direct Coslada pentru întreg sprijinul acordat și numeroasele materiale privind UE facilitate copiilor. \n\n O fotocronică a celei de-a doua ediții a ciclului “UE mai aproape de tine” este disponibilă pe pagina de Facebook a Ambasadei \n\n https://www.facebook.com/ambasada.madrid",
        "label": "Spania"
    },
    {
        "title": "Un român beat a sărit gardul palatului regal din Mallorca",
        "content": "Agenții de la Garda Civilă de la rezidența de vară a regelui Spaniei „s-au trezit” sâmbătă noapte cu un român care voia să „viziteze” palatul Marivent.\n\nCu toate că era beat criță, românul a reușit să se cațere pe gardul de piatră și să intre în interiorul grădinilor din jurul palatului în care familia regală își petrece, în mod tradițional, vacanța de vară.\n\nBărbatul a fost urmărit tot timpul prin sistemul de supraveghere video de către agenții Gărzii Civile, care l-au reținut, la scurt timp, după ce a călcat în interiorul palatului.\n\nCând i-a văzut pe agenți, românul a părut surprins de prezența forțelor de ordine și a încercat să vorbească cu ei, însă alcoolul îl împiedica să se facă înțeles.\n\n„Știți unde vă aflați”, l-ar fi întrebat unul dintre agenții Gărzii Civile, potrivit Diario de Mallorca, la care bărbatul ar fi spus „Cred că… după uniforme sunteți polițiști”.\n\nRomânul a fost reținut și a petrecut noaptea în arestul Gărzii Civile, care l-a dus dimineață în fața judecătorului sub acuzația de încălcare ilegală a proprietății.\n\nSe pare că și de fața judecătorului, românul ar fi continuat să sufere din cauza alcoolului consumat cu o zi înainte, dar în ciuda greutăților de a se exprima elocvent, a reușit să obțină eliberarea și va fi cercetat în libertate.",
        "label": "Spania"
    },
    {
        "title": "Un spatiu nou pentru Biserica Ortodoxa din Villareal",
        "content": "Romanii ortodocsi din orasul Villareal sunt chemati sa participe, pe 26 iunie, la slujba de sfintire a noului spatiu in care va fi amplasata biserica „Sfantul Ioan Gura de Aur”. Parohia ortodoxa din localitate ofera asistenta spirituala enoriasilor inca din anul 2007, insa locul in care se desfasoara slujbele a devenit, cu timpul, neincapator.\n\n„Spre sfarsitul anului 2010, dupa multe cautari, am gasit un spatiu potrivit pentru a da o forma mai apropiata de o biserica traditionala. Desi ne aflam in timp de criza, darnicia si jertfa credinciosilor a facut posibila amenajarea noului spatiu cu iconostas din lemn sculptat adus din Romania si icoane pictate in stil bizantin. De asemenea, sunt in lucru si icoanele mari ce vor infrumuseta peretii bisericii”, mentioneaza preotul paroh Aurelian Stoica.\n\nDe asemenea, el adreseaza si un indemn romanilor din parohie: „Multumim lui Dumnezeu pentru ajutor si va asteptam in aceasta zi deosebita sa impartasiti cu noi bucuria rugaciunii!”. La slujba de sfintire a noii biserici si la oficierea Sfintei Liturghii este asteptat Prea Sfintitul Parinte Timotei, Episcopul Spaniei si Portugaliei, in fruntea unui sobor de preoti. \n\n Foto: Preotul paroh Aurelian Stoica",
        "label": "Spania"
    },
    {
        "title": "\"O sa va iau pe toti la tinta\" - Romani impuscati de un spaniol",
        "content": "O petrecere romaneasca s-a incheiat azi noapte cu focuri de arma si cu cinci romani si un spaniol raniti, la un restaurant dintr-o localitate din regiunea spaniola Leon.\n\nO familie de romani sarbatorea noaptea trecuta la restaurantul Meson Los Comensales din Ponferrada, in cartierul Fuentesnuevas, iar la 3 dimineata, petrecerea s-a mutat in curtea restaurantului.\n\nLa un moment dat, muzica si dansul au fost intrerupte de focuri de arma trase de la balconul unei case din apropiere.\n\nPresupusul autor al focurilor de arma este P.M.R.J., un cetatean spaniol in varsta de 40 de ani din Fuentesnuevas, care a fost retinut deja de politia spaniola.\n\nLocuinta acestuia se afla langa restaurantul in care avea loc petrecerea la care participau aproximativ 20 de cetateni romani si se pare ca barbatul era deranjat de zgomot.\n\n„Vedeti asta. O sa va iau pe toti la tinta”\n\nPotrivit publicatiei locale Diario de Leon , care-l citeaza pe consilierul local din orasul Ponferrada, Anibal Merayo, barbatul ar fi intrat in restaurant ca sa se planga de galagia pe care o faceau petrecaretii, dupa care ar fi cerut o bere.\n\nAngajatii restaurantului l-au refuzat motivand ca era deja in stare de ebritate, dupa care PMRJ ar fi scos din buzunar un cartus cu alice si ar fi spus: „Vedeti asta. O sa va iau pe toti la tinta”.\n\nDupa aceea a iesit din restaurant si la scurt timp de la balconul locuintei ar fi executat patru focuri cu o arma de vanatoare cu alice.\n\nProiectilele de calibru mic au ranit patru romani care se aflau la petrecere. In urma ranilor suferite in spate si in zona extremitatilor, doua femei de 61 si 27 de ani si doi barbati de 45 si 23 au fost transportati la Spitalul din Bierzo. Dupa ce au primit ingrijiri medicale, cei patru romani au fost externati, iar un altul urma sa fie analizat de un medic specialist pentru o rana in zona fetei.\n\nLa scurt timp dupa ce s-au produs focurile de arma, ceilalti romani, rudele ranitilor, au iesit in fuga din restaurant ca sa-l prinda pe autorul.\n\nS-au indreptat catre locuinta din care se presupune ca s-au efectuat focurile si l-au confundat pe autorul acestora cu un cetatean spaniol care tocmai se intorsese de la munca si isi plimba cainele.\n\nPotrivit publicatiei locale, Diario de Leon , romanii l-ar fi inconjurat pe C.G.F., in varsta de 49 de ani, si au inceput sa-l loveasca pana cand un alt petrecaret i-a strigat si i-a avertizat ca se inseala asupra autorului focurilor de arma.\n\nC.G.F. a fost dus la acelasi spital la care au fost dusi si cei cinci romani si a fost externat in cursul diminetii. Politia spaniola a demarat o ancheta pentru elucidarea cazului.",
        "label": "Spania"
    },
    {
        "title": "Huelva: Scade numarul romanilor la cules de capsuni si portocale",
        "content": "Daca ne obisnuisem ca in aceasta perioada campurile de capsuni sa fie pline de culegatori romani, anul acesta, criza economica a lovit in mod vizibil acest sector in sudul Spaniei.\n\nAnul acesta, pe plantatiile de capsuni din provincia Huelva nu au putut fi contractati decat 500 de muncitori din Romania si Bulgaria. Nu sunt afectati doar romanii, ci si angajatorii spanioli care sunt nevoiti sa respecte limita impusa de guvernul spaniol privind contractarea de straini la campania de cules, ca sa fie angajati spanioli.\n\nDiferenta fata de alti ani este evidenta, mai ales ca in aceasta perioada veneau autobuze cu mii de romani si bulgari. \n\n Criza i-a afectat si pe culegatorii de portocale si mandarine din zona. „Chiar daca anul acesta a fost un an bogat in fructe, la cules sunt un numar mult mai mic de muncitori fata de alti ani”, ne-a precizat Paul Calota, angajator roman din regiune. \n\n\n\n„In alti ani aveam angajati aproape dublu, dar anul acesta nu se poate mai mult de 150 de persoane. Lucreaza intre sase si opt ore pe zi la cules de portocale in provincia de Sevilla si primesc aproximativ 45 euro pe zi. Nu pot sa-mi permit sa angajez mai multi, mi-as fi dorit sa pot contracta mai multe persoane dar si la portocale avem mare concurenta. Multi fermieri spanioli sunt obligati sa angajeze concetateni de-ai lor asa cum le impune guvernul. In Spania totul s-a schimbat, nu mai este ca acum 10 – 15 ani cand am venit noi si familiile noastre”, spune Paul Calota. \n\n\n\nCampania de cules portocale se incheie la jumatatea lunii iunie, iar romanii se intorc acasa la familiile lor cu speranta ca vor reusi sa revina in septembrie la noua campanie agricola.",
        "label": "Spania"
    },
    {
        "title": "Marele premiu „El Gordo” a ajuns și la o româncă din Almeria",
        "content": "Loteria de Crăciun din Spania a împărțit 160 de serii din numărul 79140 și toate biletele au fost vândute în Roquetas de Mar, unde trăiesc mulți români.\n\nIrina Dobraș a cumpărat cel puțin 30 de bilete cu diverse numere la extragerea de Crăciun din acest an, împreună cu soțul ei, de naționalitate spaniolă. și cu alți membri ai familiei. A câștigat 400 de mii de euro, suma care îi revine pentru un „decimo”.\n\n„ Eram la muncă atunci când a avut loc extragerea și bănuiam ceva, pentru că auzisem că a căzut pe aproape, în zona noastră. Când am terminat, soțul mi-a scris că am câștigat El Gordo ”, ne-a povestit Irina, câștigătoarea marelui premiu al Loteriei de Crăciun.\n\nRomânca provine din Satu Mare și dorește să investească în agricultură, împreună cu familia.\n\n„ Sunt foarte emoționată și vom face acum o sărbătorire pe cinste cu toată familia. Nu voi renunța la muncă, dar ne gândim să ne cumpărăm o seră și să investim în agricultură ”, ne-a mai spus Irina, românca premiată cu El Gordo.\n\nLoteria de Navidad este cea mai urmărită extragere din Spania pentru că premiile ajung la peste 15 mii de oameni. Bugetul câștigurilor este de 2,24 de miliarde de euro.",
        "label": "Spania"
    },
    {
        "title": "Trei cranii umane descoperite de un roman la Madrid",
        "content": "Garda Civila spaniola a inceput o ancheta dupa ce un muncitor roman a gasit o punga de plastic cu trei cranii umane in interior. Descoperirea s-a produs, potrivit El Mundo , joi, in jurul orei 15, pe terenul unei ferme din Navalcarnero, unde romanul se afla la munca.\n\nSpecialisti de la Medicina Legala au luat craniile si urmeaza sa determine originea lor si conditiile in care au ajuns pe terenul fermei Santabarbara din Navalcarnero.",
        "label": "Spania"
    },
    {
        "title": "Alcázar de San Juan - Întreceri sportive de Ziua copilului",
        "content": "În Alcázar de San Juan, provincia Ciudad Real, 35 de copii români au sărbătorit ziua de 1 iunie într-un mod cu totul special. S-au întâlnit cu toţii în cel mai mare parc din localitate, Parcul Alces, şi s-au luat la întrecere, concurând la diferite probe, care mai de care mai amuzante. Profesoara de limbă română Angelica Neag i-a organizat, le-a pus la dispoziţie diferite materiale necesare desfăşurării întrecerilor şi le-a înmânat tuturor diplome de participare şi „ premii ” dulci.\n\nParticipanţi au fost atât copiii înscrişi la cursul de limbă, cultură şi civilizaţie românească, dar şi fraţii mai mici şi câţiva prieteni ai acestora. Probe precum săritura cu sacul, mâncatul prăjiturii fără ajutorul mâinilor (cu gura direct din farfurie), muşcatul mărului atârnat de o aţă, ştafeta cu oul purtat în lingură, golirea găleţii de apă cu ajutorul unui pahar dat din mână în mână de către 10 participanţi, înfăşurarea partenerului în hârtie igienică au provocat reacţiile cele mai neaşteptate în rândul micuţilor şcolari. Timiditatea, ruşinea în alegerea unei partenere pentru o anumită probă, entuziasmul şi bucuria din toată inima au fost experimentate pe rând de către fiecare dintre participanţi. De pe margine, părinţii priveau amuzaţi, uneori încurajând, alteori dând indicaţii precise pentru realizarea probelor.\n\nFără îndoială că această sărbătoare nu va fi uitată mult timp de acum înainte de copiii din Alcázar. Săptămâna viitoare va veni rândul elevilor din Herencia să-şi demonstreze abilităţile la aceleaşi probe, în cadrul unei serbări ce va fi şi punctul final al cursului de limbă, cultură şi civilizaţie din acest an şcolar. „ Cel mai important a fost faptul că toţi copiii s-au distrat foarte bine, ne-am amuzat împreună, la fel şi părinţii lor, reprezentând totodată un prilej pentru a se cunoaşte mai bine între ei. S-au cunoscut astfel copii români care acum merg cu copii mai mici, care vor urma aceste cursuri anul următor şi au început să schimbe impresii, să întrebe diferite lucruri în legătură cu ce îi aşteaptă, vor comunica mult mai bine de acum înainte ”, spune profesoara de limba română Angelica Neag.",
        "label": "Spania"
    },
    {
        "title": "Madrid: Gabriel, copilul roman de 12 ani, a fost gasit mort!",
        "content": "Tatal lui Gabriel Vidrascu, copilul de 12 ani, disparut din data de 24 septembrie, a confirmat moartea fiului sau dupa ce a identificat corpul neinsufletit, recuperat joi de politistii spanioli dintr-o balta din interiorul unei mine abandonate.\n\nParintele lui Gabriel, copilul de 12 ani dat disparut de 11 zile, s-a dus la Institutul de Medicina Legala de la Madrid si a identificat corpul, la scurt timp dupa ce a fost scos din apa. „ Politia nu a vrut sa ma lase sa intru, dar cand am intrat am vazut ca era fiul meu „, a spus Ginel Vidrascu pentru Agentia EFE, citata de RTVE.es .\n\nCumnatul sau, Ion Calin, a spus ca tatal lui Gabriel s-a dus la Medicina Legala impreuna cu fratele sau, chiar daca politia le-a spus sa nu se prezinte acolo. Pana la urma, agentii au fost convinsi si l-au lasat sa treaca. „ A spus: Este fiul meu „, a adaugat Ion Calin care a mai zis ca Ginel Vidrascu si-a recunoscut copilul dupa cicatricea de pe nas, dupa culoarea parului si dupa haine.\n\nVerisoara copilului disparut a spus si ea ca tatal si-a recunoscut fiului dupa cicatrice, pentru ca trupul era „deformat si deteriorat”. Dupa identificare, Ginel Vidrascu s-a dus acasa si le-a transmis tuturor, cu mare durere, cumplita vestea.\n\nGabriel Vidrascu era un copil de 12 ani care locuia cu parintii si cei doi frati in cartierul Vicalvaro din Madrid. A disparut in 24 septembrie, in jurul orei 16:30, dupa ce a plecat sa se joace in Parcul Vicalvarada de langa blocul sau. Venise de la scoala si a cerut voie sa iasa la joaca asa cum facea de obicei. Din acel moment nu s-a mai stiut nimic despre el.\n\nCu cateva zile inaintea disparitiei, Gabriel a fost implicat intr-o cearta cu un copil dintr-o familie de tigani spanioli, care apoi au venit inarmati cu bate si cu caini ca sa-i ceara socoteala lui si parintilor sai. Familia lui Gabriel s-a inchis in casa si a chemat Politia. \n\n\n\nDe la disparitia copilului, timp de 11 zile, parintii, prietenii si vecinii din cartier au cautat neincetat prin imprejurimi orice indiciu care ar fi putut duce la descoperirea copilului. Parintii au spus in numeroase randuri ca Gabriel era un copil bun si cuminte, care nu ar fi fugit de acasa si nu ar plecat fara sa zica. \n\n\n\nVestea ca politia a descoperit joi dimineata un cadavru care plutea intr-o balta din apropiere a fost confirmarea celor mai mari temeri ale familiei. Cadavrul se afla intr-o balta creata artificial intr-o rapa dintr-o mina abandonata, situata langa soseaua de centura M-40. De cealalta parte a autostrazii se afla parcul din care a disparut Gabriel. Chiar daca este destul de aproape, mina abandonata este greu accesibila, iar autostrada nu poate fi traversata pe jos. \n\n\n\nOperatiunea de recuperare a corpului a fost dificila, pentru ca peretii rapei erau foarte abrupti, iar membrii echipajului politiei au folosit corzi ca sa traga corpul la margine. Surse din cadrul politiei, citate de ziarul ABC , spun ca actiunea de cautare era concentrata inca sambata trecuta in zona minei abandonate, insa ploile au ingreunat operatiunea. Potrivit aceluiasi cotidian, politia spaniola credea ca baiatul ar fi putut suferi un accident in zona minei abandonata si ca nu ar fi existat probe suficiente in acel moment pentru ipoteza rapirii sau cea a fugii.\n\nDeocamdata, insa, autoritatile de la Madrid nu au oferit detalii privind ancheta si urmeaza sa se faca autopsia corpului in vederea stabilirii cauzei mortii.",
        "label": "Spania"
    },
    {
        "title": "Ministrul Rovana Plumb s-a întâlnit cu Fatima Bañez",
        "content": "Ministrul român al Muncii, Familiei, Protecției Sociale și al Persoanelor Vârstnice, Rovana Plumb, a participat la cel de-al II Forum Internațional privind Politicile Publice de Ocupare, care s-a desfășurat la Madrid în perioada 23-25 iulie.\n\nDemnitarul român a fost însoțit de o delegație a Ministerului Muncii, din care au făcut parte și secretarii de stat Ioana Cazacu și Codrin Scutaru, dar și de Ministrul pentru Românii de Pretutindeni, Bogdan Stanoevici. \n\n În cadrul Forumului, miniștrii din mai multe țări au dezbătut despre politicile publice privind crearea de noi locuri de muncă și combaterea șomajului, inclusiv în rândul tinerilor, și au făcut schimb de bune practici. \n\n Cu ocazia deplasării la Madrid, ministrul Rovana Plumb a avut și o întrevedere bilaterală cu omoloaga sa din Spania, Fatima Bañez, cu care a discutat despre negocierea acordului româno-spaniol din domeniul ocupării, prevăzut a fi semnat în cadrul viitorului summit guvernamental România-Spania. De asemenea, cei doi miniștrii au convenit asupra intensificării coordonări pozițiilor celor două țări în ceea ce privește domeniul ocupării forței de muncă în cadrul Consiliilor europene și s-au angajat să susțină în comun prelungirea și îmbunătățirea schemei de Garanție pentru tineri, precum și excluderea de la calcularea deficitelor nete a politicilor sociale și a măsurilor pentru crearea de noi locuri de muncă pentru tineri. \n\n La începutul vizitei în Spania, miniștrii Rovana Plumb și Bogdan Stanoevici, împreună cu ambasadorul României în Spania, Ion Vâlcu, s-au deplasat în după amiaza zilei de 23 iulie la Alicante pentru a prezenta condoleanțe familiilor îndoliate ale celor 8 victime care și-au pierdut viața în tragicul accident rutier de pe autostrada A7 din sud-estul Spaniei. De asemenea, cei trei demnitari au avut o întrevedere cu autoritățile locale și regionale (delegatul Guvernului, reprezentanți ai Poliției Naționale, Gărzii Civile, Direcției de Trafic, Crucii Roșii și morgii) care au gestionat cazul respectiv. \n\n Ministrul Rovana Plumb a participat de asemenea la sediul Ambasadei la o reuniune cu reprezentanții comunității românești din zona Madridului și provincia Cuenca cu care a abordat subiecte precum necesitatea îmbunătățirii colaborării între instituțiile din cele două țări în ceea ce privește schimbul de informații privind dosarele de pensionare, combaterea muncii la negru și oportunitățile de angajare în România în funcție de locurile de muncă disponibile înregistrate de ANOFM.",
        "label": "Spania"
    },
    {
        "title": "Atelier de jurnalism în provincia Cuenca",
        "content": "Asociația Hispano Română din provincia Cuenca, Spania, organizează în perioada martie- noiembrie 2014 Proiectul România pe unde – atelier de jurnalism pentru elevii români rezidenți în provincia Cuenca.\n\nProiectul este finanțat de către Departamentul Politici pentru Relația cu Românii de Pretutindeni (DPRRP) și se derulează în orașele Tarancón și Cuenca, în colaborare cu prestigiosul post de radio Cadena SER (Radio Tarancón). \n\n “Facilitarea accesului la spaţii de emisie în limbile română și spaniolă la posturile publice de radio și televiziune și sprijinirea realizării de emisiuni și programe de prezentare a realităților din România și din comunitățile românești din Spania reprezintă obiectivul principal al acestui Proiect”, precizează Rareș Cristea, coordonatorul proiectului, prin intermediul unui comunicat. \n\n Proiectul urmărește cultivarea unei atitudini pozitive față de limba maternă și recunoașterea rolului acesteia în dezvoltarea personală și îmbogățirea orizontului cultural, dezvoltarea unei atitudini de empatie culturală și interculturală din partea populației autohtone, manifestarea de interes față de actualitatea românească, muzică, literatură și creația populară românească, față de viața și contribuția culturală a unor personalități aparținând poporului român. \n\n Atelierul de jurnalism vine ca o continuare firească a proiectelor inițiate de Asociația Hispano Română din provincia Cuenca (președinte: d-na Violeta Vartic) în anii anteriori, parte dintre acestea cu finanțare DPRRP. Ultimul dintre acestea, „Limba noastră cea frumoasă – curs de limba si literatura romana”, s-a bucurat de mare succes anul trecut. \n\n Pentru mai multe informații accesați www.facebook.com/Hisparucuenca\n\nFOTO: Atelier de jurnalism la postul de radio Cadena SER",
        "label": "Spania"
    },
    {
        "title": "Record de voturi in Spania pana la ora 18",
        "content": "Numarul romanilor care au votat in sectiile din Spania pana la ora 18 il depaseste deja si pe cel de la referendumul din 29 iulie.\n\nPeste 12000 de cetateni romani si-au exprimat optiunea la alegerile parlamentare din 9 decembrie in Spania, pana la ora 18.\n\nAcelasi numar de participanti a fost si la referendum in iulie, insa la cele 41 de sectii infiintate astazi de MAE mai sunt cateva ore in care se asteapta un numar important de alegatori.\n\nPana la ora 18, la Madrid au votat 984 si la Coslada 1140. In total, in cele 10 sectii din regiunea Madrid, au votat deja 4530.\n\nRomanii din Spania mai pot sa voteze pana la ora 21.\n\nLISTA CU ADRESELE SECTIILOR DE VOTARE DIN SPANIA",
        "label": "Spania"
    },
    {
        "title": "Zeci de copii români din Castellon au mers la colindat",
        "content": "În fiecare an, în preajma Crăciunului şi a Anului Nou, tradiţiile din străbuni reînvie în sufletul românilor din Spania. Zeci şi zeci de copii merg cu „ Moş Ajunul ”, cu „ Steaua „, cu „ Sorcova ” sau cu „ Pluguşorul „, mulţi dintre ei retrăind bucuria anilor trecuţi, când îşi colindau vecinii acasă, în România. Pentru alţi copilaşi români, mai micuţi, anul acesta a fost însă primul în care au participat la frumoasele obiceiuri româneşti de iarnă.\n\nÎn Castellon, cadrele didactice care predau cursuri de Limba română au animat elevii şi i-au pregătit pentru colindat, însoţindu-i la diverse centre româneşti: magazine alimentare, Consulatul României la Castellon, asociaţii româneşti sau la biserică.\n\nUnul dintre cele mai mari grupuri de copii care au mers la colindat a fost cel reunit de profesoara Roxana Anghelache, care predă Limba română la Biroul de Reprezentare al Consiliului Judeţean Dâmboviţa. Micuţii şi-au făcut „încălzirea” chiar la sediul Biroului, unde delegatul judeţean Diana Georgescu le-a răsplătit eforturile după tradiţie, punând în trăistuţele colindătorilor primele dulciuri. Apoi, cei peste 25 de micuţi cu vârste cuprinse între 2 şi 12 ani, însoţiţi şi de părinţi, au bătut la porţile a două magazine româneşti – Poiana Market şi Casa Domnească-, ale Asociaţiei Românilor din Castellon, Valencia şi Alicante şi ale Consulatului României la Castellon, fiind primiţi cu bucurie şi emoţie de către adulţi. După ce şi-au delectat gazdele cu frumoasele colinde româneşti „ Bună dimineaţa la Moş Ajun „, „ Iată, vin colindătorii „, „ Astăzi s-a născut Hristos ” şi „ Am plecat să colindăm ” , copiii au primit mere, nuci şi dulciuri. Din partea Consulatului Român, micuţii colindători au fost răsplătiţi şi cu cărţi de poveşti.\n\n„ Aproape că nu pot exprima în cuvinte bucuria trăită de copii, care au venit echipaţi cu trăistuţe şi căciuliţe de Moş Crăciun. O emoţie deosebit de puternică am simţit şi din partea părinţilor care ne-au însoţit la colindat, multora dintre ei umezindu-li-se ochii cu gândul la vremea copilăriei lor şi la Sărbătorile de acasă „, spune profesoara Roxana Anghelache.",
        "label": "Spania"
    },
    {
        "title": "Crin Antonescu \"fiscalizeaza\" votul diasporei",
        "content": "Liderul Partidului National Liberal, Crin Antonescu, a declarat intr-un interviu recent acordat publicatiei Gazeta Romaneasca din Italia, ca romanii din strainatate ar trebui sa voteze la alegerile din Romania doar daca platesc cel putin un impozit.\n\nCrin Antonescu preciza ca astfel se poate demonstra un minim interes si o legatura clara cu tara natala. „Ne gandim la un sistem in care, pentru cei care nu traiesc pe teritoriul Romaniei, sa conditionam dreptul la vot de plata a cel putin unui impozit in tara, ca e teren, ca e casa, ca e alt tip de venit impozitat”, a declarat Crin Antonescu intr-un interviu acordat publicatiei romanesti din Italia.\n\nMai mult, liderul liberal precizeaza ca votul celor din strainatate influenteaza in mod negativ viata celor de acasa, referindu-se la rezultatul ultimelor alegeri prezindetiale, cand Romania il votase pe Geoana presedinte (potrivit sondajelor de la iesirea de la urne), dar voturile din diaspora au rasturnat situatia. „Plec de la exemplul lui 2009, cand alegerea lui Basescu a fost decisa cu voturile celor din strainatate, dar consecintele nu le suporta acestia, ci romanii din tara. Ceea ce nu mi se pare corect”, a mai spus Crin Antonescu, care precizeaza si faptul ca aceasta pozitie nu determina o decizie finala, dar necesita deschiderea unei dezbateri.",
        "label": "Spania"
    },
    {
        "title": "Consulatul de la Bilbao se deschide pentru cetăţeni",
        "content": "Consulatul General al României la Bilbao, al cărui sediu se afla în stadiu de amenajare, anunţă că din data de 22 februarie 2010 îşi va începe activitatea cu publicul în localul de la adresa: Plaza Circular no. 4, etaj 1, 48001 Bilbao. Program de lucru cu publicul este următorul: Luni, marţi şi miercuri(9:30-14:00 şi 15:30-17:00).\n\nDatele de contact sunt: fax – 944.245.405, e-mail cgrumaniabilbao@telefonica.net . Circumscripţia consulară aflată în responsabilitatea Consulatului General al României din Bilbao include Comunităţile din zona de nord a Spaniei, respectiv: Galicia, Asturias, Cantabria, Ţara Bascilor, Navarra şi La Rioja.",
        "label": "Spania"
    },
    {
        "title": "Romani exploatati de romani in Spania",
        "content": "72 de romani au fost scapati de Garda Civila spaniola din mainile unei retele de compatrioti care ii exploata la munca in Spania, in regiunea Albacete.\n\nPolitia spaniola a arestat 14 romani in Albacete, Villarreal si Castellon, care sunt acuzati ca-i exploatau pe muncitori prin amenintari si ii retineau impotriva vointei acestora.\n\nVictimele erau obligate sa traiasca claie peste gramada in apartamente mici si in conditii insalubre. Romanii locuiau si 30 intr-o casa, iar in una dintre ele si cada din baie servea de pat. \n\n\n\nCand mergeau la munca la agricultura erau tot timpul supravegheati de membrii retelei care ii amenintau in mod constant. \n\n\n\nPotrivit unui comunicat al Garzii Civile, grupul racola persoane interesate sa munceasca in Spania la agricultura prin intermediul anunturilor de mica publicitate.\n\nAsa zisele contracte erau semnate in prezenta unui avocat si prevedeau conditii avantajoase de munca si cazare. \n\n Dupa ce ajungeau in Spania, romanii erau obligati si amenintati sa lucreze fara bani pentru a plati o presupusa datorie de 600 de euro, care insemna costul obtinerii certificatului comunitar (NIE) \n\n\n\nInvestigatiile au fost demarate in luna august 2011 dupa ce o ruda a unuia dintre muncitorii exploatati a depus o plangere la politie. \n\n Operatiunile politiei spaniole s-au derulat impreuna cu DIICOT care a avut interventii la Bucuresti, Brasov, Craiova si Ploiesti.",
        "label": "Spania"
    },
    {
        "title": "Procurorul cere 45 de ani inchisoare pentru parintii care si-au maltratat copilul adoptat din Romania",
        "content": "Justitia spaniola a inceput procesul impotriva sotilor Maria de las Nieves R.L. si Jose R.M., care sunt acuzati de maltrarea unui copil adoptat din Romania in 2001 si pentru care procurorul cere aplicarea pedepsei cu inchisoarea pentru 45 de ani. Procesul in cazul lui Miguel Angel, copilul adoptat din Romania, a inceput marti 23 februarie, cu declaratiile medicilor care confirma ca minorul a suferit traumatisme care nu puteau fi produse decat prin lovituri si nu in urma unei cazaturi asa cum sustinea mama acestuia.\n\nMiguel Angel a fost adoptat la varsta de 2 ani din Romania si a fost dus de parintii adoptivi la Mallorca, in localitatea Llucmajor. In iunie 2006, copilul a fost internat in stare de coma in spitalul Son Dureta si anchetatorii afirma ca acesta a fost batut, iar motivul este ca „nu si-ar fi facut temele”. O doctorita de la spitalul din Mallorca a declarat in fata judecatorului ca in ziua in care copilul a fost internat avea multiple traumatisme la cap, la nivelul fetei, la coate, pe picioare si in alte zone ale corpului si era acoperit de vanatai.\n\nProcurorul a prezentat in dosar ca mama adoptiva tipa si il batea pe copil, impingandu-l sau lovindu-l. Potrivit dosarului, in 2002, la doar un an de la adoptie, copilul de origine romana a primit ingrijiri medicale pentru leziuni suferite la un dinte, in 2003 a fost cusut in doua locuri la gura, in 2004 a fost cusut in 5 locuri la frunte, apoi a fost dus la spital cu bratul rupt si cu falca rupta. In 2006, Miguel Angel a suferit o dislocare a degetului aratator si o contuzie la mana. In 2006, inainte de a intra in coma, copilul a primit ingrijiri medicale de patru ori pentru leziuni la cap. In luna iunie, mama a inceput sa-l impinga pe copil pentru ca „nu-si facuse temele”. In consecinta, copilul a cazut si s-a lovit de diverse obiecte. In urma agresiunii, minorul a intrat in coma, iar mama adoptiva l-a chemat acasa pe sotul ei care a gasit copilul inconstient.\n\nIn urma leziunilor, Miguel Angel a suferit un traumatism craneo cerebral grav si a fost internat in cadrul Fundatiei Guttmann din Badalona, specializata in reabilitare neurologica si apoi intr-un centru pentru persoane cu handicap. Miguel Angel are acum 11 ani si se afla intr-o stare vegetativa, avand o invaliditate de 98 la suta. Sufera deficiente vizuale, paralizie cerebrala si cu mari greutati se poate alimenta singur. A suferit sechele grave care il vor afecta toata viata.\n\nOpinia publica este socata de acest caz de violenta si se ridica numeroase semne de intrebare cu privire la actiunea institutiilor din insula care ar fi trebuit sa intervina la timp. Copilul fusese dus de 40 de ori la Urgenta intr-un interval de 3 ani. Avocatul mamei cere anularea acuzatiilor pe baza argumentului ca leziunilor ar fi fost involuntare.",
        "label": "Spania"
    },
    {
        "title": "Albacete: 200 de români, exploatați la cules de usturoi",
        "content": "Poliția spaniolă a reținut patru cetățeni români, din aceeași familie, acuzați de încălcarea drepturilor de muncă și pentru că exploatau prin muncă aproape 200 de compatrioți.\n\nAnchetatorii spun că cei patru îi ofereau în mod ilegal pe cei 200 de muncitori patronilor din regiunea Albacete pentru culesul usturoiului, potrivit agenției Europa Press. \n\n Cei patru făceau parte dintr-un clan familial și le rețineau documentele muncitorilor care nu primeau aproape nimic pentru munca lor. \n\n Autoritățile spaniole au depistat acțiunile grupului după ce au văzut că a crescut numărul solicitărilor de eliberare a documentului comunitar de identitate NIE. Numai în luna mai au fost emise 600 de documente de identitate pentru români care proveneau din aceleași regiuni și formau familii întregi. \n\n Poliția din Albacete a distribuit chiar și broșuri informative printre românii din regiune ca să le aducă la cunoștință drepturile pe care le au ca cetățeni europeni și ca muncitori. Datorită acestei campanii, 18 români au denunțat că au fost racolați de un compatriot în România, care le-a promis joburi bune în Spania la cules de usturoi. \n\n Grupul denunțat de muncitori era constituit de o familie care ar fi adus la un moment dat un grup de 42 de români în Spania cu promisiunea unor salarii de peste 1000 de euro pe lună. \n\n După ce au ajuns în Albacete, muncitorii au descoperit că totul a fost o înșelătorie după ce au fost cazați claie peste grămadă și după ce au început să plătească extra pentru transport, cazare și masă. Mai mult, una dintre femeile aduse în Spania a spus că a fost agresată sexual de unul dintre membrii clanului. \n\n În urma anchetei a fost descoperit un alt grup de 90 de persoane care erau cazate în același domiciliu, în localitatea Bazalote, ca și cel al clanului. \n\n Patru membri ai familiei au fost reținuți și sunt cercetați de autoritățile spaniole.",
        "label": "Spania"
    },
    {
        "title": "Curajul unei românce care a scăpat dintr-un bordel spaniol",
        "content": "Poliția din Spania a descoperit o rețea europeană de proxeneți români, datorită unei femei care a ajuns victima acesteia, dar care nu s-a lăsat până când nu și-a recăpătat libertatea.\n\nRomânca fusese înșelată de un compatriot care i-a promis că îi poate obține un loc de muncă în Spania la cules de portocale. Când a ajuns însă aici, a fost preluată de la autobuz de un bărbat care a ținut-o trei zile închisă în casa lui și care i-a explicat ce fel de muncă trebuie să presteze în Spania.\n\nImediat după aceea femeia a fost dusă la un club de noapte unde a fost obligată să se prostitueze sub supravegherea atentă a membrilor rețelei de proxeneți. După câteva săptămâni de coșmar, femeia a fost vândută unui alt proxenet român care a obligat-o să se prostitueze în alt club, în Torrent (Valencia).\n\nMulte femei sau tinere care ajung în aceste situații renunță să mai lupte, fie de teamă, fie pentru că sunt agresate sexuale sau chiar drogate.\n\nRomânca nu a renunțat însă la libertate și cu prima ocazie a fugit din bordel. A reușit să evadeze cu ajutorul unui client care tocmai o contractase. În fața politistilor a spus tot ceea ce i s-a întâmplat și denunțul ei a pus în miscare o operațiune care a destructurat toată rețeaua de proxeneți români, instalată în special în Murcia, Valencia, Castellón, Alicante și Albacete.\n\nAu fost eliberate 7 tinere din mai multe bordeluri din Spania și au fost arestați 5 proxeneți printre care și liderul grupării. Alte 10 persoane sunt cercetate și au fost emise 5 ordine de arest european.\n\nMajoritatea proxeneților provin din aceeași regiune din România, sunt înrudiți și au creat o structură ierarhică foarte bine definită. Victimele sunt racolate în țară prin diverse metode, fie prin oferirea unui job în străinătate, fie prin cunoscuta metodă Loverboy prin care proxenetul se preface ca întreține o relație sentimentală cu fata pe care vrea să o vândă apoi în cluburile din Spania.\n\nPoliția spaniolă continuă să acționeze la nivel național împotriva rețelelor de prostituție forțată și se crede că cel puțin 19.000 de femei sunt victimele acestora în Spania.\n\nCa să depisteze astfel de situații, polițiștii spanioli primesc informații prin telefon la 900105090 și prin email la adresa trata@policia.es și victimele primesc protecție din partea forțelor de securitate.",
        "label": "Spania"
    },
    {
        "title": "Teruel: Un român şi un portughez striviţi de plăci de beton",
        "content": "Un muncitor român şi unul portughez au murit într-un accident pe un şantier de construcţii din Teruel, după ce plăcile de beton de la un etaj s-au prăbuşit. Victimele împrăştiau nisip la parter aflându-se chiar sub plăcile de beton când acestea au cedat. Un alt muncitor portughez, care se afla pe structura de rezistenţă, şi-a fracturat piciorul. Alţi câţiva muncitori au fost răniţi uşor în urma accidentului petrecut pe şantierul din Teruel. Institutul pentru sănătate şi siguranţă la locul de muncă, din Aragon, a început o anchetă în acest caz. Patru persoane au murit în accidente pe şantiere, de la începutul anului. Sindicatele spaniole şi autorităţile din Aragon au cerut o investigaţie complexă şi mai multe măsuri pentru a preveni astfel de accidente. Autorităţile continuă ancheta la faţa locului şi lucrările la şantierul din Teruel se vor relua de abia luni şi doar după ce se va şti din ce cauză s-a produs tragedia.",
        "label": "Spania"
    },
    {
        "title": "Româncă eliberată după 8 ani de exploatare în bordeluri",
        "content": "Totul a început în 2008 când tânăra lucra la un magazin din România pe care-l frecventa și viitorul ei prieten.\n\nAcesta era proaspăt sosit din străinătate și a sedus-o, iar după o relație de câteva luni i-a propus să plece cu el în Spania.\n\nS-au stabilit în Figueres, provincia Girona, dar la scurt timp li s-au terminat economiile, iar prietenul i-a cerut să se prostitueze într-un club din oraș.\n\nEa a acceptat din dragoste crezând că va fi ceva temporar, dar a aflat la scurt timp că prietenul ei mai avusese o parteneră pe care a exploatat-o la fel.\n\nI-a spus atunci că nu mai vrea să se prostitueze și prietenul ei a trecut la amenințări și agresiuni, încât victima a fost nevoită să se supună de spaimă.\n\nDupă 5 ani a rămas însărcinată și a putut să plece în România până la nașterea copilului. La întoarcerea în Spania, împreună cu fiica lor, tatăl acesteia i-a cerut din nou să se prostitueze.\n\nProxenetul a reușit să o supună cu amenințări care se îndreptau de aceasta dată și asupra copilului.\n\nFemeia a ajuns să se prostitueze și în cluburi din Ibiza de unde a obținut un număr de telefon de la poliție și în cele din urmă a prins curaj și a sunat.\n\nPrimul apel făcut la Poliția Ibiza a fost o convorbire scurtă în care femeia semnala situația de pericol în care se afla împreună cu fiica ei de 3 ani.\n\nAgenții au pregătit o operațiune de salvare, dar nu reușeau să ia legătura cu victima, care a sunat din nou după o zi spunând că urma să fugă cu fiica ei.\n\nFemeia le-a spus agenților că va suna din nou, când vor fi departe de pericol. Polițiștii au reușit între timp să-l identifice pe proxenet și să-l aresteze într-o localitate din Girona, după care le-au salvat și pe femeie și fiica ei.\n\nCele două victime au fost internate într-o casă de ajutor unde au primit sprijin medical și psihologic, iar proxenetul a fost prezentat judecătorului.\n\nAgenții au descoperit că acesta nu muncea nicăieri și că avea peste 20.000 de euro în cont și își cumpărase un autoturism de lux.\n\nPoliția spaniolă derulează un plan național de combatere a traficului de persoane în scopul exploatării sexuale și toate cazurile pot fi denunțate prin telefon la 900 10 50 90 sau prin email la trata@policia.es",
        "label": "Spania"
    },
    {
        "title": "Dacă ieși de pe teritoriul Spaniei, pierzi accesul temporar la ajutorul de șomaj de 426 de euro",
        "content": "Ministerul Muncii din Spania precizeaza ca, potrivit legii în vigoare , parasirea teritoriul tarii nu presupune pierderea automata a ajutorului de 426 de euro, daca beneficiarul calatoreste in strainatate.\n\nDaca insa persoana in cauza vrea sa solicite acest ajutor special trebuie sa se afle minim 12 luni in somaj si noua lege, în vigoare din iulie 2012, stabileste ca parasirea tarii duce la anularea statutului de somer aflat in cautare de munca, cu „demanda de empleo”.\n\nDupa publicarea masurilor in Monitorul Oficial (BOE), sambata, 14 iulie 2012, aceasta a fost una dintre temele cele mai dezbatute de presa spaniola care a subliniat faptul ca interdictia de a parasi teritoriul spaniol inaspreste conditiile de acces la Renta Activa de Insercion. „Pierdes el paro” a fost cel mai discutat subiect pe Twitter , iar ministerul a fost nevoit sa ofere explicatii suplimentare.\n\nNoua masura pare adresata, in mod neoficial, strainilor, care au acces in aceleasi conditii ca si spaniolii, la acest ajutor de 426 de euro.\n\nDe aceea, guvernul spaniol a decis sa restranga accesul somerilor de lunga durata la ajutorul de somaj de tip „ Renta Activa de Reinsercion ” in valoare de 426 de euro in cazul in care calatoresc in afara Spaniei. Aceasta nu este decat una dintre numeroasele masuri de asuteritate prin care executivul vrea sa aduca la buget 65 de miliarde de euro in doi ani si jumatate.\n\nSomerii care parasesc teritoriul Spaniei vor pierde accesul la ajutorul de somaj de tip „ Renta Activa de Reinsercion ” in valoare de 426 de euro, pentru urmatoarele 12 luni, si statutul de persoana care se afla in cautare de munca („ demandante de empleo „).\n\nCa sa solicite din nou acest ajutor social trebuie sa se afle 12 luni in somaj si, de acum inainte, sa nu mai paraseasca teritoriul Spaniei in acest interval de timp.\n\nGuvernul lui Mariano Rajoy impune astfel o conditie obligatorie pentru beneficiarii acestui ajutor. „ Calatoria in strainatate, pentru orice motiv si orice durata, intrerupe inscrierea ca persoana aflata in cautarea unui loc de munca „, se precizeaza in legea Real Decreto – ley 20/2012, din 13 iulie.\n\nMasura ii afecteaza in mod special pe strainii din Spania, printre care romanii reprezinta cea mai numeroasa comunitate, de 1 milion de persoane, care calatoresc sa-si vada familiile in tara. Masura aprobata de guvernul lui Mariano Rajoy se aproba chiar inainte de perioada verii, cand foarte multi imigranti se pregatesc sa-si viziteze familiile in tara si au deja biletele cumparate.\n\nSituatia romanilor este cu atat mai speciala cu cat accesul compatriotilor pe piata muncii este restrans din 22 iulie 2011 de restrictiile aplicate de guvernul Zapatero. Ca sa poata munci fara necesitatea unei autorizatii de munca in Spania, romanii trebuie sa fie inscrisi in evidentele birourilor de munca INEM, iar pierderea statutului de persoana in cautare de munca „demandante de empleo” implica si pierderea dreptului de a fi angajati fara un permis de munca.\n\n„ Renta Activa de Reinsercion ” (Ajutorul de Reinsertie Activa) este un ajutor social extraordinar pentru persoane de minim 45 de ani, care au mari dificultati in a gasi un loc de munca si nu au venituri mai mari familiale mai mari de 481 de euro brut.\n\nDe acest ajutor pot beneficia si victimele violentei de gen sau persoanele cu invaliditate de 33 %.\n\nDe asemenea, potrivit decretului publicat sambata in Monitorul Oficial al Statului spaniol (BOE), Serviciul Public de Ocupare a Fortei de Munca din Spania (INEM) va putea sa taie accesul la ajutorul de somaj atunci „ cand se descopera indicii suficiente de frauda” , iar cei care primesc prestatii sociale au obligatia de a cauta de munca in „ mod activ” .",
        "label": "Spania"
    },
    {
        "title": "NIE Spania - Rezidența legală în Spania pentru cetățenii români",
        "content": "Românii au dreptul să muncească în Spania atât pe cont propriu („autonomo” sau „cuenta propia”), cât și ca angajat cu contract de muncă („cuenta ajena”).\n\nModul de acces al romanilor din Spania pe piața muncii este liber în egalitate cu ceilalți europeni și se face cu ajutorul numărului NIE (Numero de Identificacion del Extranjero), care atestă rezidența stabilă pe teritoriul spaniol.\n\nPentru obţinerea unui certificat de rezidenţă, la momentul solicitării trebuie îndeplinite de către solicitant condiţiile legale general valabile pentru obţinerea unui certificat de rezidenţă:\n• pentru cei angajați: vor prezenta documentul de înregistrare în regimul corespunzător de securitate socială SAU (2) contractul de muncă înscris la Serviciul Public de Ocupare (SEPE/INEM);\n• pentru cei care desfășoară activități lucrative pe cont propriu(autónomos): vor prezenta documentul de înregistrare în regimul corespunzător de securitate socială SAU documentul de justificare a stabilirii sediului social prin înscrierea la Registrul Comerțului;\n• cetățenii români care în momentul solicitării preschimbării certificatului nu desfășoară activități legale generatoare de venit, trebuie să aducă dovezi clare că dispun de mijloace de întreținere suficiente pentru sine și persoanele aflate în întreținere (ex: conturi bancare, cecuri, proprietăți, cărți de credit etc.) ȘI asigurare medicală (NU card european de sănătate);\n\nÎnscrierea contractului de muncă la Securitatea Socială (angajarea) se poate face şi pe baza documentului naţional de identitate (românesc), în acest caz existând obligaţia ca în maxim 3 luni de la angajare cetăţeanul să prezinte certificatul de rezidenţă, care se poate obţine, în virtutea existenţei unui contract de muncă;\n\nRomânii care au NIE din perioada restricțiilor de muncă\n\nPentru românii din Spania care au numărul NIE emis înainte de 1 ianuarie 2014 menţiunea referitoare la negarea dreptului de muncă, înscrisă în certificatele de rezidenţă („no se autoriza a trabajar por cuenta ajena hasta la fecha…”) nu mai produce efecte juridice şi, în consecință, nu influenţează dreptul de acces pe piaţa muncii (angajare);\n\nCetăţenii români care se află în această situație și care doresc schimbarea certificatelor de rezidenţă cu unele noi, în care să nu mai apară această menţiune, se pot adresa Birourilor pentru Străini (Oficina de Extranjería) sau Comisariatelor de Poliţie (Comisaría de Policía) din provincia unde doresc să-și stabilească reședința.\n\nLegea prevede însă că cei care doresc schimbarea acestui document, dar la momentul solicitării schimbării certificatului nu mai îndeplinesc condiţiile legale de acordare, li se va refuza eliberarea altui certificat și vor pierde rezidența.\n\nEste recomandat să solicitaţi schimbarea certificatului de rezidenţă doar dacă îndepliniţi condiţiile de obţinere a acestui document, specificate mai sus, pentru că altfel riscați să rămâneți în afara sistemului.\n\nPotrivit prevederilor legale actuale din Spania, certificatele de înregistrare a cetăţenilor europeni, numărul NIE, nu expiră niciodată, indiferent de format (nou sau vechi). Așadar, nu există obligativitatea preschimbării celor model vechi (format fila A4), cu cele noi (format mic, tip card);\n\nMembrii de familie ai cetățeanului român care are sau solicită stabilirea reședinței în Spania, trebuie să demonstreze că:\n• este căsătorit cu cetățeanul rezident (va prezenta certificatul de căsătorie);\n• este fiu/fiică al/a cetățeanului rezident sau al/a soțului/soției acestuia (va prezenta certificatul de naștere) și are vârsta sub 21 de ani. Dacă este de vârsta mai mare de 21 de ani, va justifica faptul că dispune de mijloace proprii de întreținere sau va aduce un certificat de handicap, care să ateste că se află în întreținerea părinților. \n\n d. este părinte al cetățeanului rezident (va prezenta certificatul de naștere) și că dispune de mijloace proprii de întreținere.\n\nGHID: Cum se obtine NIE certificatul comunitar de rezidenta in Spania\n\nCum se poate obtine rezidenta in Spania NIE pentru cetatenii europeni",
        "label": "Spania"
    },
    {
        "title": "Andalucia: Românii fac echipe de fotbal şi joacă în timpul liber",
        "content": "După inundaţiile din iarna aceasta care i-au afectat pe foarte mulţi români din Andalucia, acum situatia pare să se schimbe. Dacă până nu de mult situaţia era aşa de gravă încât românii erau nevoiţi să mănânce „ pe datorie „, acum foarte mulţi români lucrează la campania agricolă de cules portocale, care este pe sfârşite şi se pregătesc pentru culesul prunelor şi piersicilor.\n\nLucrează de dimineaţa de la ora 7, până la 5 după-amiaza, pentru că după cum zic ei „ vrem să recuperăm timpul pierdut când au fost inundaţiile şi nu am putut să mergem la câmp ”.\n\nMulţi dintre ei sunt optimişti şi sunt mulţumiţi că au un loc de muncă, chiar dacă este vorba de muncă în câmp, la cules de fructe şi legume, o muncă nu prea agreată de spanioli. Câştigă zilnic între 40 şi 50 de euro, bani pe care în ţară nu prea aveau cum să-i câştige muncind la fel.\n\nCu toate că munca la câmp este destul de grea, românul a învăţat să se şi distreze în timpul liber. Un grup de români a înfiinţat o nouă echipă de fotbal numită Merca Sevilla, sub conducerea antrenorului şi căpitanul echipei, Alberto Safta.\n\n„ La sfârşit de săptămână, după ce venim de la câmp ne antrenăm, iar duminica jucăm cu echipele din Sevilla, America Latină, cât şi cu o altă echipă românească, condusă de Paul Calotă F.C. Bacea „, ne-a precizat Alberto.",
        "label": "Spania"
    },
    {
        "title": "Consulatul de la Zaragoza ne face de râs în Spania",
        "content": "Zeci de persoane și-au scurtat mini-vacanța de 1 mai pentru că aveau programare la Consulatul din Zaragoza, care de fapt era închis.\n\nPresa spaniolă relatează despre cazul de la Consulatul României de la Zaragoza care a trimis chiar și mesaje de confirmare pentru cetățenii care aveau programări într-o zi în care de fapt este închis.\n\nCarlos Giménez a povestit pentru ziarul Heraldo.es despre „furia” pe care a simțit-o după ce „a fost nevoit să se întoarcă din vacanță cu o zi mai devreme, degeaba”.\n\n„De la început mi s-a părut ciudat că ne-au dat o programare pentru luni, știind că este sărbătoare, dar după mai multe telefoane la consulat și un mesaj primit pe mobil în aceeași sâmbătă, 30 aprilie, care ne amintea de ora la care trebuia să mergem la programarea noastră, am decis să mă duc crezând că era în regulă”, spune Carlos Giménez pentru Heraldo de Aragon.\n\nPerechea lui Carlos avea o programare pentru 2 mai la Consulatul României, pentru solicitarea unui pașaport, pentru că au o călătorie planificată în Anglia.\n\n„Pe 20 februarie am reușit să obținem programare pentru 2 mai, de la 10:05 până la 10:15, după cum ne-au confirmat. Pe măsură ce se apropia data, mi-am dat seama că e zi de sărbătoare și am încercat să iau legătura prin telefon. Era imposibil să luăm legătura cu cineva. Așa că am rămas în dubii. Cu două zile înainte am primit un mesaj de confirmare a programării. Eram pe plajă, ne bucuram de mini-vacanță și, în ciuda faptului că mi s-a părut ciudat că deschid într-o zi liberă, am fost mai liniștit”, explică Carlos Giménez.\n\nSurpriza lui Carlos a fost însă imensă când a ajuns luni, 2 mai, la consulatul din Zaragoza, doar ca să vadă că era închis.\n\n„Nu ni s-a întâmplat doar nouă, ci și tuturor cetățenilor care au venit acolo”, spune Carlos Giménez pentru Heraldo.\n\nPe lângă faptul că situația este incomodă, cei doi trebuie să renunțe la biletele de avion pe care le-au cumpărat deja pentru Anglia.\n\n„Cine știe când ne dau programare acum? Sunt minim două luni de așteptare. Ce facem acum cu biletele de avion pe care le avem deja? O să ne despăgubească cineva?”, se întreabă bărbatul din Zaragoza, care mai spune că singura explicație pe care au obținut-o este aceea de la „o persoană care se afla în clădire, care ne-a spus că ne va suna ca să o rezolvăm, dar nici nu știm cine a fost”.",
        "label": "Spania"
    },
    {
        "title": "Trei tineri morți într-un accident în Cáceres",
        "content": "Un român în vârstă de 28 de ani și două fete de 22 de ani au decedat într-un accident produs duminică dimineață în apropierea localității Madrigal de la Vera.\n\nCei trei tineri și o minoră de 17 ani, de naționalitate română, care a supraviețuit cu răni ușoare, se întorceau de la sărbătoarea organizată în Talavera de la Reina.\n\nTinerii se îndreptau spre casă, când mașina cu care se deplasau pe EX-384 a ieșit de pe șosea într-o curbă.\n\nNu se cunosc încă circumstanțele în care s-a produs accidentul, dar primele informații indică drept posibilă cauză viteza excesivă.\n\nAutovehiculul a fost distrus în mare parte după ce s-a rostogolit în afara carosabilului și s-a ciocnit cu un gard de piatră.\n\nLa sosirea echipajelor de intervenție a fost necesară intervenția pompierilor pentru scoaterea corpurilor neînsuflețite dintre fiarele contorsionale ale mașinii.\n\nLocalitățile din care proveneau victimele au anunțat trei zile de doliu, iar tânăra româncă de 17 ani a primit asistență sanitară și a fost externată.\n\nRomânul era cunoscut în zonă, iar familia sa este integrată în zonă unde gestionează o cafenea.",
        "label": "Spania"
    },
    {
        "title": "8 Martie, sarbatorit cu emotie de romanii din Castellon",
        "content": "In Spania, ziua de 8 Martie reprezinta Ziua Femeii Muncitoare, insa pentru romani aceasta zi are si o semnificatie mai speciala: nu se sarbatoreste doar ziua femeii, ci si a mamei. Zeci de copii romani din Castellon si Vila-Real au urat fericire si „ La multi ani! ” mamelor lor, prin diverse actiuni la care au participat.\n\nIn Vila-Real, copiii inscrisi la cursurile de limba romana desfasurate la sediul bisericii ortodoxe sub indrumarea profesoarei Cristina Stoica au sustinut un program de cantece si poezii inchinate mamei si anotimpului bucuriei-primavara. Toti cei prezenti la slujba de duminica au ramas sa asiste la micul spectacol al copiilor, iar poeziile, prin vocile curate ale copiilor, au exprimat recunostinta fata de mama, respectul si admiratia fata de fiinta draga care le este aproape zi de zi. La sfarsitul serbarii, toate femeile prezente au primit flori.\n\nDe asemenea, si femeile care au participat la sfanta liturghie de la biserica ortodoxa din Castellon au primit, odata cu miluirea, si cate o floare. O zi deosebita au avut si mamele elevilor inscrisi la cursurile de limba, cultura si civilizatie romaneasca in Castellon. Aproape 90 de copii cu varste cuprinse intre 3 si 12 ani din mai multe grupe ale profesoarelor Geacomina Stefan si Anca Istrate s-au reunit la colegiul Lope de Vega si au prezentat un moment artistic emotionant. Pe costumele de culoare verde, copiii purtau cate o floare de primavara.\n\nMamicile si bunicile prezente au fost impresionate de cantece, poezii, felicitari si imbratisari. O alta activitate deosebita dedicata zilei de 8 Martie a avut loc la sediul Consiliului Judetean Dambovita, unde profesoara Roxana Anghelache si copiii inscrisi la cursurile de limba romana organizate aici le-au invitat pe mamici si bunici la serbarea „ Mama a fost prima mea intalnire cu un inger „. Femeile prezente au primit cu multa emotie martisoare, felicitari si diplome de „Cea mai buna mama”, confectionate anterior de cei mici.\n\nUn 8 Martie intercultural a fost oferit femeilor din Castellon de Agentia de mediere pentru integrare si convietuire sociala AMICS, amfitrioanele fiind Romania si Brazilia. La eveniment au fost prezente autoritati spaniole si romane. Romania a prezentat calitatea de mama a femeii sarbatorite la 8 Martie, dar si traditia Martisorului la romani. La final, toate femeile prezente au primit flori si toti participantii au fost invitati la o degustare de produse traditionale romanesti.",
        "label": "Spania"
    },
    {
        "title": "Român arestat după ce a călcat 3 oameni cu tractorul",
        "content": "Un român de 24 de ani a fost arestat după ce la zilele localităţii Escamilla (Guadalajara) s-a urcat beat şi fără carnet la volanul unui tractor şi a intrat cu el în mijlocul locuitorilor care sărbătoreau.\n\nEvenimentul s-a petrecut în timpul „ fiestei ” locale, când tânărul T. B. s-a urcat beat la volanul unui autoturism. Un grup de tineri care a văzut că românul era beat l-a convins pe acesta să se dea jos din maşină. Totuşi, la scurt timp după aceea, românul a apărut pe străzile localităţii la volanul unui tractor, aflat în proprietatea şefului său. În urma acestei îndrăzneli nesăbuite a românului au fost rănite două femei, iar un tânăr de 20 de ani a fost transportat în stare gravă, cu elicopterul, la un spital din Toledo.\n\nLocuitorii satului Escamilla au fost la un pas să-l linşeze pe T. B., însă norocul său a fost că a fost reţinut la timp de Garda Civilă. După prelevarea probelor de alcoolemie, românul a fost găsit pozitiv şi a fost acuzat de tentativă de omucidere. Sărbătoarea localităţii a fost suspendată în urma acestui eveniment.",
        "label": "Spania"
    },
    {
        "title": "Povestea românului care fura din cărucioarele copiiilor",
        "content": "Poliția spaniolă a reușit să-l prindă în Ibiza pe hoțul care jefuia mămicile neatente printr-un metodă foarte ingenioasă.\n\nRomânul urmărea femeile cu copii mici care mergeau la cumpărături și într-un moment de neatenție al acestora strecura mâna în geanta din spatele căruciorului ca să fure portofele sau telefoane mobile.\n\nPolițiștii au început să-l caute după ce au primit mai multe denunțuri din partea unor femei care fuseseră jefuite în timp ce se aflau în magazin.\n\nMajoritatea cazurilor au fost semnalate în zona comercială din centrul orașului, iar anchetatorii au declanșat o anchetă pe fondul numărului neobișnuit de plângeri.\n\nDupă ce au vizionat filmările de la camerele de supraveghere din magazine, polițiștii au înțeles că este vorba de un hoț foarte ingenios care acționa la orele de vârf când magazinele erau pline.\n\nRomânul, în vârstă de 45 de ani, nu se limita doar la furtul banilor din portmoneu, ci urmărea victima prin mai multe magazine, reușind astfel să afle și codul pin de la cardul bancar cu care era făcută plata.\n\nDupă ce punea mâna pe portofel, bărbatul mergea direct la bancomat de unde reușea să scoată sume importante de bani, înainte ca victima să-și dea seama că fusese furată.\n\nDupă ce a fost identificat și prins de poliția din Ibiza s-a descoperit faptul că românul se afla temporar în Ibiza și fusese arestat pentru furturi de același gen și în alte țări din Europa.",
        "label": "Spania"
    },
    {
        "title": "Trei români au murit la limita geografică dintre Rioja şi Navarra",
        "content": "Trei cetăţeni români au murit în urma unui accident rutier petrecut vineri, 28 august, între regiunile La Rioja şi Navarra. Tragedia a avut loc în jurul orei 10 dimineata pe raza localităţii Corella, când autoturismul Opel Astra în care se aflau 4 cetăţeni români, a ieşit de pe carosabil, s-a lovit de parapet şi s-a ciocnit cu un panou de semnalizare de pe autostrada AP 68, la limita dintre regiunile Rioja şi Navarra, în direcţia Zaragoza.\n\nÎn urma impactului, autoturismul s-a rupt în trei bucăţi din cauza vitezei mari, după cum transmite presa locală, iar 3 dintre pasageri au murit. Cele trei victime erau membri ai aceleiaşi familii şi locuiau în Logroño. În momentul producerii accidentului, la volanul autoturismului se afla Lavinia S., de 24 de ani, iar în spate se aflau Livia V., mama sa de 51 de ani şi Septimiu C., de 48. Toţi trei au murit, iar pasagerul din dreapta, Andrei C., prietenul tinerei de la volan, a supravieţuit, după cum precizează autorităţile regionale.\n\nAnchetatorii încearcă să afle circumstanţele producerii acestui accident, după ce au văzut că tânăra de la volan a încercat să frâneze pe o lungime de 20 de metri, dar se pare că a pierdut controlul volanului într-o curbă cu o bună vizibilitate.",
        "label": "Spania"
    },
    {
        "title": "Crin Antonescu a discutat despre restrictii cu presedintele Senatului Spaniei",
        "content": "Autoritatile romane spera ca guvernul Spaniei nu va prelungi restrictiile aplicate romanilor pe piata muncii.\n\nIn cadrul unei vizite la Madrid, presedintele Senatului Romaniei, Crin Antonescu i-a transmis acest lucru omologului sau de la conducerea Senatului spaniol.\n\nCrin Antonescu i-a spus, miercuri, lui Pio Garcia Escudero, omologul sau spaniol, ca pentru romani este foarte important sa se incheie perioada de restrictii privind accesul pe piata muncii. Acestea expira la finalul anului, dar guvernul spaniol are posibilitatea sa le prelungeasca inca un an.\n\n„ Am spus ca e foarte important pentru noi pentru cei aproape un milion de romani, oficial inregistrati in Spania ca aceasta restrangere a dreptului de munca sa se opreasca odata cu implinirea primului termen „, a precizat Crin Antonescu la Madrid, la finalul unei intalniri cu liberalii din Spania.\n\nO alta tema de discutie dintre cei doi presedinti de Senat a fost experienta Spaniei in absorbtia fondurilor europene. Crin Antonescu crede ca firmele spaniole pot fi atrase de investitii prin fonduri europene in Romania care „ sunt interesate ca Romania sa reuseasca accesarea, absorbtia acestor fonduri europene pentru ca doresc sa lucreze, doresc sa investeasca, doresc sa construiasca pe piata romaneasca „.\n\nSpania este una dintre tarile europene care au cheltuit cel mai bine fondurile de coeziune dupa aderare. Dupa intalnirea cu presedintele Senatului Spaniei, Crin Antonescu s-a intalnit cu liderii cluburilor liberale din Spania.\n\nLa reuniune a participat si candidatul PNL pentru Senatul Romaniei, Cristian David, fost ministru de Interne.",
        "label": "Spania"
    },
    {
        "title": "Româncă însărcinată obligată să se prostitueze la Sevilla",
        "content": "Poliția spaniolă a eliberat o femeie obligată de o familie de români să se prostitueze.\n\nÎnsărcinată, femeia era bătută și amenințată că i se va lua copilul dacă nu obținea bani suficienți din exercitarea prostituției.\n\nFemeia a fost adusă din România cu metoda lover boy și cu promisiuni că va avea un loc de muncă decent în Spania, dar familia care a adus-o în Sevilla a obligat-o să cerșească și să se prostitueze.\n\nÎn vârstă de 28 de ani și însărcinată de proxenetul său, tânăra a reușit să denunțe la poliție situația în care se afla, deși era supravegheată în permanență de membrii familiei care o exploatau.\n\nEa a declarat agenților de poliție că aceștia îi confiscau toți banii obținuți din cerșetorie și prostituție, oferindu-i în schimb mâncare, apă și un acoperiș deasupra capului.\n\nDacă nu reușea să câștige suficienți bani din cerșetoria de pe străzile din centrul orașului Sevilla, femeia trebuia, amenințată și bătută, să se prostitueze, clienții fiind găsiți de membrii familiei respective.\n\nTânăra a mai spus poliției că nu a reușit să facă nicio plângere până în prezent, deoarece sora și concubina liderului clanului care o exploata o controlau în permanență când se afla pe stradă și că o țineau închisă în casă pentru a evita fuga ei.\n\nDupă ce au ascultat declarația femeii, polițiștii au declanșat cercetările în acest caz, pentru a verifica faptele, a-i localiza și a-i identifica pe membrii clanului care au sechestrat-o pe tânără, au maltratat-o și au exploatat-o pentru a cerși și a se prostitua.\n\nCercetările au arătat că aceste persoane au folosit metoda lover boy, tipică pentru traficul de persoane, cunoscuta drept metoda îndrăgostirii.\n\nÎn acest fel, unicul bărbat din grup a reușit să seducă victima, pe care a convins-o să plece din România cu promisiunea unei vieți mai bune, cu un loc de muncă în domeniul curățeniei în Spania și cu o viitoare căsătorie cu el.\n\nAstfel, poliția a arestat trei persoane: un bărbat de 34 de ani și două femei, în vârstă de 36 și 24 de ani. Reținerea lor a avut loc chiar în casa unde locuiau și pe care o transferaseră într-un bunker, cu scopul ca victima sau nu scape sau să ceară ajutor.\n\nBărbatul se afla în evidența poliției pentru alte infracțiuni, dar toți trei au fost puși la dispoziția justiției, acuzați de trafic de persoane cu scopul exploatării pentru cerșetorie și prostituție.\n\nUn comunicat al Poliției Naționale spaniole mai precizează că victima se află în prezent în grija Serviciului Social al primăriei din Sevilla.",
        "label": "Spania"
    },
    {
        "title": "DPRRP: 7 milioane de lei pentru proiectele românilor din diaspora",
        "content": "Ministrul delegat al românilor de pretutindeni, Bogdan Stanoevici, a anunţat la Madrid că proiectele transmise de asociaţiile româneşti din ţările sunt cu 30% mai multe faţă de anul trecut.\n\nPotrivit d-lui Stanoevici (numit în funcţie de premierul Victor Ponta la începutul lunii martie), numărul solicitărilor de finanțare de proiecte, primite la Departamentul pentru Relația cu Românii de Pretutindeni, a ajuns la 738. \n\n „Dacă am finanţa toate aceste proiecte, ar costa 98 de milioane de RON, noi avem însă la dispoziţie un buget total de 10 milioane, din care putem aloca pentru aceste proiecte aproximativ 7 milioane”, a precizat ministrul într-o întâlnire cu presa românească, la Madrid. \n\n Proiectele au fost notate deja de comisia de specialitate, iar rezultatele au fost publicate recent. \n\n Ministrul Bogdan Stanoevici a precizat, înainte să fie anunțată lista proiectelor aprobate, că cele mai importante vor fi, probabil, cele privind şcolile de limbă română, deoarece atât în comunităţile istorice româneşti, unde păstrarea identităţii româneşti este o problemă, cât şi în comunităţile din Spania şi Italia, sunt foarte importante pentru învăţarea limbii de către copiii imigranţilor, care nu trebuie să uite limba maternă. \n\n În privinţa stimulării învăţării limbii române, pentru copiii din Spania şi Italia care se întorc acasă, din cauza crizei economice, dl. Stanoevici consideră importantă şi sprijinirea lor în România, printr-un program pus la punct în colaborare cu Ministerul Educaţiei, astfel încât aceşti copii să aibă o perioadă de adaptare la învăţământul românesc. \n\n Noul ministrul al românilor de pretutindeni, care se declară el însuşi „un român de pretutindeni” (a emigrat în Franţa în 1989 şi a revenit în România în anul 2011) a mărturisit la finalul vizitei în Spania că este „foarte plăcut să reprezinţi Guvernul unei ţări respectate, o ţară europeană”. Concluzia sa a fost exprimată după vizita la Cuenca şi la Toledo, unde s-a întâlnit cu asociaţiile româneşti şi a fost primit de autorităţile locale şi regionale. „Am văzut mulţumirea autorităţilor locale că românii participă la viaţa culturală a cetăţii”. \n\n Pentru că românii din anumite state europene au de suferit în această perioadă, l-am întrebat pe dl. Stanoevici ce reacţie va avea dacă actualul premier al Franţei, Manuel Valls, fost ministru de Interne (din partidul preşedintelui Francois Hollande), numit prim-ministru în 31 martie, va face referiri la românii din Franţa sau la romi, în nota deja cunoscută, cu accente xenofobe, pentru care a devenit mai popular chiar decât preşedintele Hollande. Pentru că are relaţii personale cu ministrul Francofoniei (n.r. noul guvern francez urmează să fie anunţat miercuri, 2 aprilie), Yamina Bengugui, regizor de profesie, Bogdan Stanoevici ne-a mărturisit că prin aceasta i-a transmis lui Valls un mesaj, înainte să ajungă să fie ministrul al românilor de pretutindeni. Mesajul a fost că nu are rost să se teamă de românii care vor veni, cei care au dorit să plece din România sunt deja în Franţa şi că nu are rost „să arate sperietoarea asta”. \n\n „Cunosc discursul lui Manuel Valls, ştiu ce vrea. Dacă a fost numit premier, va fi complicat să se mai exprime astfel, pentru că nici el nu e de capul lui. Discursurile va trebui să şi le ajusteze, pentru că a fost deja criticat pentru xenofobie când era ministru de Interne. Acum, că e premier, nu mai poate să facă astfel de gafe, deoarece lucrurile pot căpăta o altă amploare. Eu cred în Europa, cred că poate funcţiona dacă ne apreciem şi suntem egali. Avem aceleaşi obligaţii şi aceleaşi drepturi. La aceste discursuri vor reaccţiona Barroso şi Parlamentul European”, a mai spus Bogdan Stanoevici. \n\n Aflat la prima sa vizită în Spania, noul ministrul al românilor de pretutindeni s-a întâlnit cu românii din Valencia şi Castilla la Mancha, dar şi cu oficialităţi din Cuenca, între care președintele Parlamentului Provincial, domnul Benjamin Pietro Valencia și prefectul provinciei Cuenca, Ángel Mariscal Estrada. De asemenea, au avut loc întâlniri cu primarii din Villarejo de Salvanes și Barajas de Melo, precum și cu episcopul vicar general al Provinciei Cuenca. În cadrul acestora, ministrul delegat și-a exprimat mulțumirea pentru susținerea pe care autoritățile spaniole o acordă comunității și mediului asociativ românesc atât în procesul de integrare, cât și în demersurile de păstrare și promovare a tradițiilor și profilului identitar românesc. \n\n Potrivit comunicatului transmis de Ministerul de Externe, ambele părți au evidențiat nivelul ridicat de integrare a comunității românești în societatea spaniolă, concluzionând că această stare de fapt constituie un factor dinamizator al dezvoltării relațiilor bilaterale. \n\n Ministrul delegat pentru românii de pretutindeni, Bogdan Stanoevici, a avut întrevederi şi cu primarul orașului Cuenca, Juan Avila și primarul orașului Toledo, domnul Emiliano García-Page Sánchez, cu Preasfinția Sa Episcopul Timotei şi a participat, din partea Guvernului României, la funeraliile naționale organizate ce către Guvernul de la Madrid pentru Adolfo Suarez, șeful primului Guvern democratic al Spaniei.",
        "label": "Spania"
    },
    {
        "title": "Românce eliberate din mâinile proxeneților, la Alicante",
        "content": "Politia spaniola a desfiintat o retea de proxeneti care a exploatat pana acum peste 300 de femei din Romania. Operatiunea, derulata impreuna cu sprijinul Politiei Romane, a avut loc in provincia spaniola Alicante.\n\nAu fost eliberate 27 de romance, cu varste intre 18 si 26 de ani, iar agentii au facut 10 arestari in Spania si 12 in Romania. Anchetatorii considera ca grupul de proxeneti era activ din 2005 si ar fi castigat zeci de milioane de euro din exploatarea sexuala a femeilor, in Marea Britanie si apoi in Spania.\n\nVictimele erau aduse din Romania, in special din Mizil, cand erau inca minore si proxenetii profitau de situatia lor economica ca sa le convinga ca vor avea o viata mai buna in Spania. Dupa ce ajungeau la destinatie, li se impunea sa se prostitueze zilnic, timp de 12 ore, intr-un club de noapte din orasul Calpe.\n\nFemeile erau controlate tot timpul de organizatie si nu puteau sa faca nimic fara permisiunea proxenetilor.\n\nAncheta a inceput in 2013 dupa ce politia a fost alertata de o femeie care era exploatata de proxenetii romani. Ulterior, politia a descoperit ca proxenetii spalau o parte din castiguri printr-un dealer auto.\n\nS-au executat mai multe percheziții atât în România cât și în Spania și au fost blocate conturile folosite de membrii organizatiei.\n\nOperațiunea a fost derulată de Brigada Central contra la Trata de Seres Humanos de la Comisaría General de Extranjería y Fronteras, Procuratura din România, EUROJUST, EUROPOL, Brigadas Provinciales de Extranjería y Fronteras y de Seguridad Ciudadana Alicante, UDYCO – Jefatura Superior de Policía de Madrid, la Jandarmeria și Poliția Română și Atasații Ministerului de Intere de la Ambasadele României și Spaniei.\n\nPoliția spaniolă a initiat si o campanie de informare împotriva traficului de persoane exploatate sexual și a fost creat un sistem de alertă specializat pentru victimele retelelor de prostitutie:",
        "label": "Spania"
    },
    {
        "title": "Românii nu abandonează Spania! Ne apropiem de 1 milion!",
        "content": "Pentru prima dată în istorie, numărul românilor din Spania se apropie, în mod oficial, de 1 milion, potrivit Ministerului spaniol de Interne.\n\nAutoritățile spaniole au publicat ultimele statistici cu privire la străinii care au rezidență în Spania, iar românii continuă să fie pe primul loc.\n\nMai mult decât atât, numărul rezidenților români din Spania a crescut în 2014 cu 2,69 la sută și a ajuns la 953.183. Ca număr de rezidenți urmează marocanii (770.735) și britanicii (275.817).\n\nDintre europeni, românii sunt bineînțeles cei mai mulți, fiind urmați de britanici (275.817) și de italieni (217.524). În privința rezidenților străini din afara spațiului Schengen, marocanii sunt urmați de imigranții din China (187.390) și Ecuador (172.577).\n\nNumărul total al străinilor care au certificat comunitar de rezidență (NIE) sau card de rezidență („tarjeta de residencia”) ajungea la sfârșitul anului 2014 la 4.925.089. Dintre aceștia peste 2,7 milioane sunt cetățeni europeni cu drept de liberă circulație.\n\nCea mai mare creștere în 2014 o prezintă italienii, britanicii și românii, în timp ce scăderea cea mai semnificativă a numărului de rezidenți în Spania se observă la comunitățile din Ecuador, Columbia și Bolivia.\n\nDatele au fost publicate de Observatorio Permanente de la Inmigración (OPI) din cadrul Secretariatului de Stat pentru Imigrație și Emigrație al guvernului de la Madrid și indică o scădere de 0.37% a numărului de străini în Spania în 2014.\n\nOPI explică scăderea numărului de străini și prin faptul că, în 2014, aproximativ 180.000 de imigranți au obținut cetățenia spaniolă.",
        "label": "Spania"
    },
    {
        "title": "Cetăţean spaniol condamnat pentru că a bătut un român",
        "content": "Un bărbat de naţionalitate spaniolă a fost condamnat la 2 ani închisoare pentru că l-a agresat pe un cetăţean român pentru simplul motiv că era străin.\n\nTribunalul din Córdoba l-a condamnat pe autorul agresiunii după ce acesta a recunoscut că, împreună cu fratele său mai mic, l-a lovit cu o bară de fier pe un cetăţean român din localitatea Nueva Carteya (Córdoba).\n\nAvocatul acuzatului a explicat presei spaniole că acesta a acceptat pedeapsa de doi ani de închisoare în schimbul celei de 5 ani, pe care a solicitat-o procurorul considerând că este vorba de un delict cu vătămare corporală.\n\nProcurorul a precizat, citat de EFE, că în 25 decembrie 2007, acuzatul şi fratele său au luat o bară de fier cu care intenţionau să-i lovească pe nişte cetăţeni români din Nueva Carteya. Cei doi şi-au descoperit repede victimele, care se plimbau împreună cu alţi prieteni într-un parc din localitate. Fără să spună nici un cuvânt înainte, cei doi au coborât din maşină şi au început să-l lovească pe unul dintre români, timp în care îi spuneau să plece din localitate. Agresorii l-au lovit pe român pentru simplul fapt că era străin, după cum reiese din spusele procurorului şi i-au provocat fractura unui antebraţ şi diverse contuzii.",
        "label": "Spania"
    },
    {
        "title": "Roman chemat in Spania si obligat sa fure",
        "content": "Politia spaniola din regiunea Tarii Bascilor a retinut doi cetateni romani acuzati de sechestrare de persoana si extorsiune. Victima lor este un alt roman caruia cei doi i-ar fi platit cheltuielile ca sa poata ajunge in Spania, unde l-ar fi obligat sa fure.\n\nPolitia din Bilbao i-a arestat pe cei doi romani acuzati, in varsta de 22 si 40 de ani si a demarat o ancheta. Victima a fost cea care a alertat fortele de ordine, dupa ce s-a prezentat la o sectie de Politie din orasul Bilbao.\n\nRomanul le-a povestit politistilor ca cei doi compatrioti l-au adus in Spania, platindu-i cheltuielile de deplasare si ii urcau continuu suma datorata, ajungand pana la 16.000 de euro.\n\nBarbatul sustine ca era amenintat de cei doi atat el cat si familia sa si trebuia sa fure la ordinele lor.Dupa ce s-a prezentat la Politie, agentii au vazut ca barbatul avea deja la activ cateva retineri pentru furt in mai multe locuri din regiune. Politistii banuiesc ca in situatia romanului se afla si alte persoane care sunt extorsionate si obligate sa comita delicte sub amenintari.",
        "label": "Spania"
    },
    {
        "title": "Învierea lui Hristos, candela vieţii creştine",
        "content": "„Învierea lui Hristos văzând, să ne închinăm Domnului Iisus, că răstignire răbdând pentru noi, cu moartea pe moarte a stricat” (Slujba Învierii)\n\nCu adevărat Paştele (cuvânt ce vine prin filieră greco-latină din cuvântul ebraic Pesah , care înseamnă trecere ; în limba greacă Pascha , iar în limba latină Pasqua; am spune trecerea spre viaţa nouă, veşnică ), ca sărbătoare a Învierii lui Hristos, desăvârşeşte, pătrunde şi dă sens tuturor celorlalte sărbători ale Bisericii Ortodoxe. Mai mult, pentru Ortodoxie, fiecare Duminică reprezintă sărbătoarea Învierii. Paştele este însă „ Sărbătoarea sărbătorilor ”.\n\nPotrivit rânduielilor, slujba Învierii începe în afara bisericii, pentru că această slujbă este icoana învierii de obşte şi a judecăţii de apoi . La miezul nopţii Sfintelor Paşti, când întunericul are cea mai mare intensitate, se sting toate luminile. Spaţiul întunecos simbolizează întunericul morţii şi al iadului în care a coborât Hristos Dumnezeu cu sufletul Său (I Petru 3, 18-19). Sufletul viu şi îndumnezeit al lui Hristos coborât la iad este simbolizat de singura candelă care rămâne aprinsă, şi anume, candela de pe Sfânta Masă. Când preotul aprinde lumânarea de Paşti din candela de pe Sfânta masă şi o ridică în văzul tuturor, aceasta semnifică taina ridicării sau sculării lui Hristos din morţi (în limba greacă învierea este redată şi prin cuvântul anastasis care înseamnă ridicare , sculare ). Întrucât cuvântul „ Paşte ”, aşa cum spuneam mai sus, are înţelesul de trecere , chemarea sau invitaţia preotului: „ Veniţi să luaţi lumină! ” este chemarea de a trece de la întunericul morţii la lumina vieţii veşnice, de la robia lipsei de sens şi absurditatea despărţirii de Dumnezeu, la libertatea pe care ne-o dăruieşte iubirea veşnică a lui Dumnezeu pentru lumea chemată la înnoire şi nemurire.\n\nDintr-o singură lumânare a preotului se aprind toate lumânările, arătând prin aceasta adevărul că Hristos este „ începătura (învierii) celor adormiţi ” (1 Corinteni 15, 20). Credincioşii care poartă lumânări aprinse în mână îi simbolizează pe toţi oamenii care de-a lungul veacurilor au crezut în Hristos Cel Înviat, s-au botezat în apă şi în Duh Sfânt, botezul fiind numit şi „ sfânta luminare ”, şi trăind potrivit poruncilor lui Hristos, prin rugăciune şi fapte bune, au lucrat la învierea sufletelor lor din moartea păcatului.\n\nÎn această stare preotul rosteşte „ Hristos a înviat !” dând tuturor celor prezenţi o veste, iar toţi credincioşii se grăbesc să o confirme: „ Adevărat a înviat! ” Este o mărturisire de credinţă. Cel care o rosteşte îşi mărturiseşte credinţa că Hristos a înviat, iar cei ce răspund rostesc o mărturisire întăritoare, aceea că, într-adevăr, El a înviat.\n\nHainele luminoase şi frumoase, mielul pascal, ouăle roşii sau ouăle încondeiate, bucatele alese, florile şi darurile făcute celor care se bucură de iubirea noastră pentru ei, toate acestea confirmă salutul-mărturisire de credinţă: Hristos a înviat! – Adevărat a înviat! , pe care îl rostesc timp de 40 de zile, de la Paşti până la Înălţare, creştinii ortodocşi în orice moment al zilei.\n\nÎnvierea Mântuitorului, înainte de a fi înţeleasă pe calea raţiunii omeneşti, este simţită pe dinlăuntrul fiinţei noastre, întocmai izbucnirii mugurului în splendoarea florii, care se oferă în dublă ipostază: de frumuseţe şi de mireasmă. Tot astfel, lăuntric, înmugureşte şi în noi dorul de viaţă adevărată, curată şi liniştită, care înfloreşte la lumina şi la căldura „ credinţei pline de Duhul Sfânt ”. În noaptea Învierii înfloresc iarăşi mugurii credinţei noastre şi împreună ne oferim „ pe noi înşine şi unii pe alţii ”, în „ buchete ” luminoase, Domnului Învierii, care face din noi, oamenii, „ candele ” strălucitoare ale vieţii veşnice încă de aici, de pe pământ. „ Aşa să lumineze lumina voastră înaintea oamenilor, ca văzând ei faptele voastre cele bune, să preamărească pe Tatăl vostru cel din Ceruri ” (Matei 5, 16). Deci, „ să ne curăţim simţirile şi să vedem pe Hristos strălucind cu neapropiată lumină a Învierii. Şi, cântându-I cântare de biruinţă, luminat să-L auzim zicând: Bucuraţi-vă! ” (Canonul Învierii, Cântarea 1).\n\nÎntr-o astfel de stare, dobândită în ziua Învierii, se cuvine să medităm şi noi, toţi creştinii, asupra sensului mai adânc şi asupra roadelor Învierii Domnului pentru fiecare dintre noi şi pentru toţi semenii noştri, pentru toată lumea lui Dumnezeu şi pentru toată creaţia Sa.\n\nÎnvierea Domnului este vindecarea noastră de păcat şi de urmările lui, dintre care cele mai grave sunt: violenţa, nesiguranţa, teama, ura împotriva semenilor şi, mai cu seamă, neîncrederea în şansele noastre ca români şi creştini. A sosit timpul să revenim la firea noastră, a românului credincios, harnic şi luptător. A sosit momentul folosirii tuturor darurilor cu care ne-a înzestrat Dumnezeu şi să cultivăm în suflete speranţă şi iubire, ca să crească bunătatea prin care revin între noi armonia şi solidaritatea creştină şi umană. Să fim realmente unii altora o bucurie! Să ne iertăm, să ne iubim unii pe alţii, sincer şi dezinteresat! Să ne dea Dumnezeu tuturor sănătate şi bucurie deplină! Să fie pace şi linişte în noi, în casele noastre, pe stradă, peste tot. Iar între noi să rămână pacea şi bucuria Mântuitorului.",
        "label": "Spania"
    },
    {
        "title": "A fost numit noul ambasador al Romaniei in Spania",
        "content": "Traian Basescu a semnat decretul privind acreditarea domnului Ion Vilcu in calitatea de ambasador extraordinar si plenipotentiar al Romaniei in Regatul Spaniei si a domnului Alexandru Victor Micula in calitatea de ambasador extraordinar si plenipotentiar al Romaniei in Republica Ungara.",
        "label": "Spania"
    },
    {
        "title": "Importantă rețea de falsificatori români capturată în Spania",
        "content": "28 de persoane au fost arestate în urma unei operațiuni derulate de poliția spaniolă împotriva unei rețele de falsificatori de carduri.\n\nDin primele informații, rețeaua constituită din cetățeni români a reușit să fure datele bancare de la 500 de carduri și a făcut cumpărături ilegale în valoare de 200.000 de euro, iar zona lor de acțiune era Spania și Franța.\n\nÎn urma operațiunii, care s-a derulat în diverse provincii spaniole, polițiștii au descoperit două laboratoare în care se fabricau carduri bancare și un atelier pentru falsificarea documentelor.\n\nRețeaua avea un lider care controla obținerea datelor, copierea cardurilor și operațiunea de cumpărare cu acestea și era ajutați de persoane capabile să falsifice documente și să evalueze calitatea acestora.\n\nAu fost executate 10 percheziții în urma cărora s-au găsit 141 de carduri falsuficate, 37 de documente de identitate falsificate, două aparate pentru citirea datelor, două micro-camere video care erau instalate la bancomate și peste 13 mii de euro.\n\nMembrii rețelei realizau cumpărături în localuri de mâncare turcească ai căror patroni știau despre activitațile falsificatorilor. Prin intermediul acestora achiziționau calculatoare, parfumuri, țigări, alcool și bonuri valorice de la mărci cunoscute, pe care apoi le vindeau altor persoane.\n\nArestările au avut loc în Madrid, Barcelona, Úbeda, Huelva și Girona. Anchetatorii au descoperit că gruparea falsificatorilor români făcea rost de date bancare prin diverse metode, una dintre acestea fiind și furtul codurilor de acces la banca prin internet.",
        "label": "Spania"
    },
    {
        "title": "5 acuzați pentru moartea celor doi români la Palencia",
        "content": "Cazul tragic al celor doi români din satul spaniol Villaluenga de la Vega îi aduce în atenția justiției și pe colegii lor.\n\nCinci români, care locuiau în aceeași casă din satul cu aproximativ 600 de locuitori, din provincia Palencia, au fost arestați duminică de Garda Civilă, după găsirea corpurilor neînsuflețite ale celor doi compatrioți.\n\nAceștia au petrecut noaptea în trei aresturi diferite, după cum scrie presa locală și azi dimineață au fost prezentați judecătorului.\n\nToți au fost eliberați după ce au fost audiați, dar sunt cercetați pentru acuzația de omitere a ajutorului.\n\nCei 7 români erau cunoscuți în sat și nu creaseră probleme niciodată în cei aproape 3 ani de când locuiau acolo. Cu toții lucrau pentru o firmă spaniolă care exploatează lemnul din zonă și erau muncitori buni.\n\nPresa locală preia și reacțiile localnicilor care spun că românii „ erau oameni buni, dar obișnuiau să bea foarte mult ”, după ce își terminau orarul de muncă.\n\nCei doi români de 39 de ani care au decedat duminică petrecuseră la barul din sat în cursul după-amiezii precedente. S-au dus acasă împreună cu ceilalți colegi în jurul orei 22, după ce barmanița ar fi decis să nu-i mai servească pentru că băuseră prea mult.\n\nVictimele au rămas acasă, iar ceilalți au plecat să petreacă noaptea în zonă.\n\nA doua zi, corpurile celor doi români au fost găsite de un vecin care a sunat la 112.\n\nNu se cunosc încă rezultatele autopsiei, dar se bănuiește că moartea celor doi a fost cauzată de consumul excesiv de alcool, mai ales că din informațiile de până acum se pare că românii ar fi făcut întrecere la băut.",
        "label": "Spania"
    },
    {
        "title": "Tânăra înecată la Estepona ar fi fost ținută sub cheie",
        "content": "Românca decedată la Estepona ar fi fost închisă în subsolul clubului de noapte inundat duminică, după cum susțin surse citate de presa spaniolă.\n\nPoliția îl anchetează acum pe patronul clubului, care a fost reținut pentru investigații cu privire la condițiile în care era ținută în edificiu tânăra de 26 de ani, decedată în urma inundațiilor de duminică.\n\nPotrivit publicației El Confidencial, anumite surse susțin că tânăra ar fi fost încuiată în subsolul clubului, deși patronul susține că ea s-ar fi aflat în localul său pentru că avea o cunoștință acolo.\n\nAcesta a negat că tânăra ar fi fost închisă în club sau că ar fi lucrat fără acte.\n\nSfârșitul tinerei românce a impresionat opinia publică spaniolă care așteaptă răspunsuri la întrebările lăsate de această tragedie.\n\nSe știe că în timp ce apa năvălea în interiorul clădirii, în jurul orei 9:37, tânăra a sunat la 112 pentru ajutor, dar pompierii nu au reușit să deschidă ușile la timp ca să o salveze.\n\nCând echipajele au ajuns la fața locului, apa depășea deja nivelul ferestrelor de la subsol și doar cu ajutorul scafandrilor au putut fi desfăcute gratiile de la o fereastră.\n\nPompierii au găsit trupul neînsuflețit al româncei plutind și fără nici un document de identitate asupra sa.",
        "label": "Spania"
    },
    {
        "title": "Castellon: Românii sunt aşteptaţi la cursuri de teatru şi de dans popular",
        "content": "Toţi românii care doresc să facă parte din ansamblul de dans popular „ Suflete româneşti ” sau din trupa de teatru a asociaţiei AIPE sunt aşteptaţi să se înscrie în aceste grupuri şi să participe la repetiţii şi antrenamente. Doritorii pot suna la numărul de telefon 642.214.207.\n\nAnsamblul „ Suflete româneşti ” este condus de profesorul Adrian Mihălcescu, originar din Târgovişte. De trei ani, Adrian coordonează cele 12 fete şi doi băieţi care fac parte din grupul de dans şi este mereu în căutare de noi talente româneşti, oferind, în acelaşi timp, o şansă celor care nu au experienţă şi vor să înveţe să danseze. „ Orice român care doreşte să ni se alăture este binevenit. Toţi cei care vor să înveţe să danseze pe muzică populară, dar şi cei care sunt pasionaţi de alte stiluri de dans vor găsi susţinere la noi. Noi ne dorim să dăm o şansă valorilor care există între români, dar pe care nu le promovează nimeni aici ”, ne-a precizat Adrian Mihălcescu.\n\nDe-a lungul timpului, ansamblul a participat la numeroase spectacole de pe tot cuprinsul Spaniei. „Suflete româneşti” pregăteşte în prezent un program artistic pentru ziua de 1 Decembrie, pe care o va sărbători atât la Castellon, cât şi la Albocasser şi Tarragona, unde grupul a fost invitat de asociaţiile româneşti de acolo.\n\nÎn Castellon, ziua de 1 Decembrie va fi sărbătorită de AIPE la librăria Babel din Plaza Borrull, acolo unde, de câţiva ani, este o adevărată tradiţie celebrarea Zilei Naţionale a României alături de spanioli. Sunt aşteptaţi toţi compatrioţii care doresc să fie prezenţi la eveniment.\n\nDin luna august, în cadrul AIPE funcţionează şi o trupă de teatru condusă de profesorul Dan Mărăcinaru. Prima piesă pregătită a fost „ La Cicuta ” (Cucuta), scrisă chiar de coordonatorul grupului. Tinerii actori au participat cu această piesă la festivalul „ Octubre Dones SGAE 2010 ” din Valencia, pe 14 octombrie, şi la a VI-a ediţie a Săptămânii Interculturale din Castellon, care a avut loc între 18 şi 23 octombrie. „ Avem nevoie de cineva care să sprijine activitatea grupului şi care să ne ajute financiar pentru transportul la spectacole, decoruri şi costume ”, ne-a mărturisit Dan Mărăcinaru. În prezent, grupul lucrează intens la piesa de teatru „ Cântăreaţa cheală ” de Eugen Ionesco, în limba spaniolă.\n\nÎn cadrul asociaţiei mai activează o echipă de baschet, un grup de muzică folk şi un grup de tineri pasionaţi de muzica pe computer şi diverse stiluri de dans.",
        "label": "Spania"
    },
    {
        "title": "Guvernul ne ia apărarea în Catalunia: Românii plătesc cele mai multe impozite în Spania",
        "content": "* În plină campanie electorală, liderul PP din Badalona, Xavi Albiol, revine : „Situaţia ţiganilor români din Badalona este mai gravă decât cea din Franţa” * La rândul său, şeful PP Catalunia, Alicia Sanchez Camacho trebuie să-l corecteze pe colegul ei, spunând că: „ situaţia este diferită ” * între timp preşedintele guvernului catalan Jose Montilla condamnă „ expulzările ” ţiganilor din Franţa *\n\nNumărul mare de români contribuabili a devenit argument în polemica expulzărilor din Franţa. „ Românii sunt cei mai numeroşi contribuabili europeni, reprezentând 42% dintre toţi cetăţenii comunitari care plătesc impozite în Spania „. Declaraţia a fost făcută pe fondul disputelor din Catalunia provocate de expulzarea romilor din Franţa şi aparţine secretarului de stat pentru Imigraţie din cadrul Ministerului Muncii şi Imigraţiei, Anna Terron, care a dorit să amintească aceste informaţii din dorinţa de a mai elimina stereotipiile vehiculate despre români.\n\nDe asemenea, oficialul spaniol a subliniat faptul că 1,2 milioane de străini cotizează la fondul Asigurărilor Sociale în timp ce doar 390 de mii primesc ajutor de şomaj. Românii reprezintă peste 41 % dintre contribuabilii europeni din Spania, 282 de mii fiind înregistraţi la Asigurările Sociale intr-un total de 676 de mii de europeni.\n\nÎn cadrul unei conferinţe de presă în care a prezentat cea de-a treia ediţie a „ Manualului despre Integrare „, elaborat de Comisia Europeană, Anna Terron a semnalat faptul că românii sunt şi cei mai numeroşi plătitori de taxe din Spania, după cetăţenii spanioli.\n\nDeclaraţia Annei Terron a fost făcută pe fondul polemicii dezvoltate de politicienii catalani, care în ultima vreme reiau subiectul expulzărilor din Franţa, în scopuri electorale, mai ales că în curând vor fi alegeri regionale. De fapt, în urmă cu puţin timp, un europarlamentar francez din partidul lui Nicolas Sarkozy a vizitat suburbiile „problematice” ale Badalonei, iar polemicul lider local din Badalona al popularilor, Xavi Albiol a ieşit din nou în evidenţă cu o declaraţie deplasată potrivit căreia „ situaţia ţiganilor români din Badalona este mai gravă decât cea din Franţa, pentru că aici nu pot fi localizaţi „. La scurt timp după aceea, ca şi după împărţirea pliantelor cu mesajul „ Nu vrem români ” în cadrul unei acţiuni a PP-ului, şefa lui Albiol, liderul PP Catalunia, Alicia Sanchez Camacho, a fost nevoită să rectifice declaraţiile acestuia, spunând că „ situaţia este diferită „.\n\nLa rândul său, socialistul Jose Montilla, preşedintele guvernului catalan, a condamnat expulzările promovate de guvernul francez. Între timp însă, presa spaniolă de scandal sau cea care ţine la etichetă încearcă să depisteze orice posibilă „scurgere de ţigani români” către Spania şi speculează orice declaraţie sau afirmaţie, oricât ar fi de probabilă. Desigur, în acest context singurii care pierd la capitolul imagine sunt românii care muncesc şi trăiesc în Spania.",
        "label": "Spania"
    },
    {
        "title": "Un nou consul român la ciudad Real",
        "content": "Primarul municipiului Ciudad Real, Rosa Romero, şi-a luat rămas bun, în urmă cu câteva zile, de la Cătălin Gelu Boicu, consulul român în regiune. Acesta din urmă părăseşte postul deţinut până în prezent, urmând a prelua alte atribuţii diplomatice pe teritoriul spaniol. Consulul român i-a mulţumit reprezentantei municipiului Ciudad Real pentru colaborarea activă şi sprijinul acordat comunităţii româneşti din regiune, primind totodată drept cadou o carte ce include cele mai reprezentative imagini din localitate.\n\nLa rândul ei, Rosa Romero a profitat de acest prilej pentru a manifesta, o dată în plus, simpatia faţă de comunitatea românească din zonă, legătură întărită mai ales după înfrăţirea, în urmă cu câţiva ani, cu oraşul Târgovişte. Funcţia ocupată până în prezent de către Gelu Cătălin Boicu va fi preluată de către vice-consulul român Eliza Diaconescu.",
        "label": "Spania"
    },
    {
        "title": "O noua conducere la Consulatul Romaniei din Castellon",
        "content": "Romanii din Comunitatea Valenciana au un nou consul, din luna august 2011, in persoana lui Cosmin Dumitrescu, si un al doilea viceconsul, Sabina Somacescu, la Castellon. Viceconsulul Daniel Costinas, numit in functie inca de la deschiderea Consulatului din Castellon, isi continua activitatea.\n\nCosmin Dumitrescu are 36 de ani si experienta in cariera diplomatica. Din iunie 2004 pana in martie 2009 a lucrat ca diplomat in Italia, la Consulatul Romaniei de la Roma. In septembrie 2007 a preluat functia de consul in cadrul aceluiasi consulat. In februarie 2010 a devenit seful Centrului National de Pasapoarte Diplomatice si de Serviciu din cadrul Ministerul Afacerilor Externe.\n\nFostii consuli de la Castellon, Liviu Popa si Iuliana Mihu, incep un nou mandat la Consulatul Romaniei de la Ciudad Real.\n\nLa incheierea activitatii sale la Castellon, consulul Liviu Popa a transmis cateva ganduri romanilor si spaniolilor. „ Cei peste trei ani petrecuti la Castellon au reprezentat o provocare unica. Activitatea la Castellon este atat intensa, cat si foarte diversificata. Consulul este practic persoana careia i se solicita sprijin in aproape orice problema pe care o au romanii: asistenta consulara, dar si probleme economice, sociale, culturale etc. Retrospectiv, daca ar fi sa multumesc cuiva, as incepe cu partenerii nostri din Centrala Ministerului Afacerilor Externe si din Ambasada Romaniei la Madrid, alaturi de care am „pus pe picioare” proiectul Castellon. As adauga minunatele noastre gazde valenciene, un model european de toleranta si de convietuire. Fara indoiala, ceas de ceas mi-au fost aproape reprezentantii societatii civile: asociatiile de romani din Castellon, Valencia si din Alicante, presa romana si cea spaniola, bisericile, mediul academic si cel politic. Familia si prietenii au fost printre cei mai rabdatori. Am si o mare bucurie la acest capitol, intrucat fiul meu cel mic s-a nascut chiar in Castellon, astfel incat acest oras va ramane mereu in inimile familiei mele. Sunt convins si ca echipa de excelenti profesionisti cu care am colaborat atat de bine in acesti ani va sprijini noua conducere a oficiului pentru dezvoltarea activitatii lui „.",
        "label": "Spania"
    },
    {
        "title": "Catalunia: Românii au un cuvânt de spus în guvernul catalan",
        "content": "Un grup de 16 asociaţii şi entităţi din domeniul integrării străinilor din Catalunia a fost acceptat recent să facă parte din Masa de Dialog pentru Cetăţenie şi Imigraţie, for consultativ specializat pe problemele străinilor, din cadrul guvernului regional. Printre cele 16 asociaţii şi entităţi se află şi ASOCROM, una dintre cele mai vechi asociaţii ale românilor din regiune. Potrivit unui comunicat de presă al Secretariatului de Imigraţiei din cadrul Guvernului Regional al Cataluniei, noii reprezentanţi ai imigranţilor din zonă au fost selecţionaţi în urma unei convocări publice care s-a derulat în acest an.\n\nActuala Masă de Dialog va servi guvernului catalan, în cadrul Secretariatului de Imigraţiei, condus de Oriol Amoros, instituţie din cadrul Direcţiei de Acţiuni Sociale şi Civice, condusă de ministrul regional Carme Capdevila, pentru stabilirea acţiunilor privind integrarea străinilor.\n\nNoii membri ai Mesei de Dialog sunt Comisión Catalana de Ayuda al Refugiado, Mesa de Entidades del Tercer Sector, Càritas, Cruz Roja, Òmnium Cultural, Federación de Asoc iaciones de Vecinos de Vivienda Social de Cataluña, Fundación Sergi, SOS Racismo, Asociación de Trabajadores Pakistaníes en Cataluña, Asociación Sociocultural Ibn Batuta, Federación de Entidades Latinoamericanas de Cataluña (FEDELATINA), Federación de Entidades Peruanas de Cataluña (FEPERCAT), Coordinadora de Asociaciones Senegalesas, Asociación de Mujeres Chinas en Cataluña, Taghrast – Espacio Amazic și Asociación Rumana de Cataluña (ASOCROM). În Catalunia, românii reprezintă a doua comunitate cu 100 de mii de membri, după cea a marocanilor.",
        "label": "Spania"
    },
    {
        "title": "Conducea camionul în zigzag pe o autostradă din Spania",
        "content": "Un român a fost prins de poliția regională catalana in timp ce conducea un camion în zig-zag pe autostrada. \n\n Situatia a fost semnalata de șoferii care circulau miercuri după-amiază pe autostrada AP7.\n\nAceștia au anunțat politia ca un camion de mare tonaj circula in zigzag in apropiere de Maçanet de la Selva (Girona).\n\nO patrulă a Mossos d’Esquadra l-a interceptat pe șoferul roman in apropiere de Sant Celoni (Barcelona) si i-a cerut sa traga pe dreapta.\n\nAgenții au văzut imediat ca șoferul era in stare de ebrietate și i-au facut testul de alcoolemie.\n\nSpre surpriza lor, românul, in vârsta de 56 de ani, depășea de 8 ori limita legală de alcool, ajungând la 1,23 ml pe litru de aer respirat.\n\nAgenții i-au facut un dosar penal pentru încălcarea siguranței rutiere si va fi cercetat in libertate.",
        "label": "Spania"
    },
    {
        "title": "Ambasada Romaniei la Targul Ambasadelor de la Madrid",
        "content": "Ambasada României a participat pe 14 aprilie la Târgul ambasadelor – Kermes 2012, eveniment organizat de Asociația Damelor Diplomat (Asociación de Damas Diplomáticas), al cărei preşedinte de onoare este Majestatea Sa Regina Sofia. Târgul anual, conceput pe trei paliere – cultural, artistic şi gastronomic- a fost inaugurat de Alteţa Sa, Infanta Elena a Spaniei, ca reprezentant al Casei Regale.\n\nMomentul cultural prezentat de Ambasada României – recital la harpă susținut de artistul în vârstă de numai 11 ani, Tudor Soare – a fost ales pentru deschiderea Kermes 2012. {loadposition publi}\n\nAmbasada României a participat, de asemenea, cu produse de artizanat, produse culinare tradiționale românești, precum şi cu o serie de tablouri/gravuri donate de elevii şi profesorii Liceului Naţional de Artă „Nicolae Tonitza”. Fondurile strânse cu această ocazie sunt destinate unor proiecte caritabile derulate de diverse organizaţii neguvernamentale spaniole, printre care şi Fundaţia Reina Sofia.\n\nEvenimentul a prilejuit, de asemenea, promovarea diversităţii culturale şi gastronomice, aproximativ 70 de ambasade acreditate la Madrid, prezentând spre vânzare produse autohtone tipice. {loadposition comment}",
        "label": "Spania"
    },
    {
        "title": "Jafurile comise de români îi infurie pe spanioli în Extremadura și Andaluzia",
        "content": "Localnicii din câteva sate din Extremadura, Sevilla și Cordoba au început să strângă măslinele, în grupuri numeroase, de frica românilor care jefuiesc plantațiile fără nici o reținere.\n\nUltimele arestări făcute de Garda Civilă în rândul românilor din sud-vestul Spaniei confirmă temerile spaniolilor care sunt jefuiți zilnic de grupuri de culegători care dau iama prin plantatiile cu maslini.\n\nPatru români au fost arestați recent în Sevilla și în posesia lor au fost găsite 10 tone de măsline, furate de pe mai multe plantații din regiunea Sierra Sur de Sevilla și din Córdoba.\n\nAutoritățile remarcă faptul că hoții sunt foarte bine organizați, au unelte și sunt foarte agresivi. Garda Civilă din Roca de Estepa anchetează alte 5 persoane de naționalitate română, acuzate de furturi masive de măsline.\n\nAgenții au descoperit că grupurile de hoți de măsline acționează foarte rapid, iar uneori rup crengile arborilor cu tot cu măslinele pe care le vând apoi la centrele de recolectare din regiune.\n\nNumărul mare de furturi de măsline i-a determinat pe spanioli să organizeze patrule pe timpul nopții, dar multora le este frică pentru că numeroase ocazii hoții s-au dovedit a fi foarte agresivi.\n\nUn paznic spaniol a fost bătut crunt acum câteva săptămâni de mai mulți hoți care l-au scos din mașină în prezența altor persoane. Potrivit declarațiilor martorilor agresorii erau români.\n\nUltimul incident, care indică faptul că tensiunile dintre români și spanioli sunt în creștere, s-a produs în satul Navalvilla de Pela, din Extremadura. \n\n Mai mulți localnici au văzut acum câteva zile un grup de români care tocmai furau măsline, de pe o plantație din apropierea localității.\n\nHoții au fost depistați de una din patrulele civile formate din localnici, care funcționează în zonă din luna noiembrie. După ce s-a dat alarma, cel puțin 30 de localnici s-au adunat pe plantația de măslini unde au început să se înjure cu românii și ar fi ajuns la bătaie, dacă presupușii hoți nu ar fi anunțat Garda Civilă.\n\nLocalnicii au criticat și Garda Civilă pentru că nu le-a confiscat uneltele românilor, iar asociația persoanelor afectate de furturile de măsline, din localitate, avertizează că situația este o adevărată „bombă” care stă să explodeze.\n\nPrimarul localității cere măsuri din partea administrației regionale, iar în 5 februarie va avea loc un protest în fața guvernului regional din Mérida.",
        "label": "Spania"
    },
    {
        "title": "Jucării cu marihuana trimise în România",
        "content": "Poliția din Valencia a arestat patru indivizi, români și spanioli pentru că trimiteau marijuana în România, în cadouri. \n\n\n\nPolițiștii au confiscat 9 kilograme de marihuana ascunsă în cutii de jucării care plecau în diverse direcții, transportate cu autobuzul.\n\nCercetările în acest caz au durat trei luni și au început cu urmărirea suspecților, care realizau regulat trimiteri din Valencia. Modul de operare era acesta: persoanele implicate ambalau drogul în vid și apoi în cutii de jucării.\n\nPentru a camufla mirosul de marihuana, traficanții utilizau produse precum cafeaua, piperul sau crema mentolată.\n\nLa prima intervenție, polițiștii au localizat o mașină pe care au percheziționat-o și au găsit două dispozitive GPS pentru urmărirea vehiculelor și o sumă mare de bani, pe care unul din ocupanții mașinii o avea asupra sa.\n\nUlterior, Poliția a descoperit că suspecții erau cazați la un hotel și foloseau o mașină închiriată, din care unul din bărbați scotea un pachet de mari dimensiuni pe care îl transporta cu autobuzul.\n\nÎn pachet, agenții aveau să descopere aproape 20 de pungi cu marihuana împachetată în vid, cu o greutată totală de aproape 8 kilograme, ascunse în cutii de jucării.\n\nLa hotel, în camera unde erau cazați, Poliția a descoperit 10.000 de euro și alte 1300 de grame de marihuana ascunsă într-un sac de box.\n\nToți cei patru, de origine română și spaniolă, au fost arestați. Unul dintre ei se afla în evidența Poliției pentru incidente minore.\n\nBărbații au vârste cuprinse între 24 și 31 de ani și sunt cercetați pentru infracțiuni împotriva sănătății publice și apartenență la grup infracțional.",
        "label": "Spania"
    },
    {
        "title": "Coslada: Charo Arroyo a fost premiată de o asociaţie românească",
        "content": "Consilierul de Imigraţie din cadrul primăriei Coslada, Charo Arroyo, a fost premiată cu distincţia „Femeia Anului 2010”, acordată de Asociación de rumanos din Coslada şi San Fernando.\n\nPremiul a fost înmânat de preşedinta asociaţiei, Nelia Pîrcălăbescu, iar Charo Arroyo a mulţumit pentru acesta şi a promis că va depune în continuare eforturi pentru a sprijini integrarea românilor din localitate.\n\nLa rândul său, primarul oraşului Angel Viveros a remarcat că „este onoare să primim un asemenea premiu care recunoaşte munca primăriei” pentru integrarea noilor locuitori.",
        "label": "Spania"
    },
    {
        "title": "350 de români la Hramul Bisericii “Sfântul Nicolae” din Castellon",
        "content": "Preasfinţitul Timotei, Episcopul ortodox român al Spaniei şi Portugaliei, a participat pe 6 decembrie, la Castellon de la Plana, la sărbătorirea hramului bisericii “ Sfântul Nicolae ”, alături de parohul bisericii, Nicolae Ioniţă, de Aurelian Stoica, protoiereu de Castellon şi preot la biserica din Vila Real, de preotul Hector Samuel Calvo Viera, delegatul episcopal spaniol pentru ecumenism, de preotul Jose Burgos, parohul Catedralei ,, Sfânta Maria ” din Castellon, şi de Arhidiaconul Iulian Dumitru.\n\nProfitând că ziua de 6 decembrie nu este zi lucrătoare (Ziua Constituţiei spaniole), la slujbă au fost prezenţi în jur de 350 de enoriaşi care l-au celebrat pe Sfântul Nicolae. Alături de aceştia s-a aflat şi consulul României la Castellon, Liviu Popa. În timpul slujbei, românii s-au bucurat şi de interpretarea coralei bărbăteşti „ Armonia ” din Constanţa, invitată de preotul Nicolae Ioniţă. Cum Sfântul Nicolae este un mare iubitor al celor mici, după ce au fost împărtăşiţi de episcopul Timotei, copiii prezenţi au primit peste 200 de daruri pregătite din fondul parohiei „ Sfântul Nicolae ”. În timpul predicii, episcopul Timotei le-a amintit românilor cine a fost Sfântul Nicolae şi cum a luat naştere tradiţia darurilor aduse de acest sfânt.\n\nPentru că se apropie Crăciunul, când sărbătorim cu toţii Naşterea Domnului, preotul Nicolae Ioniţă le transmite celor mici un mesaj: „ Aşteptăm în seara zilei de 24 decembrie cât mai mulţi copii la biserică. Va avea loc, în Ajun de Crăciun, o serbare la care vom cânta colinde, vor fi câteva momente artistice, iar în final ne va vizita cineva tare drag celor mici, Moş Crăciun, care le va împărţi celor prezenţi daruri ”.",
        "label": "Spania"
    },
    {
        "title": "Băsescu îi caută pe pensionari în diaspora",
        "content": "Preşedintele Băsescu a atras atenţia asupra diferenţelor procentuale dintre judeţe în ceea ce priveşte numărul persoanelor pensionate pentru cazuri de invaliditate şi a spus că până la finele anului, Ministerul Muncii trebuie să evalueze situaţia corectă.\n\n„ În mod categoric, aici se întâmplă ceva în neregulă şi, până la sfârşitul anului, Ministerul Muncii trebuie să determine care sunt, în mod corect, pensionaţi pe caz de invaliditate şi care dintre invalizi sunt la muncă în Spania, în Italia sau pe unde-or fi. Nu mai putem continua să plătim la nesfârşit din bugetul de pensii înţelegeri între medici şi cetăţeni care vor să ia, în acelaşi timp, şi pensie şi să fie şi apţi de muncă „, a declarat preşedintele Traian Băsescu.\n\nÎn ciuda alarmelor, numărul românilor din Spania care au peste 65 de ani nu depăşeşte 10 mii de persoane, iar până la ora actuală, românii din străinătate fuseseră consideraţi unul dintre motoarele economiei româneşti prin trimiterile masive de bani, ceea ce a permis României să nu se împrumute pe plan extern, ani la rând, fapt recunoscut chiar şi de preşedintele României înainte să fie reales.",
        "label": "Spania"
    },
    {
        "title": "MAE ne explică de ce trebuie să crească taxele consulare",
        "content": "Urmare solicitării dumneavoastră, vă transmitem următoarele informaţii referitoare la noile taxe consulare: Iniţiativa legislativă de modificare a Legii nr. 198/2008 aparţine unui număr de parlamentari, textul legii nr. 78/2010 fiind ulterior adoptat de cele două Camere, şi a intrat în vigoare la data publicării în Monitorul Oficial, la 21 mai 2010. Ministerului Afacerilor Externe îi revine obligaţia de a aplica noua normă. Până la data de 11 iunie a fost stabilită metodologia de aplicare a noilor prevederi legale.\n\nLegea nr.198/2008 privind serviciile consulare pentru care se percep taxe şi nivelul taxelor consulare la misiunile diplomatice şi oficiile consulare ale României în străinătate a fost recent modificată prin Legea Nr. 78 din 6 mai 2010 pentru modificarea şi completarea Legii nr. 198/2008 privind serviciile consulare pentru care se percep taxe şi nivelul taxelor consulare la misiunile diplomatice şi oficiile consulare ale României în străinătate.\n\nActul normativ:\n• Instituie gratuitatea ce nu exista anterior pentru unele servicii, cum ar fi înregistrarea, direct la misiunile diplomatice şi oficiile consulare a naşterilor cetăţenilor români sau transcrierea actelor de deces;\n• Menţine neschimbate taxele consulare în domenii reglementate prin norme europene (de exemplu taxele de vize);\n• Nu modifică decât neesenţial taxele pentru paşapoarte;\n• Solicitanţii de servicii consulare pot cere prestarea unor servicii în regim de urgenţă, ceea ce presupune achitarea benevolă a unor taxe (15, în loc de 10 euro în trecut);\n• Unele taxe, cum sunt cele pentru servicii notariale sau servicii de stare civilă au cunoscut o adaptare.\n• În concluzie se poate afirma că taxele consulare au fost adaptate pentru a oferi sustenabilitate activităţii misiunilor diplomatice şi oficiilor consulare în vederea asigurării de servicii consulare optime şi asistenţă consulară de înaltă ţinută profesională.\n• În acelaşi timp, Legea nr. 78/2010 nu are implicaţii financiare în sensul de a diminua veniturile bugetului de stat realizate din taxele consulare, ci prevede creşterea cuantumului taxelor aferente unor anumite servicii consulare, având în vedere inflaţia din majoritatea ţărilor unde activitatea consulară este semnificativă.\n• Prestarea serviciilor consulare în regim de urgenţă va reduce deplasările succesive la misiunile diplomatice sau consulare ale României, iar posibilitatea de a folosi respectivele taxe, achitate benevol de către solicitanţii de servicii va permite inclusiv angajarea de personal extrabugetar, sporind astfel capacitatea de procesare a oficiilor. \n\n Tabelul complet cu privire la noile taxe consulare va putea fi consultat pe site-ul MAE cu începere din data de luni, 14 iunie.",
        "label": "Spania"
    },
    {
        "title": "115 ani de la naştere: Lucian Blaga - evocat la Alcalá de Henares",
        "content": "Mai mulţi români şi spanioli au participat, recent, la o manifestare de comemorare a poetului român Lucian Blaga, la împlinirea a 115 ani de la naşterea sa. Organizatorul acţiunii, Asociaţia culturală românească „ Juan Ramon Jimenez şi Lucian Blaga ” a pregătit împreună cu profesoara Ileana Bucurenciu, de la Universitatea din Alcalá de Henares, un moment poetic pe parcursul căruia s-au citit poezii din opera poetului atât în română, cât şi în spaniolă.\n\nGheorghe Vinţan, preşedintele asociaţiei a remarcat faptul că Lucian Blaga este prea puţin cunoscut în Spania şi că manifestarea organizată la Centrul de Limbi Străine are tocmai acest scop de a-l apropia spaniolilor pe unul dintre marii poeţi al culturii noastre.\n\n„ Implicarea noastră a românilor care trăim în Spania în comemorarea şi perpetuarea valorilor româneşti printre noi, dar mai ales făcându-le cunoscute acestei ţări în care am ales să vieţuim, cred că trebuie să constituie o prioritate a existenţei noastre pe acest pământ unde s-a născut marele împărat Traian. Nimeni nu ne împiedică să gândim, nimeni nu este împotriva noastră atunci când vrem să vorbim de Eminescu, Coşbuc, Creangă, Blaga sau Nichita Stănescu şi de toată pleiada care a luptat pentru devenirea noastră culturală, recunoscută şi de multe ori căutată de alte naţiuni „, a spus Gheorghe Vinţan, care a ţinut să amintească şi legătura dintre poetul român şi Juan Ramon Jimenez, care a primit premiul Nobel pentru literatură în 1956, an în care a fost nominalizat şi Lucian Blaga.",
        "label": "Spania"
    },
    {
        "title": "Fără bani pentru profesori - Cursul de limbă română \"pierde startul\" în Spania",
        "content": "Cursul de limbă, cultură şi civilizaţie românească (LCCR), una dintre puţinele iniţiative derulate în beneficiul românilor din străinătate şi duse până la capăt de guvernanţii României, rămâne la coada priorităţilor guvernului actual. După ce, însuşi premierul Emil Boc le-a dat asigurări românilor din Italia, în urmă cu două săptămâni, că LCCR va fi susţinut în continuare, iată că în Spania, anul şcolar a început deja, iar elevii români nu pot urma cursul de limbă română pentru că Statul Român nu are deocamdată banii necesari ca să plătească profesorii.\n\nLa ora actuală, în ceea ce priveşte continuarea cursului LCCR, nici profesorii şi nici elevii nu au informaţii clare privind data reînceperii cursurilor. De asemenea, din partea Ambasadei ni s-a specificat că deocamdată „ nu a fost transmis nimic nou de la Ministerul Educaţiei „, după cum ne-a precizat Aurel Mailat, secretar pe probleme politice.\n\nMinisterul Educaţiei a precizat, la solicitarea noastră, că acest curs va continua şi în 2009 – 2010 „ în conformitate cu Metodologia aprobată de Ministerul Educației, Cercetării și Inovării ” şi că fondurile vor fi asigurate de minister prin Institutul Limbii Române. „ Cursurile de limba română vor fi susținute de cadrele didactice care au obținut calificativul < > în anul școlar precedent. Institutul Limbii Române va asigura baza logistică pentru buna desfășurare a cursurilor în acest an școlar. Resursele financiare necesare remunerării cadrelor didactice sunt asigurate de către Ministerul Educației, Cercetării și Inovării, prin institutul Limbii Române „, ne-a precizat purtătorul de cuvânt al Ministerului Educaţiei, Robert Lorentz, care nu ne-a specificat data exactă când va reîncepe cursul LCCR.\n\nÎn privinţa autorităţilor spaniole cu care au fost semnate acorduri privind introducerea cursului în şcoli, partea română ar trebui să asigure personalul didactic pentru ca LCCR să înceapă odată cu celelalte materii opţionale. În ciuda întârzierii, autorităţile de Madrid ne-au precizat că există o deschidere totală pentru continuarea cursului. „ Comunitatea Madridului este de acord cu continuarea acestui curs şi nu avem nici o nemulţumire în ceea ce priveşte apariţia unor posibile întârzieri pentru că dorinţa noastră este ca elevii români să poată menţine legătura cu limba şi cultura românească „, ne-a precizat Lucía Figar, ministru regional de Educaţie.\n\nÎn continuare, profesorii, părinţii şi elevii aşteaptă „ un semnal” de la Bucureşti, care ar trebui să se materializeze prin alocarea fondurilor necesare.",
        "label": "Spania"
    },
    {
        "title": "\"De ce romanii? Pentru ca sunt singurii carora nu le cerem permis de munca\"",
        "content": "Guvernul Spaniei va aproba maine decretul care impune restrictii pentru romani pe piata muncii. Secretarul de Stat din ministerul Muncii, Anna Terron a reiterat astazi, ca raspuns la intrebarile ziarului nostru, ca masura nu-i va afecta pe romanii care se afla deja in Spania si sunt deja inclusi in piata muncii si a explicat ca nu este o masura adoptata impotriva lor.\n\n„ De ce romanii? Pentru ca sunt singurii carora nu le cerem permis de munca. Restul imigrantilor au renuntat sa mai vina. Reducerea sosirilor este foarte mare. Am inchis contingentul pentru campaniile agricole pentru straini. In schimb faptul ca Spania este singura tara mare care a ridicat moratoriul pentru romani a facut aceasta comunitate sa fie singura care nu are nevoie de permis de munca si care continua sa vina „, ne-a declarat secretarul de stat Anna Terron la prezentarea noului Plan de Integrare Nationala.\n\nReferitor la neintelegerile care pot fi provocate de impunerea din nou a restrictiilor, oficialul spaniol a precizat ca „ decizia nu este retroactiva. Toate acele persoane care fac parte din piata spaniola a muncii vor continua sa faca parte din aceasta. Intentia noastra este sa evitam situatia lor de vulnerabilitate si, in consecinta, am fost nevoiti sa luam aceasta decizie care se va revizui peste un an, care nu se bazeaza pe caracterul national al persoanelor vizate, ci pe situatia pietei noastre de munca „.\n\nSecretarul de Stat pentru Integrare a reamintit ca maine va fi aprobat ordinul care va restabili moratoriul privind circulatia muncitorilor de nationalitate romana si ca vizati vor fi cei care doresc sa vina sa lucreze aici.\n\n„ In orice caz, va spun ca in ceea ce-i priveste pe cei care sunt aici si fac parte din piata muncii nu numai ca nu vrem sa le cream alte probleme, dar mai ales vrem sa le conservam mai bine drepturile pe care le au ca rezidenti in Spania, ca persoane care au contribuit si care constribuie, avem multi romani inregistrati la Asigurarile Sociale, la bunastarea si dezvoltarea acestei tari „, ne-a mai declarat Anna Terron.",
        "label": "Spania"
    },
    {
        "title": "S-a urcat pe un stalp la Valencia, dupa ce a fost inselat cu o oferta de munca",
        "content": "Un roman de 35 de ani a fost salvat ieri de pompierii din localitatea Alzira (Valencia) dupa ce s-a urcat pe un stalp inalt de 25 de metri, in semn de protest. Barbatul era nemultumit pentru ca, potrivit presei locale, fusese inselat cu o oferta falsa de munca.\n\nVenise in Spania cu promisiunea de a munci la cules de portocale si s-a trezit pe strada. Singura forma de a protesta a fost sa se urce pe un stalp de iluminat unde la un moment dat i s-a facut rau si a strigat dupa ajutor.\n\nUn vecin a sunat la 112 si trei echipaje de Pompieri au sosit la fata locului. Pe langa pompieri, la locul in care se afla romanul catarat pe stalp, intr-o baza sportiva, s-au deplasat si echipaje de la Politia Locala, Politia Nationala si o ambulanta.\n\nUn pompier a reusit sa urce pana sus la romanul protestatar dupa ce a rupt lantul de la poarta bazei sportive, In varful stalpului, pompierul l-a gasit pe acesta cu o sticla de whisky langa el. Dupa o discutie cu pompierul, barbatul a acceptat sa-si puna hamul si sa coboare.\n\nPentru ca nu a mai avut curaj sa coboare pe scara, pompierii au folosit o macara ca sa-l coboare pe roman. Publicatia locala El Seis Doble informeaza ca romanul era suparat pentru ca fusese inselat sa faca tot drumul din Romania pana in Spania degeaba.\n\nCand a fost coborat de pe stalpul de 25 de metri inaltime, barbatul a scos din buzunar o hartie pe care a rupt-o in bucati. Era contractul fals pe care-l primise la plecarea din tara.",
        "label": "Spania"
    },
    {
        "title": "Moare Santiago Carillo, ultimul lider al comunistilor spanioli",
        "content": "Fostul lider al Partidului Comunist Spaniol (PCE), Santiago Carillo, a murit astazi la locuinta sa din Madrid, in timp ce dormea, dupa cum a confirmat familia pentru presa spaniola.\n\nSantiago Carillo avea 97 de ani si a suferit mai multe probleme de sanatate in ultima saptamana, dupa ce in ultimele luni a fost spitalizat de cateva ori.\n\nFost secretar general al PCE, din 1960 pana in 1982, Santiago Carillo a cunoscut dura experienta a exilului in timp ce Spania era condusa de regimul generalului Francisco Franco. In anii exilului a mentinut relatii cu marii lideri comunisti din lume, inclusiv cu Nicolae Ceausescu. Cat timp s-a aflat la conducerea comunistilor spanioli, Santiago Carillo s-a afirmat drept cel mai aprig adversar al regimului dictatorial, instaurat de generalul Franco dupa Razboiul Civil.\n\nDupa moartea generalului Franco, Carillo s-a intors in Spania si PCE a fost legalizat in 1977. Fortele politice din Spania s-au asezat apoi la masa negocierilor si au pus bazele tranzitiei democratice. Dispozitia lui Santiago Carillo pentru reconciliere si faptul ca a acceptat o monarhie parlamentara au fost vitale pentru instaurarea democratiei in Spania. Acest lucru a fost si cauza care l-a facut sa iasa din politica.\n\nDupa rezultatele electorale dezastruoase din 1982, cand PCE a obtinut doar 4 mandate parlamentare, Carillo a renuntat la sefia PCE si s-a dedicat primei sale pasiuni, jurnalismul. A scris carti si a colaborat cu mai multe ziare si radiouri din Spania pana in ultimii ani de viata, fiind apreciat intotdeauna drept un analist lucid si echilibrat. \n\n\n\nLa aflarea vestii mortii sale, atat politicienii spanioli de stanga cat si cei de dreapta au evocat „generozitatea” si importanta sa ca lider politic, implicat direct in faurirea democratiei din Spania. De-a lungul vietii sale politice, Carillo a fost o figura controversata in special din cauza implicarii sale politice si militare in perioada Razboiului Civil, cand a fost membru al Consiliului de Aparare a Madridului. A fost acuzat ca atunci ar fi ordonat sau ca nu ar fi impiedicat impuscarea a 5 mii de prizonieri din tabara lui Franco. Executiile au avut loc in 1936 in Paracuellos del Jarama, langa Madrid. Carillo a negat toata viata orice responsabilitate legata de acel eveniment dramatic din istoria Razboiului Civil.\n\nLa finalul unei vieti pline, in urma lui Santiago Carillo ramane contributia incontestabila la procesul tranzitiei spaniole pe care majoritatea fortelor politice spaniole o considera esentiala. \n\n\n\nLa scurt timp dupa anuntarea decesului, Regii Spaniei, Juan Carlos I si Sofia s-au deplasat la domiciliul in care a locuit Santiago Carillo si au reiterat faptul ca a fost o personalitate politica importanta. \n\n\n\nFiul fostului lider comunist spaniol, Santiago, a declarat presei spaniole ca tatal sau a fost lucid pana in ultima zi si inainte sa moara a comentat impreuna cu apropiatii sai ultimele evenimente din actualitatea spaniola. „A murit in somn, fara sa-si dea seama”, a mai spus familia care are de gand sa-i indeplineasca ultima dorinta: sa fie incinerat si cenusa sa-i fie risipita in Marea Cantabrica.\n\nINTERVIU CU SANTIAGO CARILLO: „Ceausescu credea ca era un democrat si ca in Romania era o democratie perfecta",
        "label": "Spania"
    },
    {
        "title": "Primăria Madrid vrea să-i ajute pe tinerii români",
        "content": "Românii stabiliți în Madrid, care doresc să înceapă o afacere, ar putea fi ajutați de primărie.\n\nManuela Carmena, edilul-șef al Madridului, a promis că va încerca să-i ajute pe tinerii de naționalitate română care doresc să deschidă o afacere prin intermediul centrului Madrid International Lab, care oferă cursuri specializate în acest sens.\n\nAnunțul a fost făcut de municipalitatea Madridului, care dorește, de asemenea, să promoveze turismul madrilen în România.\n\nManuela Carmena este dispusă să susțină și manifestările culturale ale românilor din capitala Spaniei, pentru ca madrilenii să cunoască cât mai multe despre comunitatea românească din Madrid.\n\nAceste inițiative au fost anunțate pe pagina web a primăriei, după o întâlnire organizată săptămâna trecută între primarul Manuela Carmena, consilierul pentru drepturi sociale și muncă, Marta Higueras, Gabriela Dancău – ambasadorul României la Madrid și Maria Ligor, ministru delegat pentru românii de pretutindeni.\n\nAnecdota lăsată de această întâlnire este aceea că oficialii spanioli sunt convinși că au stat de vorbă cu ministrul de Externe al României, după cum se precizează în toate comunicatele de presă emise de primăria Madrid.\n\nEroarea se petrece însă pentru a doua oară, pentru că aceeași informație eronată a ajuns în presa locală spaniolă după ce ambasadorul României la Madrid a avut prima întâlnire cu Manuela Carmena.\n\nMai mult, Gabriela Dancău a republicat, pe contul său de pe Twitter, o postare transmisă de o publicație locală în care se vorbea despre întâlnirea primarului cu „ministrul român de Externe, Maria Ligor”.\n\nDacă în privința ambasadoarei este de acceptat un astfel de derapaj pentru că nu știe spaniolă, în cazul Mariei Ligor, care a condus misiunea diplomatică din Spania vreme de 5 ani, este de neînțeles cum a permis să se înțeleagă că este ministru de Externe.\n\nDincolo de acest aspect, care pune la îndoială seriozitatea reuniunii, Primăria Madrid a anunțat că va avea loc o reuniune cu reprezentanți ai comunității românești din Madrid care este constituită din 50.000 de membri și este una dintre cele mai numeroase din capitala Spaniei.\n\nNu se știe dacă reuniunea a atins și problema tot mai arzătoare a municipalității madrilene care a contabilizat până în luna martie aproape 900 de oameni ai străzii de naționalitate română, dintre care mulți sunt de etnie rromă.\n\nPrimăria Madrid susține că îi cunoaște pe toți cei 1300 de oameni care dorm în corturi și colibe sub cerul liber în 135 de puncte ale orașului și că are chiar și evidența bolilor de care suferă.",
        "label": "Spania"
    },
    {
        "title": "Memento 11 Martie",
        "content": "Rememorăm o zi tragică din istoria recentă a Madridului, din istoria recentă a Europei. Atentatele din 11 martie 2004 ne-au descoperit nu numai lașitatea şi falimentul moral al grupărilor care folosesc violenţa oarbă pentru promovarea scopurilor politice, ci şi realitatea cotidiană a unei importante prezenţe românești în Spania.\n\nO realitate care se anunța, acum șase ani, anodină, cu oameni grăbiți în drumul zilnic către școală sau serviciu. Apoi, cele patru minute, imediat după 7,30 dimineața, au schimbat definitiv viața a mii de persoane şi au şocat şi îndurerat milioane, în toată lumea. În Madrid avusese loc cel mai sângeros atentat terorist din istoria Spaniei; 10 explozii, în 4 trenuri pline de călători au semănat panică şi disperare.\n\nA fost momentul de la care, pentru România, distanţa geografică ce o separă de Madrid s-a comprimat. Românii au realizat că Spania era deja o a doua casă pentru un număr imens de conaționali. Faptul că 16 dintre cele 192 de victime erau originare din România ar putea fi punctul de plecare al unei analize sociologice amănunțite privind profilul lucrătorilor români din Spania, motivele venirii lor aici sau locurile de muncă spre care se îndreptau în acea dimineață.\n\nProbabil că nu a venit încă momentul ca să putem privi cele întâmplate atunci cu detașarea studiului statistic. Drama şi suferința declanșate de atacurile teroriste de la 11 Martie nu pot fi măsurate cu alte instrumente decât empatia şi solidaritatea.\n\nGabriel Garcia Marquez spunea, prin vocea personajului său José Arcadio Buendía, în Cien Años de Soledad : “ Uno no es de ninguna parte, mientras no tenga un muerto bajo la tierra ”. Sunt mulți printre noi care pot să-şi asume direct şi deschis identitatea de români din Spania.\n\nDatoria de memorie, respingerea terorismului şi speranța că masacre precum cel de la 11 Martie să nu se mai repete sunt şi reperele noastre, ale romanilor, în această zi de comemorare, în care gândurile noastre se îndreaptă, în primul rând, înspre victimele atentatelor şi familiile lor. Ne gândim şi la cei care au supraviețuit acelor momente teribile, oameni care îşi continuă viața dând dovadă de putere şi curaj, cei aproape 200 de răniţi. Ne gândim de asemenea la cei care, în acele zile cumplite, au oferit dovada vie a solidarității comunităţii românești, cei care au acționat cu altruism în trenurile lovite de atentate, cei care şi-au oferit cu generozitate sprijinul victimelor şi familiilor acestora.",
        "label": "Spania"
    },
    {
        "title": "Un român s-a înecat la Almeria",
        "content": "Un bărbat de 40 de ani, de naţionalitate română, a decedat în 9 iulie pe o plajă din regiunea Almeria, după ce a fost scos de salvamari din apa mării. Tragedia s-a petrecut pe plaja Poniente de Almerimar din El Ejido la ora prânzului. La faţa locului s-a deplasat o ambulanţă, după cum precizează publicaţia online Teleprensa, dar operaţiunile de resuscitare au fost fără succes.\n\nÎn opinia medicilor, bărbatul a suferit un blocaj digestiv după ce a intrat în apă şi după ce a înotat până la geamandurile din larg. La întoarcere salvamarii au văzut că românul s-a pierdut şi au ieşit în salvarea sa.\n\nÎn ciuda rapidităţii echipajelor de intervenţie, bărbatul nu a mai putut fi salvat. Cauza decesul ar putea fi blocajul digestiei, provocat de diferenţa de temperatură bruscă dintre cea a corpului şi apă.",
        "label": "Spania"
    },
    {
        "title": "Prostituată cu forța timp de 5 ani în Spania",
        "content": "O tânără de naționalitate română din Barcelona a fost eliberată de poliția spaniolă după 5 ani în care prietenul ei a obligat-o să-și vândă corpul.\n\nTânăra a fost racolată de actualul proxenet când avea 16 ani, prin cunoscuta metodă „lover boy”. Acesta s-a prefăcut că dorește să aibă o relație sentimentală cu ea și a făcut-o să se mute cu el în orașul Badalona.\n\nDupă ce a împlinit vârsta de 18 ani, la doar o lună, românca a fost obligată să se prostitueze în diverse cluburi de noapte spre beneficiul prietenului, care mai târziu a lăsat-o și însărcinată.\n\nChiar și atunci, tânăra era obligată să se prostitueze și a fost ținută câteva zile în frig special ca să piardă sarcina.\n\nProxenetul i-a confiscat documentele și i-a spart telefonul și o amenința că le va face rău copilului și mamei sale, care nu cunoștea situația prin care trecea fiica ei.\n\nDin acest motiv, imediat după ce a născut în casa părinților ei, la Barcelona, tânăra s-a întors la prietenul ei pentru că îi era frică de acesta și de faptul că ar fi putut pune în aplicare amenințările de moarte la adresa familiei sale.\n\nMama victimei a înțeles în ce situație se afla fiica ei și a denunțat cazul în România, unde a fost demarată o operațiune a poliției la solicitarea Atașatului de Interne de la Ambasada Spaniei din București.\n\nTânăra a fost eliberată după 5 ani de exploatare și prietenul ei a fost arestat pentru trafic de ființe umane, prostituire cu forța, provocare de leziuni, agresiuni sexuale, reținere ilegală și amenințări la integritatea morală.",
        "label": "Spania"
    },
    {
        "title": "Un român din Barcelona a încercat să-şi omoare prietena cu sabia",
        "content": "O femeie a fost victima prietenului său, care a încercat să o omoare cu o katana, însă vecinii au scăpat-o din mâinile individului, cetăţean român, reuşind să-i salveze viaţa. Când poliţia a ajuns la faţa locului, femeia era deja în casa unor vecini, care au fost nevoiţi să-i taie şuviţele de păr de care agresorul o ţinea prizonieră. Acest gest a fost decisiv pentru a-i salva viaţa femeii.\n\nIncidentul s-a petrecut în cartierul Vila Olímpica din districtul San Martí din Barcelona, miercuri seara. Dacă nu interveneau vecinii, pentru că din casa celor doi se auzeau ţipete şi lovituri puternice, probabil că femeia ar fi fost omorâtă, deoarece infractorul a înjunghiat-o cu una din săbiile pe care le avea în apartament. Aceiaşi vecini au fost cei care au anunţat autorităţile. Femeia a primit primul ajutor de la medicii şi asistenţii de salvare, dar starea sa emoţională o împiedica să se exprime inteligibil. Imediat a fost transportată la spital pentru îngrijiri suplimentare.\n\nPotrivit informaţiilor oferite de Mossos de Esquadra, pentru a evita arestarea, agresorul s-a blocat în casă şi a început să arunce pe geam diverse obiecte- farfurii, haine pătate de sânge şi teci de sabie. Agenţii au fost nevoiţi să blocheze strada, pentru a evita posibilele accidente din cauza obiectelor aruncate de individ pe geam. În plus, tot ca măsura preventivă, pompierii sosiţi la faţa locului au întrerupt furnizarea gazului în locuinţa celor doi.\n\nAgenţii ARRO (Área de Recursos Operativos) au blocat liftul blocului pentru a izola etajul unde se afla individul şi au intrat în casa acestuia forţând uşa. L-au găsit întins pe canapea, dezbrăcat şi plin de sânge. A fost arestat fără să opună rezistenţă şi agenţii au verificat dacă sângele provenea de la vreo rană proprie, însă au informat că nu era sângele său, ci al victimei pe care o înjunghiase. Potrivit informaţiilor oficiale, agresorul, de 34 de ani, nu are antecedente penale. Este acuzat de infracţiunile de tentativă de omor şi vătămare corporală.",
        "label": "Spania"
    },
    {
        "title": "Participare redusa pana la ora 17 la referendum in Spania, fata de alegerile din 2009",
        "content": "Romanii din Spania nu au ajuns in numar la fel de mare la sectiile de votare ca la alegerile din 2009, cand au votat aproape 36.000, chiar daca de aceasta data au fost infiintata 46 de sectii, cu 8 mai multe.\n\nLa referendumul pentru demiterea presedintelui Romaniei, pana la ora 17 au votat aproximativ 8700 de persoane, cea mai mare prezenta inregistrandu-se in regiunea Madridului, la sectiile de votare din capitala si orasele din jurul acesteia, dar si in Zaragoza sau Castellon. \n\n\n\nLa Ambasada Romaniei la Madrid in sediul misiunii, s-au prezentat la urnele, din cele doua sectii de votare, aproape 900 de romani. \n\n\n\nSi la cele doua sectii de la Castellon au votat aproximativ 920 de persoane, iar sectia cu cei mai multi votanti pana la ora 17 este cea din Zaragoza, cu peste 700 de participanti. \n\n Sectia de la Merida din Extremadura continua sa inregistreze cea mai mica participare, cu doar 5 voturi.\n\nSe poate vota pana la ora locala 23 in toate cele 46 de sectii infiintate in 43 de orase din Spania.\n\nParticiparea la referendum in tara, pana la ora 17, se apropia de 27 %\n\nPrezenta la referendum la ora 17.00 la nivel national era de 26,89%, conform anuntului facut de catre presedintele Biroului Electoral Central, Gabriela Bogasiu, citata de Mediafax . Astfel, in mediul urban se inregistra o prezenta de 25,45%, in timp ce prezenta in mediul rural era de 28,85%.Estimarea a fost facuta pe baza datelor din 2.889 de sectii de votare, cu o marja de eroare de +/- 3%.\n\nJudetele cu cea mai mare prezenta la vot sunt: Mehedinti – 44,37%, Olt – 39,37%, Teleorman – 38,24%, Vrancea – 37,98% si Valcea – 35,44%. Judetele cu cea mai redusa prezenta la vot sunt: Harghita – 6,85%, Covasna – 12,32%, Satu Mare – 16,52%, Mures – 18,88% si Bistrita-Nasaud – 19,17%.\n\nPentru validarea rezultatului referendumului pentru demiterea presedintelui Romaniei sunt n ecesare 50% plus unu din voturile cetatenilor cu drept de vot, adica minim 9.154.307 de alegatori din totalul de 18.308.612 de cetateni cu drept de vot inscrisi in listele electorale.",
        "label": "Spania"
    },
    {
        "title": "Clarificări legate de situația pașapoartelor﻿",
        "content": "Ambasada României de la Madrid apelează la Facebook ca să anunțe cetățenii români cu privire la o serie de zvonuri legate de pașapoarte.\n\nReferitor la anumite informaţii circulate în mediul online potrivit cărora, începând cu data de 12 octombrie 2016, românii din străinătate ar avea obligativitatea de a se întoarce în România pentru a solicita paşaportul, Ministerul Afacerilor Externe precizează că regimul liberei circulaţii a cetăţenilor români în străinătate este reglementat prin Legea nr. 248/2005, cu modificările și completările ulterioare.\n\nAstfel, în calitate de cetăţeni ai unui stat membru al Uniunii Europene, cetăţenii români se bucură de dreptul la liberă circulaţie în statele membre U.E.\n\nÎn prezent, călătoriile în statele membre U.E. sunt permise atât cu paşaportul cât și cu cartea de identitate, aflate în curs de valabilitate, fiind suficientă prezentarea doar a unuia din cele două documente de identitate.\n\nPrezentarea pașaportului nu prezintă caracter de obligativitate în niciunul din aceste state.\n\nMinisterul Afacerilor Externe informează că până în acest moment NU S-AU PRODUS MODIFICĂRI ÎN CEEA CE PRIVEȘTE REGIMUL DE CIRCULAŢIE A CETĂŢENILOR ROMÂNI. În ceea ce priveşte eliberarea paşaportului, cetăţenii români aflaţi în străinătate pot depune personal cererea pentru un nou document LA MISIUNILE DIPLOMATICE ŞI OFICIILE CONSULARE ALE ROMÂNIEI, conform reglementărilor legale în vigoare.\n\nMai multe informații privind regimul de călătorie în străinătate pentru cetățenii români se pot obține accesând pagina web a Ministerului Afacerilor Externe al României (http://www.mae.ro/node/1422).",
        "label": "Spania"
    },
    {
        "title": "Bogdan Stanoevici – întâlnire cu asociațiile la Madrid",
        "content": "Ministrul delegat pentru Românii de Pretutindeni, Bogdan Stanoevici, s-a întâlnit joi, 24 iulie 2014, cu reprezentanții comunității românești din zona Madridului și din provincia Cuenca, în cadrul vizitei pe care o efectuează în perioada 23-25 iulie 2014, la Madrid.\n\nÎn cadrul întâlnirii, demnitarul român a îndemnat asociațiile românești să creeze federații la nivel regional sau național pentru ca acestea să devină mai influente în dialogul cu autoritățile spaniole și române. \n\n În acest context, ministrul delegat a precizat că la nivel tehnic se are în vedere introducerea unei reguli care să acorde prioritate proiectelor care provin din partea unor federații de asociații românești din străinătate cu ocazia următoarei selecții de proiecte finanțate de DRP. De asemenea, ministrul Bogdan Stanoevici a făcut un apel la organizarea din timp a asociațiilor românești din Spania pentru desemnarea unor reprezentanți la Congresul Românilor de Pretutindeni preconizat a se organiza la sfârșitul acestui an la București. \n\n În cursul zilei de 24 iulie 2014, ministrul Bogdan Stanoevici a participat la o reuniune de lucru organizată la Institutul Femeii, împreună cu Secretar de Stat pentru Egalitate de Șanse, Ioana Cazacu. În cadrul reuniunii au fost abordate subiecte precum discriminarea între femei și bărbați, asigurarea egalității de șanse între ambele sexe precum și combaterea violenței domestice și de gen în România și în comunitățile românești din diaspora. \n\n În prima zi a vizitei, ministrul delegat Bogdan Stanoevici s-a deplasat împreună cu ministrul muncii, protecției sociale și familiei, Rovana Plumb și cu ambasadorul României în Spania la Alicante pentru a prezenta condoleanțe familiilor victimelor tragicului accident rutier în urma căruia și-au pierdut viața 8 cetățeni români. Ulterior, ministrul delegat a avut o întrevedere cu autoritățile provinciale implicate în gestionarea situației și în desfășurarea cercetărilor. \n\n În marja vizitei la Madrid a delegației Ministerului Muncii, Familiei, Protecției Sociale și Persoanelor Vârstnice care a participat la cel de-al II-lea Forum Internațional privind Politicile Publice de Ocupare, Secretarul de stat pentru Egalitatea de Șanse, Ioana Cazacu, a avut o întrevedere cu directorul general Carmen Plaza Martin al Institutului Femeii din Spania. La această reuniune a participat și Bogdan Stanoevici, ministrul delegat pentru românii de pretutindeni. \n\n În cadrul discuțiilor au fost abordate subiectele privind măsurile pentru reducerea breșei salariale între femei și bărbați, promovarea egalității între cele două sexe, planurile strategice adoptate de Spania în domeniul egalității de șanse. Totodată, în cadrul reuniunii au fost prezentate bunele practici cu privire la combaterea violenței domestice și de gen, atât în mediul urban cât și în cel rural.",
        "label": "Spania"
    },
    {
        "title": "Participare pana la ora 10 in Spania (lista sectiilor de votare in Spania)",
        "content": "Aproximativ 800 de romani au votat pana la ora 10 in sectiile abilitate pentru alegerile parlamentare in Spania. Cei mai multi (130) au votat pana la ora 10 la Zaragoza, iar la cele doua sectii de la Madrid, din cadrul ambasadei, si-au exprimat optiunea 71 de romani.\n\nRomanii din Spania sunt chemati sa voteze la alegerile parlamentare din 9 decembrie in 41 de sectii, infiintate in 39 de orase din Spania.\n\nAcum 4 ani, in cele 20 de sectii create tot pentru alegerile parlamentare, cand au fost alesi pentru prima data reprezentanti din diaspora in Parlament, au fost exprimate 6 mii de voturi.\n\nEste de asteptat ca numarul participantilor la vot sa creasca pe parcursul zilei, in special, dupa slujba de dimineata. Cu toate aceastea, putini cunosc faptul ca astazi au loc alegeri sau ca pot sa-si aleaga candidatii.\n\nIn Spania nu s-a facut campanie propriu-zisa si pe deasupra cei care voteaza trebuie sa dovedeasca rezidenta in Spania cu ajutorul unui document spaniol sau pasaport CRDS.\n\nLISTA CU ADRESELE SECTIILOR DE VOTARE DIN SPANIA",
        "label": "Spania"
    },
    {
        "title": "Se formează Reţeaua Românească din Barcelona",
        "content": "Cu prilejul sărbătoririi Marii Uniri a Principatelor Române, românii din diverse zone ale Cataluniei au participat duminică, 24 ianuarie, la ora 12, la Centrul Civic Sant Martin din Barcelona la actul de inaugurare a Reţelei Româneşti din Catalunia – Xarxa Romanesa.\n\nLa acest eveniment au fost invitaţi toţi românii şi toate asociaţiile de români din Catalunia, cît şi numeroşi reprezentanţi politici ai primăriilor din Barcelona, Sant Adrià de Besòs sau din alte oraşe catalane.\n\nLa discuţii au luat cuvîntul Josep Mª Sala i Griso – secretar de Formació i Ciutadania al PSC, Dani de Torres – Comisionado para la Inmigración de la Primăria Barcelona, Marian Popescu – PSD, Florin Gaiseanu – preşedintele ASOCROM şi Geanina Boicu de la Xarxa Rumanesa.\n\nJosep Mª Sala a precizat că „ Xarxa Romanesa este un proiect important, progresist şi integrator, care se adresează românilor din Catalunia; este o iniţiativă pe care PSC o creează cu scopul de a fi un punct de întîlnire pentru toţi românii-catalani şi catalanii-români, de a se încorpora în acest proiect, fie ca militanţi, fie ca simpatizanţi, fie ca prieteni ”.\n\nPSC continuă tradiţia de a forma reţele – mai există o reţea arabă, una latină, una africană – „ cu obiectivul principal de a integra într-o formă comodă pe toţi cei care ajung în Catalunia, unificîndu-i printr-un proiect comun, socialist ”.\n\nDani de Torres a subliniat rolul important pe care l-au jucat fluxurile migratorii de-a lungul ultimelor decade şi mai ales în perioada 1915-1930, cînd numărul locuitorilor din capitala catalană s-a dublat prin sosirea masivă a celor care veneau din alte zone ale Spaniei.\n\nÎn prezent, Barcelona este „ rezultatul procesului migrator de ieri, un proces care se caracterizează printr-o mare diversitate şi printr-un grad de transformare socială, care incorporează noi factori într-o societate care e prin însăşi natura sa plurală şi diversă ”.\n\nUn moment special al evenimentului a fost cel în care toţi cei prezenţi şi-au dat mîna într-o simbolică horă a unirii. La încheierea manifestării s-au servit produse catalane şi româneşti.",
        "label": "Spania"
    },
    {
        "title": "Andalucia: Canal Sur TV pregătește un reportaj despre români",
        "content": "O echipă a televiziunii regionale Canal Sur din Andalucia a filmat în octombrie un amplu reportaj despre românii stabiliţi în zonă. Tema materialului, care va fi difuzat în decembrie, este viaţa românilor din Spania, dar şi a celor din România. În acest sens jurnaliştii spanioli au filmat în ambele ţări şi au beneficiat de sprijinul Asociaţiei Creştin Ortodoxe din Sevilla, a cărei preşedintă, Veronica Opriţoiu, i-a însoţit şi în România la întâlnirile organizate cu oficialităţile române. \n\n Reportajul se va difuza în luna decembrie cu ocazia împlinirii a 20 de ani de la Revoluţia din 1989, care a pornit din Timişoara.\n\n„ Filmările s-au făcut în Sevilla şi în Timişoara, pentru că au dorit să ştie de ce pleacă românii de acasă şi de ce emigrează în Spania. Au fost foarte surprinşi mai ales de cazurile celor care au studii superioare şi totuşi ajung să emigreze. Au filmat oraşul şi şi-au schimbat total părerea despre români şi România. Nu se aşteptau să găsească în Timişoara un oraş foarte curat şi plin de flori, chiar dacă este frig. Le-a plăcut foarte mult mâncarea bănăţeană şi căldura cu care au fost primiţi de timişoreni. Ne-au oprit foarte mulţi oameni în centrul Timişoarei ca să-i salute şi să le transmită salutări familiilor lor din Andalucia câteva cuvinte. La Liceul de Informatica <<Grigore Moisil>> din Timisoara unde au filmat, au fost foarte surprinşi de liniştea şi curăţenia din liceu şi i-a surprins nivelul foarte înalt la care studiază elevii din România, faţă de programa din Spania „, ne-a precizat Veronica Opriţoiu.",
        "label": "Spania"
    },
    {
        "title": "Asociația Ulpia Traiana din Benidorm a împlinit 5 ani",
        "content": "O delegaţie a Departamentului pentru Relația cu Românii de Pretutindeni (DPRRP) a efectuat o vizită de lucru în Spania, în perioada 20-23 iunie 2014.\n\nReprezentanții DPRRP au participat sâmbătă, 21 iunie, la aniversarea a 5 ani de la înfiinţarea Asociaţiei Ulpia Traiana cu sediul în Benidorm (Alicante). \n\n Asociaţia românească, prezidată de doamna Dorina Apostol, este una din cele mai mari ONG-uri din Spania, având în acest moment 5 filiale în localităţile Alfas del Pi, Altea, Alcoy şi Finestrat, după cum se precizează pe site-ul instituției. \n\n Evenimentul a fost marcat de întâlnirea românilor cu Agustín Navarro, primarul orașului Benidorm. Preşedintele asociației a evidenţiat activitatea de până acum a organizației, atât în domeniul social, cât şi cultural. Împreună cu primarul s-a discutat despre situaţia românilor din regiune, fiind subliniată buna integrare a acestora şi viitoarele posibilităţi pentru o mai bună cooperare cu instituţiile locale spaniole. \n\n Vizita a inclus de asemenea prezenţa reprezentanţilor DPRRP la concursul de limbă, cultură şi civilizaţie românească, organizat cu prilejul sfârșitului de an şcolar 2013-2014, pentru copiii români care frecventează cursurile organizate de Institutul Limbii Române. \n\n DPRRP a contribuit la premiile acordate, prin donaţii de CD-uri şi cărţi în limba română, care au fost oferite copiilor participanţi.",
        "label": "Spania"
    },
    {
        "title": "312 mii de români - chemaţi să-şi revendice dreptul de vot la alegerile locale din Spania",
        "content": "Aproape 10 la sută dintre românii din Spania au decis să se înscrie deja în registrul electoral spaniol, în calitatea de cetăţeni europeni, fapt care le conferă dreptul de a vota la alegerile locale. Pe lângă aceasta, în perioada următoare peste 312 de mii de români vor primi solicitări de înscriere în registrul electoral spaniol, în cadrul campaniei de pregătire a censului electoral dinaintea viitoarelor alegeri locale.\n\nAceste solicitări sunt de fapt scrisori tipizate care conţin un formular în care destinatarul poate completa şi confirma faptul că doreşte să fie înscris în registrul electoral din Spania şi, în consecinţă, poate vota sau chiar poate candida la alegerile locale. Procedura este destul de simplă, iar destinatarul nu trebuie decât să bifeze căsuţa din dreptul propoziţiei „ deseo ejercer el derecho de sufragio en España en las elecciones municipales ” (… doresc să-mi exercit dreptul de vot în Spania la alegerile locale).\n\nConducerea Oficiului Electoral consideră că aproximativ o treime dintre persoanele chestionate vor răspunde afirmativ la aceste scrisori. „ Scrisorile au fost trimise deja la Poştă şi modalitatea de a răspunde este foarte simplă. Scrisorile conţin acea declaraţie formală prin care destinatarul acceptă înscrierea în registrul electoral şi nu trebuie decât să fie bifată căsuţa din dreptul afirmaţiei ‘doresc să-mi exercit dreptul de vot’, trebuie pusă data şi semnătura. După aceea, scrisoarea se poate îndoi şi se lipeşte cu propriul lipici, după care poate fi introdusă în orice cutie poştală de la oficiile Poştei. Răspunsul se face fără timbru, iar adresa Oficiului Electoral este scrisă deja pe plicul care ajunge la destinatar. De obicei o treime din răspunsuri ajung la noi, în cazul cetăţenilor comunitari „, ne-a precizat Jose Luis Viezma – director adjunct al Oficiului Registrului Electoral din cadrul Institutului Naţional de Statistică din Spania.\n\nNoutate: înscrierea se poate face şi pe internet\n\nDe obicei, dacă scrisoarea nu este trimisă imediat înapoi, ajunge să se piardă şi astfel, destinatarul nu mai reuşeşte să voteze, deşi are dreptul. În această campanie de constituire a censului alegătorilor comunitari, autorităţile au introdus şi facilitatea de a face înscrierea pe internet.\n\n„ De această dată a fost creată şi această posibilitate de a efectua declaraţia formală prin intermediul paginii noastre web https://sede.ine.gob.es , unde se găseşte linkul pentru înscriere. Pe scrisorile trimise de Oficina del Registro Electoral se găseşte şi o parolă de procedură electronică – clave de tramitacion telematica – cu ajutorul căruia se poate face această înscriere pe pagina web. SIngura informaţie necesară este numărul de identificare NIE, care nu apare pe scrisoare, ci pe documentele de identitate ale persoanei „, ne-a mai explicat Jose Luis Viezma – director adjunct al Oficiului Registrului Electoral.\n\nDe la intrarea României în Uniunea Europeană, în 2007, Oficiul Electoral (Oficina Electoral) a trimis, în două rânduri, scrisori tuturor cetăţenilor români, cu ocazia alegerilor locale şi europene, solicitându-le înscrierea în registrul electoral.\n\nDacă în 2007, doar 50 de mii de români au ales să voteze la alegerile locale din Spania, până la ora actuală numărul acestora a crescut până la 81.496. De asemenea, anul acesta, la alegerile pentru Parlamentul European, românii din Spania au putut să voteze fie pentru listele spaniole, fie pentru candidaţii din România.\n\nÎn primul caz au fost peste 60 de mii de români care au solicitat înscrierea în registrul electoral spaniol, în timp ce pentru candidaţii din România au votat puţin peste 1000 de persoane. La ora actuală, Oficiul Electoral din cadrul Institutului Naţional de Statistică a început o nouă campanie de informare prin trimiterea a 757 de scrisori către cetăţenii europeni din Spania care nu sunt înscrişi în registrul electoral.\n\nCu această nouă ocazie au fost trimise scrisori doar acelor cetăţeni europeni care nu au mai primit niciodată o astfel de solicitare, dar care se regăsesc în evidenţele populaţiei de la primării. În consecinţă, românii care au primit scrisoarea din partea Oficiului Electoral din Spania înaintea alegerilor din 2007 şi nu au răspuns pozitiv, de această dată nu vor mai primi o nouă scrisoare.\n\nCu toate acestea pot face înscrierea în continuare în registrul electoral spaniol, fie prin intermediul paginii web https://sede.ine.gob.es , unde vor avea nevoie de un certificat electronic care se poate obţine de la Fábrica Nacional de Moneda y Timbre ( http://www.fnmt.es/).În acelaşi timp, persoanele interesate au la îndemână şi posibilitatea de a se înscrie oricând în registrul electoral spaniol prin simpla solicitare a acestui lucru la sediile primăriilor.\n\nPână una alta, Oficiul Electoral a trimis prin poştă scrisoarea de solicitare a înscrierii în registrul electoral, care conţine un formular, în engleză şi spaniolă, dar şi în limbile regionale, recunoscute oficial (ex: catalana, bască, valenciană etc.). Aceasta este campania oficială de înscrieri oferită cetăţenilor europeni din Spania înaintea alegerilor locale din 22 mai 2011.\n\nLa număr de înscrieri, în comparaţie cu ceilalţi cetăţeni comunitari, românii se află pe locul doi, în urma britanicilor, dintre care pot vota 91 de mii. De altfel, în unele localităţi din Levante, unii cetăţeni britanici sunt chiar membri ai consiliilor locale, în timp ce participarea germanilor la viaţa politică se face simţită mai ales în insulele Baleare, unde numărul cetăţenilor europeni este foarte mare.",
        "label": "Spania"
    },
    {
        "title": "Ultima zi pentru românii care vor să-și voteze primarul",
        "content": "Datorită statutului de cetățeni europeni, românii au posibilitatea să voteze la alegerile locale din statul de reședință, dar numai dacă solicită înscrierea prealabilă în registrul electoral, denumit în Spania censo electoral . Astăzi încheie perioada de înscrieri în registrul electoral în perspectiva scrutinului din 2015, programat pentru luna mai, iar politicienii spanioli speră să atragă și votul străinilor. Pentru campania de informare și perioada de înscriere, desfășurată timp de o lună, Biroul Electoral spaniol a trimis 145000 de scrisori românilor, în care li se oferă explicații despre participarea la alegerile locale din Spania. Această înscriere înseamnă că alegătorul își exprimă intenția de a vota, participând astfel în mod direct la viața localității.\n\nPeste 9000 de români cu drept de vot trăiesc în orașul Torrejón de Ardoz, din apropierea Madridului, dar nu toți vor putea sa participe la alegerile locale din 2015, dacă nu au profitat de perioada de înscriere în registrul electoral, condiția necesară pentru a-și putea exprima opțiunea politică. Nicolae Olimpiu Biolan, de la Departamentul de Imigrație din acest oraș, ne-a declarat că de la sfârșitul lui octombrie și până acum, 600 de români din oraș s-au înscris pentru a putea vota. Nicolae este singurul român care lucrează la Primaria din Torrejón de Ardoz și în ultimele luni s-a ocupat în mod special de informarea și înscrierea compatrioților din oraș. Torrejón de Ardoz este un caz fericit, pentru ca s-au înscris deja 35% dintre români, dar în restul țării, participarea continuă sa fie foarte mică.\n\nPotrivit Institutului Național de Statistică (INE), doar 105000 de români erau înscriși, în urmă cu o lună, în registrul electoral, fiind urmați de rezidenții britanici în Spania, cu 100000 de alegatori. De precizat că această comunitate este, din punct de vedere numeric, doar jumătate față de cea a românilor, însă interesul pentru implicarea politică este mult mai mare.\n\nÎn acest sens, al integrării mai mari în viața localităților unde trăiesc românii, purtătorul de cuvânt al Guvernului regional al Comunității Madridului, Salvador Victoria, declara pentru Românul : “Românii nu trebuie să se vadă ca fiind niște străini, pentru că societatea madrilenă este deschisă și nimeni, aici, nu este întrebat de unde vine, ci mai degrabă cu ce poate să contribuie la prosperitatea regiunii. În același timp, nu trebuie să se considere imigranți, ci europeni care trăiesc în regiunea Madrid.”\n\nÎn multe orașe spaniole, românii ar putea să influențeze rezultatele alegerilor, dar numărul celor care votează nu depășește, în unele locuri, nici măcar 1%.\n\nAmbasada României la Madrid a susținut campania de informare pentru înscrierea în registrul electoral din Spania, recomandând participarea cât mai numeroasă a românilor la acest proces. Într-un comunicat postat pe site-ul său, Ambasada menționează că „votul este atât un drept cât și o datorie civică, iar prin exercitarea acestuia comunitatea românească își poate face vocea cât mai auzită și puternică”. De asemenea, instituția amintește și condițiile pentru exercitarea dreptului la vot, cu ocazia viitoarelor alegeri municipale din Spania: \n\n – Să aveți 18 ani împliniți până în ziua de 24 mai 2015 (inclusiv); \n\n – Să fiți înregistrați la Primăria localității de reședință din Spania (empadronamiento); \n\n – Să solicitați înscrierea în Registrul Electoral. Cei care nu s-au înscris cu ocazia alegerilor locale precedente sau europarlamentare pe listele electorale spaniole, în registrul electoral o pot face până la termenul limită de 30 decembrie 2014. \n\n Pentru a veni în sprijinul cetățenilor europeni care doresc să voteze, autoritățile spaniole au pus la dispoziția dumneavoastră mai multe modalități de înscriere în Registrul Electoral: \n\n prin intermediul primăriei, la Evidența Populației (Oficina de Empadronamiento), prin completarea unui formular special; prin internet, accesând portalul Institutului Național de Statistică (http://sede.ine.gob.es), sau prin poștă, răspunzând la scrisorile pe care cetățenii UE rezidenți în Spania le-au primit în cursul lunii octombrie. \n\n (Informații suplimentare se pot obține de la Oficiul Registrului Electoral (Oficina del Censo Electoral) la tel. 901.101.900.)",
        "label": "Spania"
    },
    {
        "title": "Lumina Învierii a ajuns și la românii din Spania",
        "content": "Mii de români ortodocși s-au strâns azi-noapte la bisericile din Spania ca să participe la slujba de Înviere.\n\nCa în fiecare an, numărul credincioșilor a fost mai mare decât capacitatea bisericilor, mai ales la Madrid, unde mulți oameni au asistat la slujbă din stradă.\n\nPoliția locală a capitalei a oprit circulația pe strada Nicasio Gallego, pentru ca românii să poată urmări slujba de Înviere pe un ecran, montat pe fațada bisericii.\n\nÎmpreună cu românii din Madrid au asistat la ceremonie și oficialități române și spaniole, în frunte cu ambasadorul României, Ion Vâlcu și directorul de Imigrație din cadrul guvernului regiunii Madrid, Gonzalo Ortiz.",
        "label": "Spania"
    },
    {
        "title": "Baconschi explică votul prin corespondenţă la TVR Internaţional",
        "content": "Proiectul de lege privind votul prin corespondenta, un subiect de larg interes pentru românii din întreaga lume, va fi dezbătut marţi, 18 ianuarie, de la ora 21.00 (ora României), la TVR Internaţional, în cadrul programului „Români despre români”, moderat de Marius Dobrescu. Este vorba de dreptul alegătorilor români de a-şi exercita dreptul la vot prin corespondenţă în cazul în care ei au domiciliul sau reşedinţa în străinătate.\n\nIniţiatorul acestui proiect de lege este Ministerul Afacerilor Externe, motiv pentru care, la TVRi, va veni Teodor Baconschi, ministrul român al Afacerilor Externe. Acesta va răspunde întrebărilor jurnalistului Gabriel Giurgiu, prezent în studioul TVR. De asemenea, doi jurnalişti din străinătate vor intra în legătură telefonică directă cu ministrul: Felix Damian, de la publicaţia Românul din Spania şi Andi Radiu, Gazeta Românească din Italia.\n\nEmisiunea săptămânală Români despre români este transmisă de TVR Internaţional, în direct, în fiecare marţi seara, de la ora 21.00. Timp de aproape o oră, prezentatorul Marius Dobrescu dezbate cele mai importante teme ale momentului pentru românii din diaspora împreună cu invitaţi de marcă şi jurnalişti români din ţară şi din întreaga lume (prin intervenţii telefonice). Este primul proiect în care jurnaliştii de acasă şi cei din străinătate discută despre problemele de actualitate ale românilor şi încearcă, împreună, să găsească eventuale soluţii.",
        "label": "Spania"
    },
    {
        "title": "Prins la Castellón pentru un viol comis în România",
        "content": "Un român de 27 de ani a fost arestat de Garda Civilă din Spania pentru că a violat o minoră în România.\n\nIndividul era căutat de autorități în toată Europa, pe numele lui existând un mandat de arestare, emis de un tribunal din țara noastră pentru violarea unei tinere de 16 ani.\n\nA fost prins la Castellón și urmează să fie predat autorităților române, care l-au condamnat și pentru pornografie infantilă.\n\nRomânul a fost prezentat judecătorilor de la tribunalul Audiența Națională din Madrid.",
        "label": "Spania"
    },
    {
        "title": "11 români prinși cu „măslinele” în sac",
        "content": "Autoritățile din regiunea spaniolă Extremadura se confruntă cu un val îngrijorător de jafuri comise de cetățeni români care fură tone de măsline de pe plantațiile localnicilor și apoi le vând la centre de colectare.\n\nUltima operațiune împotriva hoților de măsline a fost derulată de Garda Civilă din regiune, care a surprins 11 cetățeni români în timp ce sustrăgeau măsline de pe proprietatea unor spanioli.\n\nArestările s-au produs în apropierea localităților Logrosán și Madrigalejo, după cum informează presa locală, care semnalează faptul că agenții de la Garda Civilă sunt cu ochii pe plantațiile de măslini de când au început furturile masive în zonă.\n\nMai mulți agenți din cadrul unei patrule au văzut, în 22 ianuarie, două mașini în care se aflau 5 persoane, care se îndrepta spre o zonă cu măslini din Logrosán. \n\n În scurt timp, patrula agenților de la Garda Civilă i-a surprins pe hoți în mijlocul unei plantații de măslini și aceștia reușiseră deja să încarce 270 de kilograme de măsline.\n\nUn alt caz de furt s-a produs în 27 ianuarie în Puesto de Madridejo, unde Garda Civilă i-a prins pe alți trei cetățeni români în flagrant. În aceeași localitate sunt cercetate pentru furt alte trei persoane de naționalitate română, care ar fi sustras câteva tone de măsline.\n\nProprietarii de măslini din Extremadura critică faptul că autoritățile nu reușesc să oprească furturile și organizează, în fiecare noapte, patrule civile care nu reușesc însă să-i țină departe pe hoți.",
        "label": "Spania"
    },
    {
        "title": "Tragedie la Burgos: Un român de 28 de ani a căzut de pe acoperișul fabricii",
        "content": "Un accident de muncă a curmat viețile a două persoane la o fabrică de prelucrare a oțelului din Spania. \n\n \n\n Un bărbat de naționalitate română, de 28 de ani, și un coleg de origine marocană, de 42 de ani, au decedat după ce au căzut de la o înălțime de 10 metri.\n\nAccidentul s-a petrecut luni, la ora 9:25, când serviciile de Urgență au fost anunțate că doi muncitori au căzut de pe acoperișul unei hale industriale de la fabrica Gonvarri din Burgos.\n\nMedicii care au sosit la locul accidentului nu au putut face nimic pentru cei doi bărbați, care au suferit traumatisme fatale în urma căderii.\n\nCele două victime realizau operațiunea de înlocuire a plăcilor de uralită, de pe acoperișul halei, împreună cu alți 3 colegi. \n\n Subprefectura din Burgos a informat că cei doi muncitori lucrau pentru o firmă subcontractată ca să înlocuiască plăcile de pe acoperiș, iar structura acestuia a cedat la un moment dat.\n\nNiciunul nu era legat cu cabluri de siguranță, dar fusese instalată o plasă de securitate pe acoperiș. Primarul orașului, Daniel de la Rosa, a spus presei locale că greutatea celor doi muncitori, împreună cu cea a plăcilor de uralită nu a fost suportată de plasă și cei doi bărbați au căzut în gol.\n\nSindicatul Comisiones Obreras din regiunea Castilla y León a solicitat să se facă o anchetă amănunțită în cazul muncitorilor decedați și avertizează că numărul accidentelor de muncă sunt în creștere.",
        "label": "Spania"
    },
    {
        "title": "O noua modificare a moratoriului pentru romani in Spania",
        "content": "Romanii din Spania nu mai sunt obligati sa semneze un angajament de intoarcere in Romania, dupa ce se termina contractul de munca. Guvernul spaniol a emis noi instructiuni de aplicare a restrictiilor pe piata muncii pentru romani. Este a treia serie de instructiuni care „corecteaza” forma de aplicare a decretului din 22 iulie 2011, cand guvernul Spaniei a reactivat moratoriul pe piata muncii pentru romani.\n\nNoile instructiuni au fost publicate in 3 mai si prevad specificari suplimentare privind emiterea autorizatiei de munca pentru cetatenii romani. Cele mai importante noutati sunt legate insa de angajamentul de intoarcere pe care trebuia sa-l semneze orice roman care era angajat cu autorizatie de munca. Prin faptul ca sunt europeni, romanii nu pot fi obligati sa semneze un angajament de intoarcere dupa finalizarea contractului. Tot datorita statutului de cetateni europeni, familia cetateanului roman cu drept de munca beneficiaza de aceleasi drepturi.\n\n„ Noutatile acestor instructiuni avantajeaza situatia unor largi categorii de lucratori romani in sensul ca nu mai exista impunerea unui angajament de intoarcere in tara de origine la sfarsitul unui contract de munca pe perioada determinata si membrii de familie de nationalitate romana (sot, sotie si copii pana in 21 de ani sau aflati in intretinere) sunt tratati conform legislatiei UE aplicabile cetatenilor comunitari si nu ca romani supusi restrictiilor impuse anul trecut in data de 22 iulie „, ne-a precizat Mihaela Nica, atasatul Ministerului Muncii in cadrul Ambasadei Romaniei de la Madrid.\n\nRestrictiile privind accesul romanilor pe piata muncii din Spania vor ramane in vigoare pana in 31 decembrie 2012. Textul integral al noilor instructiuni poate fi consultat AICI .\n\nNORMATIVA SPECIFICA DE APLICARE SGIE/1/2012, referitoare la Regimul Lucratorilor Straini in contul tertilor, proveniti din Romania si la membrii familiilor acestora, aflata in vigoare pana la data de 31 decembrie 2012\n\nIn aplicarea dispozitiilor prevazute in paragraful 7 al Anexei VII din Acordul privind conditiile de aderare ale Romaniei si adaptarilor Tratatelor fondatoare ale Uniunii Europene, Consiliul de Ministri a hotarat in cadrul reuniunii din 22 iulie 2011 reactivarea restrictiilor de munca in cazul lucratorilor romani in contul tertilor.\n\nPe data de 11 august 2011 Comisia Europeana a adoptat Decizia prin care autorizeaza Spania sa suspende de maniera temporara aplicarea articolelor 1 si 6 ale Regulamentului UE 492/2011 al Parlamentului European si al Consiliului, privitor la libera circulatie a lucratorilor in interiorul Uniunii, in ceea ce priveste lucratorii de nationalitate romana.\n\nIn completarea Deciziei anterioare, Secretariatul General formuleaza urmatoarele instructiuni, in exercitarea functiei care ii corespunde conform celor stabilite in articolul 8.3.c).4 a Decretului Regal 343/2012, din data de 10 februarie, prin care se stabileste structura organica principala a Ministerului Muncii si Protectiei Sociale.\n• Cetatenilor de nationalitate romana ce au intrat pe teritoriul spaniol incepand cu data de 22 iulie 2011 sau care se aflau deja acolo, insa nu erau inregistrati in cadrul sistemului de asigurari sociale sau care figurau ca solicitanti de locuri de munca in cadrul Serviciilor Publice de Munca la acea data si care au incercat, pana la data de 30 decembrie 2012:\n• b) sa desfasoare activitati in contul tertilor, complementare cu activitatea principala, constand in realizarea studiilor, derularea unor studii de formare sau cercetare, realizarea unor practici ne-platite sau servicii de voluntariat.\n• c) Sa desfasoare in Spania o activitate in contul tertilor, inclusa in vreuna din prevederile de exceptie de la autorizatia de munca\n• Membrii familiilor cetatenilor romani la care s-a facut referire in paragraful anterior.\n• Pentru a fi acordata o autorizatie temporara de munca cetatenilor romani la care se face referire in Paragraful 1 a), nu se va lua in considerare situatia la nivel national a locurilor de munca si se vor aplica, pe langa efectele specifice de autorizare de lucru in contul tertilor, cerintele prevazute in articolul 64.3 alineatele b) si g), al Regulamentului Legii Organice 4/2000, referitoare la drepturile si libertatile cetatenilor straini din Spania si integrarea lor sociala.\n\n1.1 Procedura va fi initiata de catre angajator, in baza conditiilor stabilite de catre articolul 67 al Regulamentului sus-mentionat.\n\n1.2 In cazul in care procedura va fi realizata in prealabil intrarii lucratorului in Spania, aplicarea sa va fi suspendata pana cand se va produce afilierea corespunzatoare la regimul asociat Asigurarii Sociale. In aceste conditii, intrarea lucratorului pe teritoriul spaniol va trebui sa se realizeze in termen de 3 luni de la notificarea concederii autorizatiei de munca de catre angajatorul solicitant.\n\n1.3 In cazul in care procedura referitoare la autorizatia de munca se va realiza posterior intrarii lucratorului in Spania, aplicarea acesteia va ramana suspendata pana cand in termen de o luna se va realiza afilierea corespunzatoare la regimul asociat Asigurarii Sociale.\n\n2. Acelasi regim ca si cel din alineatul 1 anterior va fi aplicabil la conditiile obtinerii unei autorizatii de munca in contul tertilor pe durata determinata, rezultand din aplicarea celor prevazute in ceea ce priveste cererile de munca si procedura aplicabila acestora in articolele corespondente din Reglement.\n\n2.1 Autorizatiile de munca in contul tertilor de durata determinata nu vor nici ele supuse cerintelor in care situatia nationala sa permita contractarea si nu vor fi aplicate nici cerintele prevazute in organizarea juridica a angajamentului si obligatiei de reintoarcere in tara de origine.\n\nIn aceste conditii, eficacitatea autorizatiei nu va fi supusa apartenentei corespunzatoare regimului ce provine de la Securitatea Sociala, fara prejudicierea posibilei terminari a autorizatiei in cazul in care apartenenta nu se va produce in perioada lunii urmatoare de la intrarea muncitorului in Spania (daca procedura autorizarii se va rezolva inaintea mentionate intrari) sau in luna urmatoare notificarii rezolutiei de concesie al angajatorului (daca procedura autorizatiei se va rezolva dupa mentionata intrare).\n\n3, Pentru a acorda o autorizatie temporara de munca, cetatenii romani la care se refera alineatul 1 b), nu se va astepta situatia nationala a ocuparii fortei de munca si vor fi aplicabile, in uzul exclusiv in vederea autorizarii muncii in contul tertilor, cele necesare prevazute in articolul 42 al Regulamentului Legii Organice 4/2000, doar in cazul in care este necesara acreditarea indeplinirii celor cerintelor aplicabile.\n\n4. Pentru acordarea unei autorizatii temporare de lucru, cetatenilor romani la care se refera alineatul 1 c), se va aplica ceea ce se dispune in articolul 41 al Legii Organice 4/2000 si al Regulamentului sau, in ceea ce priveste acreditarea in care se aplica exceptarea necesitatii unei autorizatii de lucru.\n\n5. In oricare din cazurile anterioare, pe termen de trei luni de la intrarea in Spania, cetateanul roman va trebui sa solicite personal inscrierea sa al Strainilor conform celor prevazute in articolul 7 al Decretului Regal 240/2007, prin care i se vor trimite un certificat de registru in care va figura o referinta la autorizatia sa (sau exceptarea de la autorizatie, dupa caz) de lucru si validitatea acesteia (de la data intrarii in vigoare autorizatiei de lucru pana la 31 decembrie 2012, indiferent de caz).\n• Se va aplica regimul comunitar in ceea ce priveste strainii consortului/consoartei si copiilor mai mici de 21 de ani sau aflati in ingrijirea lor (oricare ar fi nationalitatea acestora) al unui lucrator roman mentionat in primul capitol.\n• Membrilor familiilor din afara Uniunii Europene, ne-inclusi in alineatul anterior, al lucratorilor in contul tertilor, romani, mentionati in Primul capitol, care se afla in Spania de dupa data de 22 iulie 2011, li se va aplica regimul comunitar pentru straini, mai putin celor care doresc sa acceada la un post de lucru in contul tertilor, caz in care li se vor aplica aceste indicatii.\n• Pe data de 12 aprilie au fost derogate Instructiunile DGI/SGRJ/5/2011, din 22 iulie, si Addendum-ul acestora, din 16 septembrie 2011.\n• Prezentele Instructiuni se vor aplica cu efect retroactiv incepand cu data de 12 aprilie 2012 si pana la data de 31 decembrie 2012.",
        "label": "Spania"
    },
    {
        "title": "Își căuta mama în Spania, dar a încăput pe mâna proxeneților",
        "content": "O adolescentă de naționalitate română, care dorea să o regăsească pe mama ei în Spania după mulți ani, a fost violată și obligată să se prostitueze cu forța.\n\nTânăra voia să-și revadă mama de care se despărțise când era foarte mică și a fost păcălită de persoane care i-au spus că aceasta trăiește în Spania.\n\n„ Mi-au spus că mama mea se afla aici, în Spania. Am vorbit la telefon cu o femeie și am crezut că e ea, după cum mi-a zis ”, povestește Marina, nume fictiv ales de presa spaniolă, care informează despre tragica experiență a româncei.\n\nMarina a ajuns în Spania în luna octombrie 2014 și a fost închisă într-un apartament din Catarroja (Valencia).\n\n„Prietena” care a însoțit-o din România și celelalte persoane i-au luat mobilul și actele și i-au spus că trebuie să se prostitueze.\n\n„ Mi-au spus că trebuie să le plătesc 2000 de euro pentru că m-au adus aici și dacă nu fac ce îmi spun mă vor ucide ”, mai spune Marina care de-abia împlinise 18 ani când își începuse călătoria spre Spania.\n\nÎn primele zile de captivitate, tânăra ar fi fost obligată să întrețină relații sexuale cu mai mulți clienți în parcul industrial din Catarroja, sub supravegherea atentă a proxeneților.\n\nMai mult, unul dintre aceștia ar fi violat-o în locuința în care era obligată să trăiască sub un control absolut. Nu avea voie să iasă pe stradă singură și ajunsese în Spania fără nici un ban.\n\nSalvarea ei a fost un șofer căruia i-a povestit ceea ce s-a întâmplat și care a dus-o direct la sediul Gărzii Civile.\n\nPreusupușii proxeneți au fost arestați în noiembrie 2014 când se pregăteau să fugă în România.\n\nTribunalul Audiența Provincială din Valencia analizează acest caz în care sunt acuzați 3 bărbați și o femeie, toți de naționalitate română.\n\nProcurorul cere aplicarea unei pedepse cu închisoarea de minim 8 ani pentru trafic de persoane și prostituție forțată, dar în cazul presupusului violator pedeapsa ar putea ajunge la 17 ani de închisoare.\n\nCei patru au negat toate acuzațiile și au spus că au venit cu toții în aceeași mașină ca să muncească în agricultură.\n\nVictima și-a apărat versiunea în fața instanței cu lacrimi în ochi, după ce avocatul apărării a pus la îndoială faptul că rămăsese însărcinată în urma călătoriei în Spania.",
        "label": "Spania"
    },
    {
        "title": "Toate permisele de conducere trebuie sa fie spaniole de la 1 ianuarie",
        "content": "Românii din Spania, la fel ca și ceilalți rezidenți din alte țări europene, sunt obligați să-și preschimbe permisele de conducere emise în România, pana la sfârșitul anului.\n\nMai mult, cei care au obținut permisul de conducere în România, după ce au obținut rezidența legală în Spania, vor fi nevoiți să urmeze din nou cursurile școlii de șoferi, de această dată, în Spania. \n\n Ambasada României la Madrid a publicat o notă informativă pe pagina web cu privire la această nouă lege privind permisul de conducere. \n\n „Conform Directivei 126/2006/CE a Parlamentului European şi a Consiliului, cetățenii europeni (inclusiv cei români) care au rezidență într-alt stat membru UE, diferit de cel de origine, au obligația de a solicita preschimbarea permisului de conducere românesc cu unul emis de autorităţile statului de rezidenţă. Astfel, cetăţenii români rezidenţi în Spania trebuie să îşi preschimbe permisele româneşti cu unele spaniole. În acest sens, aceştia trebuie să se adreseze Direcţiei de Trafic din provincia spaniolă de rezidenţă. \n\n Cetăţenilor români care şi-au obţinut permisul de conducere românesc înainte de a-şi stabili rezidenţa în Spania (înainte de a obţine NIE), li se recunosc automat toate categoriile obţinute până la acea dată. În cazul în care permisul a fost obţinut în România după obţinerea rezidenţei spaniole (NIE), persoanele interesate vor fi examinate din nou de către autorităţile spaniole”, se precizează pe pagina web a Ambasadei de la Madrid. \n\n Această situație creează probleme românilor rezidenți în Spania, care muncesc la firme de transport și care ar putea să-și piardă slujba dacă nu reușesc să obțină la timp un permis de conducere spaniol. Pe deasupra, Garda Civilă din Spania poate să aplice amenzi de la 1 ianuarie 2015 tuturor străinilor care nu și-au preschimbat permisul de conducere.",
        "label": "Spania"
    },
    {
        "title": "Româncă minoră dispărută în Ibiza",
        "content": "Garda Civilă spaniolă se află în căutarea unei românce care a dispărut în Ibiza.\n\nEste vorba de Cătălina Mihaela Simon, în vârstă de 14 ani, are între 1,50 și 1,55 m înălțime și aproximativ 45 de kilograme.\n\nFamilia nu mai știe nimic de ea de miercurea trecută și a cerut ajutorul autorităților.\n\nGarda Civilă solicită așadar sprijinul cetățenilor pentru localizarea ei și cei care au informații despre minoră por să sune la 062 sau la 112.\n\nContul de Twitter al Gărzii Civile publică o fotografie a româncei și date de contact pentru persoanele care ar putea să o recunoască.",
        "label": "Spania"
    },
    {
        "title": "Minore cumpărate din România cu 1700 de euro",
        "content": "Poliția spaniolă a eliberat, la Sevilla, două fete de 13 și 15 ani din România, care erau obligate să muncească pe câmp, să strângă fier vechi și să cerșească.\n\nOperațiunea a început după ce tânăra de 15 ani a fost localizată întâmplător de poliție și a mărturisit că fusese vândută de familia din România, în urmă cu trei ani, pentru suma de 650 de euro.\n\nTot ea le-a spus agenților că sora ei de 13 ani a fost vândută recent pentru suma de 1100 de euro.\n\nPoliția a localizat-o imediat pe cealaltă minoră într-o colibă improvizată din localitatea Camas (Sevilla), unde avea obligația să facă munci casnice, dar mai era obligată să cerșească într-o parcare din apropiere.\n\nCele două minore au fost preluate de autorități, iar agenții au demarat arestările în cadrul familiilor care le-au cumparat.\n\nFata de 15 ani a fost maltratată psihic și fizic de un tânăr de 18 ani, de naționalitate română, cu care fusese obligată să se mărite înainte să plece cu acesta în Spania.\n\nMinorele fuseseră vândute de propria familie din România pentru suma de 1700 de euro ca să fie căsătorite cu tineri stabiliți în Spania.\n\nPoliția spaniolă a arestat 7 persoane din cadrul familiilor cumpărătoare și sunt acuzate de trafic de ființe umane. Minorele au primit asistență medicală și se află în grija Serviciului spaniol de Protecție pentru Minori.",
        "label": "Spania"
    },
    {
        "title": "Roman arestat pentru incediul de padure care a ucis un pompier in Galitia",
        "content": "Politia spaniola a arestat un cetatean roman care lucreaza ca cioban la o ferma din Galitia, suspectat ca a provocat un incendiu care a dus la moartea unui pompier si la distrugerea a 400 de hectare de padure.\n\nIncendiul s-a produs marti, 27 martie, in zona localitatii Castrelo do Val si in timp ce au fost arse 400 de hectare de paduri, focul l-a ucis pe Higinio Vivas Lopez (59 de ani), in timp ce acesta incerca sa stinga flacarile.\n\nPolitia crede ca romanul, Ioan T., de 27 de ani, ar fi dat foc la gunoaie in timp ce isi ingrijea turma de oi si nu ar fi stins bine focul. Vantul puternic ar fi raspandit focul care a cuprins repede muntele.\n\nRomanul a fost arestat joi, dupa ce Garda Civila a cercetat muntele care a fost afectat de incendiu si a ajuns la concluzia ca focul ar fi fost provocat de actiunile acestuia. Sefii sai de la ferma din Piornelo sustin ca romanul nu putea fi vinovat de incendiul care a distrus padurea si care i-a luat viata pompierului. Potrivit marturiilor acestora, Ioan T. se afla la masa cand a izbucnit incendiul si inainte s-ar fi aflat la o ferma mai indepartata.\n\nPrimarul localitatii, Vicente Gomez a precizat pentru presa locala ca Ioan a ajuns in Piornelo in urma cu 4 luni, aflandu-se in cautarea unui loc de munca in agricultura. Potrivit acestuia, romanul ar fi avut mai multe experiente negative si in alte zone.\n\nSefii romanului continua sa-l apere pe acesta si precizeaza ca Ioan nu stie aproape deloc spaniola si obisnuieste sa raspunda cu „Si” la orice.\n\nIn acelasi timp, administratia regionala a precizat ca focul ar fost provocat in 4 puncte diferite din localitatea Piornelo, iar sindicatele muncitorilor angajati sa lupte cu incendiile critica lipsa dotarii corespunzatoare si acuza conducerea de faptul ca pompierul decedat avea probleme la un picior si urma sa fie operat.\n\nTanarul roman acuzat de provocarea incendiului urmeaza sa declare in fata judecatorului.",
        "label": "Spania"
    },
    {
        "title": "Trei români morţi într-un accident rutier petrecut în La Rioja",
        "content": "Doi bărbaţi şi o femeie de naţionalitate română şi cu vârste cuprinse între 19 şi 23 de ani au murit într-un accident rutier petrecut astăzi în regiunea La Rioja. Cei trei, stabiliţi în provincia Zamora, au decedat în urma ciocnirii dintre două camioane şi un autoturism. Accidentul a avut loc în apropierea localităţii Grañón, potrivit Gărzii Civile de Trafic, citată de EFE. Accidentul s-a petrecut în jurul orei 15. Cei trei români călătoreau într-un autoturism spre Logroño, pe drumul N-120 şi se pare că la un moment dat şoferul acestuia a încercat o depăşire neregulamentară. Din faţă venea un camion de mare tonaj care se îndrepta spre Burgos, iar coliziunea nu a mai putut fi evitată. După acest prim impact, un alt camion, cu număr de Portugalia, a lovit lateral autoturismul în care se aflau cei 3 români. Autoturismul a fost distrus în aşa măsură încât serviciile de intervenţie au fost nevoite să apeleze la tehnologia de descarcerare.\n\nÎn urma accidentului au murit pe loc şoferul autoturismului D. I. de 20 de ani şi ceilalţi doi pasageri, tânăra V. G. de 19 ani şi Ionuţ I. de 23 de ani. Toţi erau stabiliţi într-o localitate din regiunea Benavente, provincia Burgos. Şoferii celor două camioane nu au suferit răni în urma accidentului. Corpurile neînsufleţite ale tinerilor au fost depuse la Institutul de Medicină Legală din Logroño.",
        "label": "Spania"
    },
    {
        "title": "Senatorul pentru Diaspora Viorel Badea se intoarce la PDL",
        "content": "Senatorul pentru Diaspora, in colegiul Europa – Asia, Viorel Badea se intoarce de unde a plecat in urma cu aproape 2 luni. Viorel Badea a decis sa revina la PDL dupa ce in mai si-a luat ramas bun de la partidul cu care a ajuns in Parlament in 2004 ca sa-si incerce norocul la USL.\n\nLucrurile nu au mers asa cum trebuia la Uniune a Social Liberala pentru ca, potrivit senatorului Viorel Badea, „ lucrurile scapasera de sub control si nu am fost de acord cu modul in care s-a decis sa se conduca institutiile. Muzica era frumoasa, dar coregrafia era complet gresita „.\n\nPe langa asta, senatorul pentru Diaspora din Europa si Asia, Viorel Badea, a declarat pentru ziarul Romanul din Spania ca intoarcerea in PDL a fost determinata si de faptul ca deputatul PDL pentru Diaspora, William Brinza nu a fost ales in Biroul Permanent al formatiunii. „Faptul ca William Brinza nu are aceeasi pozitie in conducerea partidului a fost un lucru bun pentru mine”, ne-a declarat Viorel Badea, care precizeaza ca la sesiunea parlamentara de vineri a votat impotriva suspendarii lui Traian Basescu.\n\n„ Am votat impotriva suspendarii presedintelui. Eu nu am am plecat din partid ca sa votez suspendarea presedintelui Traian Basescu. Am mers la un alt partid cu ideea de a construi si de a reface un plan de actiune pentru romanii din diaspora din interiorul unui alt par tid de dreapta. Am fost primit inapoi foarte bine. Cred ca pot sa reconstruiesc in PDL, alaturi de colegii mei, efortul de a ne apropia de comunitatile de romani din strainatate „, a mai spus senatorul Viorel Badea.",
        "label": "Spania"
    },
    {
        "title": "Minoră salvată de pe stradă, la Huelva, de un client",
        "content": "O fată de 17 ani de naționalitate română, obligată se se prostitueze pe o șosea din sudul Spaniei, și-a pus ultima speranță într-un client care tocmai oprise ca să întrețină relații sexuale cu ea.\n\nBărbatul a fost impresionat de situația tinerei care l-a asigurat că a fost obligată să se prostitueze după ce a fost adusă în Spania cu promisiunea unui loc de muncă în agricultură.\n\nRomânca i-a spus că se afla în situația actuală de 15 zile și nu avea unde să fugă pentru că toți banii pe care-i câștiga erau confiscați de bărbatul care o adusese în Spania și care o controla cu amenințări.\n\nClientul a ajutat-o pe fată să fugă din clubul în care era obligată să presteze servicii sexuale și a dus-o cu propia mașină până la Valladolid, unde locuia o prietenă a fetei.\n\nMinora s-a dus la poliție împreună cu prietena ei și l-a denunțat pe proxenetul de 35 de ani, de naționalitate română.\n\nAgenții l-au arestat imediat pe acesta în localitatea Mazagon din provincia Huelva..\n\nDupă ce au l-au reținut, polițiștii au avut surpriza să descopere că românul își exploata la fel și fosta soție pe care o constrângea prin faptul că nu putea să-și vadă fiica.",
        "label": "Spania"
    },
    {
        "title": "Eminescu sărbătorit la Madrid şi la Coslada",
        "content": "Consiliul de Imigraţie din cadrul Primăriei Coslada a sărbătorit pe 15 ianuarie Ziua Eminescu printr-o activitate care a constat într-un recital de poezie din creaţia poetului, susţinut de Alexandru Florin Dica, Fabianni Belemuski, Nelia Pircalabescu, Cezar-Nelu Mitran, Laura Gazdaru, Diana Ciurtin, Eugenia Mariana Semenciuc şi Ariadna Petri.\n\nActivitatea a fost prezentata de către Agustín González Plasencia, director de Imigraţie al primăriei din Coslada, care a subliniat importanta acestui tip de eveniment: „ Nimic din ceea ce este rom ânesc nu este stră in Cosladei, prin urmare, Ziua lui Eminescu este ş i e a un motiv de bucurie pentru toţi spaniolii care ne simţim apropiaţi de România şi de români. Cred că , d in nefericire, Eminescu este puţin cunoscut printre spanioli şi româ nii ar trebui să intensifice efortul de a-ş i face cunoscută cultura, de care ar trebui să se simtă mândri ”.\n\nEvenimentul a fost organizat de Consiliul de Imigraţie al Primăriei din Coslada, Romadrid Cultural Club şi Asociatia Eminescu din Coslada.\n\nA fost prima activitate organizată în noul sediu al Consiliului pentru Imigraţie (Avd. de la Constitución 21). Acest spaţiu este deschis tuturor organizaţiilor cetăţeneşti care doresc să realizeze activităţi de tip intercultural, îndreptate spre o mai bună cunoaştere a altor ţări şi culturi.\n\nÎn preajma aniversării naşterii lui Mihai Eminescu şi Ambasada României, în colaborare cu Institutul Cultural Român de la Madrid, a organizat la 14 ianuarie, o Serată de poezie, care şi-a propus să îl evoce pe poetul naţional printr-o lectură continuă a operelor sale, în română şi spaniolă.\n\nLa eveniment au participat numeroşi invitaţi din rândul comunităţii româneşti, reprezentanţi ai asociaţiilor, ai mediilor de comunicare în limba română, elevi de la cursul de limba română, alături de invitaţi spanioli, prieteni ai culturii române. La finalul serii a fost proiectat filmul “ Un bulgăre de humă ”, în regia lui Nicolae Mărgineanu, despre prietenia care i-a unit pe cei doi clasici ai literaturii române, Mihai Eminescu şi Ion Creangă.",
        "label": "Spania"
    },
    {
        "title": "Clamparu a ajuns in fata justitiei spaniole",
        "content": "Procesul impotriva lui Ioan Clamparu, acuzat ca a obligat mai multe femei sa se prostitueze, a inceput marti, 31 ianuarie, la Madrid, cu marturia unei femei care a fost adusa la 17 ani in Spania ca sa fie prostituata.\n\nTanara a depus marturie ca martor protejat, din spatele unui perete de sticla, si a povestit cum Clamparu a batut-o si a obligat-o sa intrerupa o sarcina. Apoi a fortat-o sa continue sa se prostitueze.\n\nFemeia a spus ca doreste nici o indemnizatie si ca nu vrea decat sa-l vada pe Clamparu in inchisoare. O alta femeie a spus in fata instantei ca oamenii lui Clamparu controlau 100 de femei in Casa de Campo si in alte locatii din Madrid in care se aflau femei, obligate sa se prostitueze.\n\nIn prima zi a procesului, Ioan Clamparu si-a folosit dreptul de a nu raspunde la nici o intrebare.\n\nPresa din Spania a scris pe larg despre inceperea procesului impotriva sa. Considerat drept unul dintre cei mai mari traficanti de fiinte umane din lume, Clamparu a fost descris ca un sef mafiot fara scrupule fata de victimele sale. Acestea erau femei din Europa de Est, in special din Romania, care erau mintite ca vor fi angajate in Spania. La destinatie ajungeau sa fie exploatate sexual si erau obligate sa se prostitueze prin amenintari si violenta.\n\nAnchetatorii cred ca sute de femei au trecut prin mainile retelei conduse de botosanean, care a ajuns sa fie cautat de politiile din mai multe state europene. Reteaua sa avea legaturi in Spania, Irlanda, Franta, Italia si Marea Britanie, iar profitul era de ordinul milioanelor de euro.\n\nToti „ locotenentii ” lui Clamparu au fost prinsi si judecati, insa el a reusit sa scape de politie pana in septembrie anul trecut. Potrivit politiei, Clamparu s-a predat pentru ca nu mai avea libertate de miscare, insa avocatul sau sustine ca s-ar fi predat politiei spaniole pentru ca este persecutat politic in Romania.\n\nJustitia spaniola cere pentru Ioan Clamparu o pedeapsa de 28 de ani de inchisoare pentru 5 delicte de prostitutie si un delist de avort. El trebuie sa fie judecat insa si in Italia, iar in Romania a fost condamnat in 2008 la 13 ani de inchisoare.",
        "label": "Spania"
    },
    {
        "title": "Hotii romani socheaza politia spaniola cu o noua metoda",
        "content": "Prima data au fost telefoanele cu fise, iar acum hotii romani au pus ochii pe bancomate. Dupa ce telefoanele publice din Spania au ajuns sa fie inlocuite in ultimii 10 ani cu cele cu cartela, din cauza faptului ca grupuri de delincventi, multi dintre ei romani, le goleau sau le smulgeau cu totul, a venit acum randul bancomatelor sa fie victimele hotilor.\n\nIn Asturia, in nordul Spaniei, politia a arestat 2 romani care faceau parte dintr-un grup de hoti care se ocupa cu sustragerea de bani din bancomate.\n\nMetoda este pe cat de ingenioasa, pe atat este de simpla. Asa cum pe vremuri, in Romania daca vroiai sa suni de la un telefon public riscai sa pierzi monedele nefolosite pentru ca cineva blocase dinainte orificiul in care cadeau fisele, acum la unele bancomate, hotii instaleaza un sistem asemanator.\n\nPolitistii au fost socati de simplitatea metodei pe care o aplica hotii romani. Potrivit cotidianului La Voz de Asturias, au denumit metoda cu expresia „capacul capcana”.\n\nHotii nu foloseau violenta si nici nu ajungeau sa dea ochii cu victimele. Autorii furturilor astupa gura bancomatului, prin care ar trebui sa iasa bancnotele, peste care lipesc o tabla. Atunci cand un client al bancii introduce cardul in bancomat si doreste sa extraga banii observa ca acestia nu ies si deseori victima crede ca operatiunea de extragere nu a avut loc. La scurt timp, victima paraseste locul, in cautarea altui oficiu bancar. La scurt timp vin si hotii care dezlipesc tabla si pun mana pe banii blocati.\n\nPolitistii au descoperit aceasta metoda in urma cu doua luni, iar primele arestari au avut loc in 22 septembrie, cand hotii asteptau sa ia banii dintr-un bancomat din localitatea Aviles. Politia a retinut 2 romani, banuiti ca fiind membri ai gruparii si ii cauta pe alti trei. In total au reusit sa comita 11 astfel de furturi, dar autoritatile au decis sa anunte toate departamente de securitate ale bancilor cu privire la aceasta noua metoda de furt.\n\nNu este pentru prima data cand bancile sunt nevoite sa-si modifice sistemul de siguranta din cauza delincventilor romani. De cativa ani incoace, mai multe banci din Spania au inceput sa solicite introducerea codului PIN de mai multe ori in timpul unei operatiuni, pentru ca fusesera depistate grupuri de adolescenti romani care jefuiau batranii care scoteau bani de la bancomat, distragandu-le atentia exact in momentul in care introduceau cifrele sumei pentru extragere sau atunci cand scoteau banii.",
        "label": "Spania"
    },
    {
        "title": "Greva foamei - \"solutie\" disperata pentru recuperarea salariilor de la fostii patroni",
        "content": "Criza din Spania ii afecteaza pe foarte multi romani care ajung victime ale abuzurilor comise de patronii spanioli. Unii dintre ei au recurs la solutii disperate. Timp de 11 zile, 3 romani au intrat in greva foamei pentru ca firma spaniola la care lucrau nu i-a mai platit de cateva luni si i-a si concediat. Ei au protestat in fata primariei orasului Guadalajara, pana cand au reusit sa primeasca o parte din bani.\n\nCei 3 romani lucrau la o firma spaniola care presteaza servicii pentru primaria din Guadalajara. De aceea, ei au ales sa protesteze chiar in fata acesteia. Tot ceea ce revendicau era plata drepturilor salariale si pentru asta au recurs la greva foamei, forma de protest de care s-a tinut pana la capat doar Ioan Marcu. Ceilalti doi au renuntat dupa cateva zile din diverse motive.\n\n„ Reclamam sa ni se plateasca banii pentru care am muncit si nu ca nu ne deranjeaza. Am inteles ca am fost concediati. E in regula. Da-ti-ne banii „, spunea Ioan Marcu in penultima zi de protest, inainte ca patronul spaniol sa-i plateasca cei 1300 de euro datorati. „ Mie personal trebuie sa-mi dea 4800 de euro „, preciza Iuliana, care a renuntat dupa cateva zile la greva foamei la solicitarile familiei.\n\nRomanilor nu li se platea de mai multa vreme salariul la timp, insa erau dispusi sa faca sacrificii si sa indure orice pentru a-si pastra locul de munca. Asa au ajuns sa aiba de incasat din urma sume de 7 mii de euro ca Florin: „Eu am avut incredere ca mereu ne zicea sa stam fara grija ca ne plateste”.\n\nNu exista solutii rapide pentru situatia romanilor afectati de neplata salariilor din Guadalajara, desi atat primaria cat si sindicatele sau partidele politice le dau dreptate, insa recomandarea asociatiilor este sa actioneze pe calea juridica.\n\n„ Primaria mi-a spus ca tot ceea ce a putut face a fost sa anuleze contractul cu aceasta firma sa blocheze ultimele 3 luni de plata pe care ar fi trebuit sa le plateasca Primaria fata de aceasta firma, insa mai mult de atat nu poate face „, ne-a precizat Danel Tecu, presedintele FADERE – Federatia Asociatiilor Romanesti din Europa.\n\nNumarul afectatilor este insa mai mare, pentru ca potrivit grevistilor firma a concediat recent peste 100 de romani.",
        "label": "Spania"
    },
    {
        "title": "Huelva: Au venit primii români la cules de căpşuni",
        "content": "La campania de căpşuni din acest an numărul muncitorilor români este mult mai redus decât în anii precedenţi, dar primul contingent a sosit deja. Primii 500 de români angajaţi să lucreze la campania de căpşuni din regiunea Huelva s-au instalat deja pe plantaţii, iar în perioada următoare urmează să vină încă 1000.\n\nCu toate că în câmpurile din Andalucia, indiferent de culturi, lucrează muncitori din Bulgaria, Maroc sau Senegal, românii continuă să fie cei mai apreciaţi angajaţi de către spanioli. Încă de anul trecut, tensiunile au crescut în unele zone din cauza cetăţenilor spanioli care au dorit să-i constrângă pe angajatorii spanioli să ia muncitori din rândul lor. Din cauza crizei economice, tot mai mulţi spanioli s-au văzut obligaţi să muncească într-un sector pe care nu de mult îl refuzau. Cu toatea acestea, românii din Huelva au devenit de-a lungul anilor din muncitori sezonieri, locuitori ai zonei. Mulţi şi-au prelungit contractele datorită bunei impresii pe care au lăsat-o încă de la început şi chiar dacă anul acesta vor veni mai puţini muncitori străini decât de obicei, românii continuă să fie în categoria celor mai numeroşi angajaţi la campaniile de căpşuni.\n\nDin păcate însă, câştigurile nu mai sunt aceleaşi, căci acum se plăteşte şi cu 36 de euro pe zi, mai ales pentru că în regiunea Huelva şomajul a ajuns la 21 % şi concurenţa la ocuparea unui loc de muncă este mult mai mare.\n\nSezonul căpşunilor începe în Huelva în ianuarie şi se lucrează până în iunie, timp în care au loc şi campaniile de portocale. De asemenea, în regiunea Jaen, Malaga, Granada, Cordoba şi Sevilla sunt mulţi români care lucrează la cules de măsline şi sparanghel (campanii în perioada noiembrie – martie ), dar şi alte legume (noiembrie – martie). La ora actuală însă condiţiile de lucru sunt destul de precare din cauza crizei şi potrivit statisticilor oficiale, în Andalucia peste 90% dintre străini lucrează pe baza contractelor temporare.",
        "label": "Spania"
    },
    {
        "title": "Consulul României la Castellon îi îndeamnă pe români să participe la vot în Spania",
        "content": "Consulul României la Castellon, Liviu Popa, face un apel către români, îndemnându-i să se înscrie pe listele primăriilor spaniole pentru a-şi exercita dreptul la vot la alegerile locale din Spania, din 2011.\n\n„ Sprijin campania iniţiată de ziarul <<Românul>> pentru votare. Trăim zilnic alături de profesorii, medicii, poliţiştii, politicienii spanioli, plătim taxe şi impozite, ne căsătorim cu spanioli, avem copii cu ei, suntem supăraţi sau mulţumiţi de ei, important este să nu fim indiferenţi şi să mergem să arătăm ce simţim. Să le transmitem un mesaj despre ceea ce vrem noi, românii. O dată la patru ani trebuie să arătăm că ne pasă, să ne implicăm în viaţa socială a oraşelor în care trăim, să arătăm care este părerea noastră! ” este mesajul transmis de consul către conaţionalii săi din Comunitatea Valenciană, dar şi pentru cei din întregul regat spaniol.\n\n„ La alegerile pentru România au votat 6.000 de români din Comunitatea Valenciană, la cele locale organizate în ţara în care trăim ar trebui să fim de zece ori mai mulţi. Avem ceva de spus. Să mergem să spunem! ”, a adăugat Liviu Popa.\n\nÎn final, diplomatul şi-a exprimat regretul că sunt foarte puţini românii care candidează şi care ne-ar putea reprezenta mai bine interesele în consiliile locale, exprimându-şi totuşi speranţa că, în viitorul apropiat, situaţia s-ar putea schimba.",
        "label": "Spania"
    },
    {
        "title": "Ambasada României informează despre alegeri locale din Spania",
        "content": "Ambasada României în Spania reaminteşte printr-un comunicat că cetăţenii români, care au împlinit vârsta de 18 ani, au dreptul de a vota la alegerile locale din Spania, de la 22 mai 2011, în calitatea lor de cetăţeni europeni.\n\nPentru a putea vota, românii trebuie să se înscrie pe listele electorale spaniole, până la 15 ianuarie 2011. Dacă nu sunteţi înscrişi până la acea dată, nu veţi putea exercita dreptul la vot.\n\nÎnscrierea în registrul electoral se poate face prin următoarele mijloace urmând instrucţiunile din scrisoarea care v-a fost trimisă prin poştă de către Oficina del Censo Electoral.\n\nÎn acelaşi timp, persoanele care au certificat de cetăţean comunitar, vor putea să se înscrie prin intermediul Internetului, folosind pagina web a Institutului National de Statistica: https://sede.ine.gob.es.\n\nDe asemenea, cea mai la îndemână soluţie pentru înscrierea în registrul electoral spaniol este la primăria din localitatea unde sunteţi înscris în evidenţa populaţiei (empadronado) şi unde se poate solicita înscrierea pe listele electorale din Spania.\n\nPentru mai multe informaţii puteţi suna la 901.101.900, telefonul de informare de la Oficina del Censo Electoral.\n\nAmbasada României mai subliniază şi faptul că „votul nu este numai un drept pe care îl aveţi, ci şi o demonstraţie de civism. Participând la procesul electoral dovediţi că sunteţi un cetăţean al localităţii dumneavoastră de reşedinţă, care contează nu numai ca forţă de muncă, ci şi ca persoană implicată în viaţa politică, economică şi socială”.",
        "label": "Spania"
    },
    {
        "title": "Majoritatea candidatilor straini de pe lista PP Madrid sunt romani",
        "content": "Alegerile locale din Spania care vor avea loc peste mai putin de o luna aduc din nou in atentia publicului comunitatea romaneasca din Spania. De aceasta data, romanii sunt aplaudati si laudati pentru ca sunt candidati pe listele partidelor spaniole, care au remarcat numarul mare de straini cu drept de vot.\n\nLa Madrid, principalul partid de opozitie din Spania, Partidul Popular, si-a prezentat candidatii straini. Jumatate dintre candidatii straini de pe listele popularilor sunt romani.\n\nAnamaria Roman este unul dintre cei 26 de cetateni romani care vor candida la alegerile locale din Spania pe listele PP-ului. A venit in Spania acum 9 ani si este presedintele unei asociatii romanesti. Ea a avut chiar ocazia sa se prezinte in fata sefului partidului, Mariano Rajoy, despre care sondajele spun ca va fi viitorul premier al Spaniei si in prezenta sefului popularilor madrileni, Esperanza Aguirre.\n\n„ La fel ca multi dintre compatriotii mei am ales Spania pentru ca avea o economie bogata. In Spania era bunastare, erau locuri de munca pentru ca am venit in perioada in care Partidul Popular a creat 5 milioane de locuri de muncia. Ceea ce avem astazi, in schimb, sunt 5 milioane de someri. Noi, romanii, la fel ca si ceilalti imigranti sau ca si spaniolii, suntem afectati de acest somaj „, a spus in discursul sau Anamaria Roman – candidat al PP-ului in Alcala de Henares.\n\nPrintre altele, Anamaria l-a criticat pe premierul socialist Zapatero al carui nume inseamna „pantofar” si l-a comparat cu Ceausescu, care avusese aceasta meserie: „ Vreau sa va povestesc un fapt interesant. Nu stiu daca cunoasteti, dar meseria dictatorului Ceausescu era cea de pantofar (zapatero) si ma gandeam eu: – Cat ghinion avem noi romanii sa depindem de doi pantofari care ne marcheaza soarta „.\n\nLiderul popularilor spanioli i-a multumit pentru discurs si i-a felicitat pe candidatii straini. „ Anamaria mi-au vorbit foarte bine despre tine. Discursul tau a fost proaspat, reconfortat si plin de speranta. O sa te descurci foarte bine „, a spus Mariano Rajoy – presedintele Partidului Popular spaniol.\n\nAnamaria nu este singura romanca din PP. In ultimii ani, romanii au fost promovati in diverse functii in cadrul partidului, iar prezenta lor pe listele electorale nu mai este o surpriza. Primarul orasului Alcala de Henares a spus chiar ca in cazul Anamariei, partidul a felicitat-o ca pe oricare alt candidat.\n\n„ In ziua prezentarii a fost acceptata ca oricare dintre cei 27 care formeaza lista noastra de candidati. Ea reprezinta o comunitate si o reprezinta in acest oras „, ne-a precizat Bartolome Gonzalez – primarul orasului Alcala de Henares.\n\nPopularii madrileni au o lista de 54 de candidati straini, dar jumatate dintre acestia sunt romani pentru ca impartasesc idealurile PP-ului, in opinia lui Perceval Manglano – secretar de Imigratie la PP Madrid. „ In regiunea Madrid, PP-ul prezinta 54 de candidati straini si dintre acestia 26 sunt romani si sunt prezenti in 31 de localitati. Asa ca, Partidul Popular ii integreaza pe romani. Le adopta revendicarile pentru a evolua, pentru a gasi locuri de munca, de a preogresa in Spania si suntem incantati ca in familia PP-ului exista multi reprezentanti romani „, a spus Perceval Manglano.\n\nPe langa populari mai sunt si alte partide spaniole care au romani pe listele de candidati, iar PIRUM, primul partid romanesc din Spania se prezinta la alegeri in cateva localitati. Pe 22 mai, peste 100 de mii de romani vor putea sa decida cine va fi primarul in localitatea in care locuiesc, iar partidele stiu ca voturile lor conteaza.",
        "label": "Spania"
    },
    {
        "title": "Pește stricat din Spania trimis spre consum în România",
        "content": "Agenții de la Garda Civilă din Zaragoza au descoperit 1880 de kg de crap fără garanții sanitare care erau transportate cu o furgonetă spre România.\n\nȘoferul furgonetei era un român în vârstă de 27 de ani care venea din regiunea Extremadura, unde se pare că încărcase peștele.\n\nAgenții au descoperit transportul întâmplător, pe autostrada A-2, după ce furgoneta a rămas oprită pe dreapta.\n\nAceștia s-au apropiat ca să vadă dacă șoferul avea nevoie de ajutor și după ce au văzut că mașina se lăsa foarte mult i-au cerut șoferului român să deschidă ușile furgonetei.\n\nÎn interiorul mașinii se aflau mai multe cutii cu crapi.\n\nTânărul nu avea documente care să demonstreze proveniența peștelui și nici traseul pe care ar fi trebuit să-l parcurgă.\n\nFurgoneta și marfa au fost confiscate și ancheta care a urmat a descoperit faptul că șoferul venise special din România.\n\nDupă ce a încărcat peștele în Extremadura ar fi trebuit să mai facă o oprire în Italia.\n\nNu este prima intervenție a autorităților spaniole care surprinde transporturi ilegale de pește către România, unde ar putea ajunge în circuitul de consum.",
        "label": "Spania"
    },
    {
        "title": "Cursuri de management pentru comunitatea românească din Spania",
        "content": "Ambasada României la Madrid a găzduit în zilele de 14 şi 15 februarie sesiunea de prezentare a unui nou proiect iniţiat în parteneriat cu WSC International şi compania de Management şi Consultanţă SC Realdecision din România. Proiectul constă într-o serie de cursuri de formare în domeniul managementului de proiecte şi comunicare, adresate românilor din Spania.\n\nÎn acest sens, s-a organizat o sesiune pilot, cu prezentarea unor module – Management de Proiecte şi Inteligenţă Emoţională, precum şi a unui studiu de caz, iar participanţilor le-au fost oferite mape cu suportul de curs.\n\nLa această prima sesiune au fost prezenţi peste 65 de participanţi din rândul comunităţii româneşti, printre care tineri profesionişti, preşedinţi sau membri ai asociaţiilor româneşti, jurnalişti, profesori şi studenţi. \n\n Organizatorii intenţionează să ofere pe parcursul anului 2009 o serie de sesiuni de formare în cadrul unei caravane româneşti de management, care să se deplaseze în zone ale Spaniei acolo unde există interes din partea comunităţii.\n\nReamintim că acest proiect cu caracter gratuit este deschis tuturor acelor persoane care doresc să obţină noţiuni privind gestionarea de proiecte, creşterea capacităţii manageriale, leadership şi dezvoltarea abilităţilor de organizare şi de comunicare. (Sursa: Ambasada României în Spania)",
        "label": "Spania"
    },
    {
        "title": "La Rioja: Asociaţia Românilor cere recunoaşterea oficială a sărbătorilor româneşti",
        "content": "O asociaţie a românilor din regiunea La Rioja a solicitat primăriei din Logroño includerea câtorva sărbători ale românilor în calendarul oficial al localităţii. Printr-o scrisoare deschisă citată de Rioja2.com, Asociacion Rumana de la Rioja a cerut să se reediteze calendarul sărbătorilor oficiale şi să fie inclus Paştele Ortodox (4 aprilie), Ziua Sfântului Andrei (30 noiembrie), Ziua Naţională a României (1 decembrie) şi Mărţişorul (1 martie). În scrisoarea citată, asociaţia acuză primăria de discriminare faţă de colectivul românilor. La rândul său, grupul socialist din cadrul primăriei a criticat solicitarea formulată şi de către populari, pe care-i acuză că s-ar afla în spatele acestei scrisori a asociaţiei româneşti.",
        "label": "Spania"
    },
    {
        "title": "7 români suspectați că au ucis un spaniol în plină stradă",
        "content": "Poliția spaniolă se află în alertă la Valencia după ce 7 persoane ar fi ucis astăzi în plină stradă un bărbat de 33 de ani, în urma unei dispute în trafic.\n\nCrima s-a produs la ora 14:40 în apropierea Spitalului La Fe din Valencia, în urma unei ciocniri între o furgonetă cu 6 – 7 persoane și un autoturism în care se afla un bărbat, spaniol, de 33 de ani, împreună cu fetiță de 5 ani.\n\nPrimele informații publicate de presa spaniolă, care citează surse din poliția spaniolă, arată că suspecții ar fi cetățeni români.\n\nSe pare că 6 sau 7 persoane, „în aparență de naționalitate română”, ar fi început să se certe cu victima, un spaniol de 33 de ani, și ar fi alergat după aceasta. \n\n Bărbatul a fost prins de urmăritori pe un teren viran din apropiere și ar fost înjunghiat mortal de aceștia.\n\nAtacatorii ar fi urcat apoi în furgoneta lor, de culoare vișinie, și au fugit din zonă înainte de sosirea poliției. \n\n Victima a încercat apoi să ajungă prin propriile forțe la spitalul din apropiere, dar a leșinat. Cu toate că a primit asistență medicală, bărbatul a murit la scurt timp după agresiune.\n\nNu se știe care ar fi putut fi motivul acestei crime, dar polițiștii se află în căutarea autorilor despre care se crede deocamdată că ar putea fi români.",
        "label": "Spania"
    },
    {
        "title": "Limba română ajunge şi în Comunitatea Valenciana",
        "content": "În şcolile din regiunea valenciană (Castellon, Valencia şi Alicante) învaţă, potrivit informaţiilor furnizate de biroul de presă al Ministerului Regional de Educaţie (CONSELLERIA DE EDUCACIÓN) peste 13 mii de copiii de origine română, reprezentând 6,8% dintre elevi. Recent, conducerea instituţiei din Valencia a semnat un acord cu Ambasada României privind predarea în şcolile din regiune a cursului de limbă cultură şi civilizaţie românească.\n\nDupă o perioadă îndelungată în care acest curs nu a putut fi implementat în regiune, timp în care profesorii au reclamat în mai multe rânduri sprijinul autorităţilor române şi spaniole, ministrul regional de Educaţie, Alejandro Font de Mora Turon, a anunţat că de la toamnă elevii români vor putea să înveţe limba maternă în şcolile spaniole.\n\nPrin documentul semnat „ autorităţile valenciene se angajează să sprijine introducerea cursului în reţeaua sa de şcoli, prin punerea la dispoziţie a sălilor de clasă şi a dotărilor necesare pentru buna desfăşurare a orelor, iar partea română îşi asumă organizarea grupelor de elevi şi selectarea profesorilor, precum şi desfăşurarea efectivă a cursului în baza unei programe specifice, aprobate de Ministerul român al educaţiei „, se precizează într-un comunicat de presă transmis de Ambasada României de la Madrid.\n\n„ Cursul de limbă cultură şi civilizaţie românească ” (LCCR) a luat naştere acum doi ani, prin semnarea unui acord între ministerele Educaţiei din România şi din Spania. În ciuda acordului interministerial semnat de ministrul român de atunci, Cristian Adomniţei, implementarea cursului s-a derulat într-un ritm foarte lent, deoarece în majoritatea regiunilor autonome precum Madrid, Catalunya sau Comunitatea Valenciana, au fost necesare alte acorduri pentru clarificarea unor aspecte particulare.\n\nCu toate că LCCR va ajunge de la tomană în 8 provincii ale Spaniei, accesul elevilor la acest curs extraşcolar continuă să fie destul de greu. Potrivit datelor furnizate de ambasada României din Spania, doar 4500 de elevi învaţă limba română prin intermediul acestui curs, în condiţiile în care în Spania trăiesc peste 150 de mii de români cu vârsta sub 19 ani. De asemenea, cu toate că iniţial cursul trebuia să fie predat pe diferite categorii de vârstă şi după un manual creat în mod special pentru aceşti elevi, în multe şcoli în care se predă LCCR elevii învaţă fără manuale şi sunt adunaţi la un loc indiferent de vârstă.\n\nPe lângă asta, în perioada următoare va avea loc o analiză a „ rezultatelor acestui proiect ” şi Ministerul Educaţiei, prin intermediul Institutului Limbii Române, „ va definitiva planificarea activităţilor pentru anul şcolar 2009-2010 „. Nu se bănuieşte care vor fi concluziile acestei analize, însă, o parte dintre profesorii din Spania se tem de o posibilă suspendare a cursului din lipsa fondurilor ( lccr.foroactivo.es ).",
        "label": "Spania"
    },
    {
        "title": "Guvernul Madridului a lansat o campanie de informare de înscriere la vot pentru imigranţi",
        "content": "Peste 500 de mii de străini din regiunea Madrid au dreptul să voteze la alegerile locale din 2011 şi pentru informarea acestora în vederea înscrierii pe listele electorale, guvernul regional a început să distribuie aproape 50 de mii de broşuri informative în mai multe limbi. Consiliul Regional de Imigraţie din cadrul Comunotăţii Madrid a iniţiat această campanie de informare a cetăţenilor străini cu drept de vot la alegerile locale din 2011 şi, în special, pentru români.\n\nMinistrul regional pentru Muncă, Femeie şi Imigraţie, Paloma Adrados, a lansat ieri această campanie care se va derula prin intermediul centrelor de participare pentru imigranţi, primăriilor şi asociaţiilor, care vor distribui cele aproape 50 de mii de broşuri informative în limbile română, bulgară, spaniolă şi engleză.\n\nPaloma Adrados a specificat ea însăşi care sunt condiţiile pentru ca românii şi ceilalţi străini să poată vota la alegerile din 2011. „ Să aibă 18 ani, să fie înregistraţi la primărie la evidenţa populaţiei şi să se înscrie în registrul electoral fie la primărie, fie la sediul Oficiului Electoral, fie pe pagina web a Institutului Naţional de Statistică. Trebuie să reamintesc însă că data limită este 15 ianuarie pentru încheierea înscrierilor şi după acea dată persoanele care nu s-au înscris nu vor putea vota „, a precizat ministrul regional pentru Muncă, Femeie şi Imigraţie Paloma Adrados.\n\nGuvernul regional speră să stimuleze astfel înscrierea cât mai multor străini din regiune la vot, unde sunt aşteptaţi să solicite înscrierea pe listele electorale aproximativ 500 de mii de străini, dintre care cei mai numeroşi sunt românii, urmaţi de ecuadorieni.\n\nLa alegerile locale din 2011 vor putea să voteze cetăţeni din UE, deci şi românii, din Norvegia, Islanda, Perú, Bolivia, Columbia, Ecuador, Paraguay, Noua Zeelandă şi Chile.\n\nPână acum, la nivel naţional dintre cei 650 de mii de români care ar avea drept de vot s-au înscris doar 80 de mii în registrul electoral, iar restul riscă să piardă posibilitatea de a-şi alege primarul pe 22 mai 2011. Termenul limită pentru înscrierea pe listele electorale este 15 ianuarie 2010.\n\nMai multe informaţii despre procedura de înscriere la vot pe http://voteaza.romanul.eu",
        "label": "Spania"
    },
    {
        "title": "Corala bărbătească „Armonia” concertează la Castellon",
        "content": "Invitată de preotul profesor doctor Nicolae Ioniţă, actualul paroh al Parohiei Ortodoxe Române din Castellon, corala „ Armonia ” va fi prezentă în Spania între 1 şi 8 decembrie 2010, timp în care va susţine câteva concerte şi va participa atât la Sfânta Liturghie, cât şi la sărbătorirea hramului bisericii „ Sfântul Nicolae ” din Castellon.\n\n„ Trebuie să aducem în oraş şi conaţionali care să scoată în evidenţă partea noastră bună, culturală ”, ne-a argumentat preotul decizia de a invita corul din Tulcea pentru a susţine câteva activităţi în Spania. Venirea coralei a fost posibilă datorită sprijinului oferit de Fundaţia Sfântul Nicolae, care a asigurat transportul membrilor corului, băieţii urmând a fi cazaţi la câţiva dintre enoriaşi.\n\nCorala bărbătească „ Armonia ” a fost înfiinţată în anul 2001, în cadrul Seminarului Teologic Ortodox din Tulcea condus de Pr. Prof. Dr. Nicolae Ioniţă, la iniţiativa arhidiaconului asistent universitar Iulian Dumitru, cel care le este şi dirijor băieţilor din ansamblu. A participat la numeroase concerte religioase, clasice, folclorice, de colinde atât în ţară, cât şi în afara graniţelor.\n\nÎn prezent, corala „ Armonia ” este compusă din 21 de membri (clerici şi studenţi ai Facultăţii de Teologie), dispune de un repertoriu diversificat, fiind compus din piese religioase polifonice şi monodice (psaltice), folclor românesc, colinde tradiţionale româneşti şi străine, dar şi piese din repertoriul clasic universal.\n\nÎn Castellon vor fi prezenţi 10 dintre membrii coralei, care vor participa la activităţile organizate în cinstea zilei de 1 Decembrie. Pe 4 decembrie, corala va fi prezentă la Albocasser unde va susţine un concert de colinde româneşti şi din repertoriul internaţional la catedrala catolică din localitate. Apoi, băieţii sunt invitaţi la „ seara românească ” organizată de Asociaţia Românească din Albocasser, unde vor interpreta muzică folclorică. Pe 5 decembrie vor participa la Sfânta Liturghie la biserica din Castellon, iar la ora 20.30 sunt aşteptaţi la Catedrala Romano-Catolică Sfânta Maria din oraş unde îi vor încânta atât pe spanioli, cât şi pe români, cu un vast repertoriu de colinde.\n\nPe 6 decembrie, după sărbătorirea hramului bisericii din Castellon, corala „ Armonia ” va încălzi inimile enoriaşilor veniţi la slujbă cu un concert de colinde din care nu vor lipsi „ Leru-i ler ”, „ Moş Crăciun ”, „ Bună dimineaţa ” sau „ Pluguşorul ”.",
        "label": "Spania"
    },
    {
        "title": "Înfrăţire între Feteşti şi Lepe (Huelva)",
        "content": "Numărul mare de români, stabiliţi în Huelva odată cu apariţia contractelor de muncă pentru cules de căpşuni, ajută acum şi la apropierea dintre localităţile de provenienţă şi cele de „ adopţie „. Recent, primarul localităţii Lepe, Manuel Andrés González şi consulul general al României în Andalucia, Monica Ştirbu au prezentat proiectul de înfrăţire a localităţii spaniole Lepe cu Feteşti, oraşul din care provin foarte mulţi dintre românii care muncesc în zonă.\n\nÎn scrisoarea adresată primăriei Feteşti, primarul localităţii spaniole subliniază faptul că „ de mai mulţi ani, oraşul nostru primeşte noi cetăţeni care provin din România şi care formează acum parte din populaţia noastră . Acest lucru face ca schimburile sociale şi culturale între populaţia autohtonă şi cea venită din România să fie ceva frecvent şi să se manifeste prin căsătorii mixte, degustări gastronomice, expoziţii de artizanat şi concerte, fapt care apropie din ce în ce mai mult cultura română de cea andalusă”.\n\nÎn Lepe, o localitate cu 27 de mii de locuitori, trăiesc peste 1000 de români şi mulţi dintre ei s-au stabilit acolo după ce au ajuns în urmă cu câţiva ani la cules de căpşuni, iar Feteşti este localitatea de provenienţă a multora dintre românii stabiliţi în Huelva. Anunţul privind iniţierea precedurii de înfrăţire a celor două localităţi a fost făcut cu ocazia deschiderii unei expoziţii de costume populare româneşti, organizată de Consulat, primărie şi Asociaţia Rumanos de la Costa.",
        "label": "Spania"
    },
    {
        "title": "Scade numărul românilor din Spania",
        "content": "Populația Spaniei a ajuns la 47,4 milioane, dupa cea mai mare creștere anuală, înregistrată din 2008.\n\nAcest lucru se datorează in primul rând imigranților, al căror număr a crescut cu 400 de mii.\n\nRomanii sunt cei mai numeroși străini in regiunea Madridului, deși datele indica o scădere a comunității cu 3250 membri, in total fiind mai puțin de 191 de mii.\n\nLa nivelul Spaniei, romanii sunt pe locul al doilea între imigranți, dupa marocani.\n\nPotrivit Institutului Spaniol de Statistica, numărul romanilor este de aproape 670 de mii, din totalul de peste 5 milioane de străini.",
        "label": "Spania"
    },
    {
        "title": "Activitate suspendată la ambasadă și la consulatul din Madrid",
        "content": "Infectarea cu Covid-19 a unui funcționar de la Consulatul României din Madrid a dus din nou la întreruperea activității instituției.\n\nAmbasada României de la Madrid a anunțat că în această situație a fost luată deczia de a închide și sediul misiunii diplomatice, până când se vor finaliza acțiunile de dezinfectare.\n\nInstituția anunță pe Facebook că în aceste condiții se suspendă programările la Secția Consulară din 4 și 5 martie.\n\nNu se știe cine este persoana infectată și nici în ce condiții s-a descoperit cazul de Covid-19.",
        "label": "Spania"
    },
    {
        "title": "Alcala de Henares: Partidul Popular include o romanca pe lista pentru primarie",
        "content": "Candidatul Partidului Popular si actualul primar al orasului Alcala de Henares, Bartolome Gonzalez, se prezinta la alegerile locale din 22 mai cu dorinta de a castiga un nou mandat si cu scopul de face ca „ Alcala sa continue sa evolueze „, dupa 8 ani in fruntea guvernului local.\n\nCandidaturile PP-ului pentru primaria orasului in care traiesc peste 20 de mii de romani au fost prezentate in cadrul unei manifestari organizate la Auditoriul „Paco de Lucia”.\n\nPrimarul Bartolome Gonzalez i-a prezentat pe cei 27 de membri ai listei cu care partidul sau va incerca sa obtina inca un vot de incredere din partea electoratului. De aceasta data, in randul candidatilor populari se afla si o romanca, Anamaria Roman, care ocupa pozitia cu numarul 18 si care este cunoscuta ca presedinte a Asociatiei Integra Mas.\n\n„ Am cea mai buna echipa ” a spus primarul despre lista candidatilor sai la primarie: „ Este o candidatura puternica, unita si foarte bine pregatita, o echipa care imbina experienta, tineretea, responsabilitatea si loialitatea „.\n\nDe asemenea, Gonzalez s-a declarat foarte mandru de acesti opt ani de gestiune in care a realizat numeroase proiecte de infrastructura, in sectorul protectiei sociale, securitatii si conservarii spatiilor vezi.\n\nReferitor la stilul sau de a face politica, Bartolome Gonzalez a promis ca intreaga sa echipa va continua sa munceasca pentru a transforma orasul „ fara minciuni, fara masti, fara photoshop, fara artificii si fara machiaj. Pentru ca nu avem nevoie „.",
        "label": "Spania"
    },
    {
        "title": "Elevă de naționalitate română moartă la Toledo",
        "content": "O fată de 12 ani a decedat ieri când ieșea de la școală după ce a fost lovită de o creangă desprinsă dintr-un copac.\n\nAccidentul s-a produs la ora 15:10, la ieșirea din Colegio Santiago el Mayor din Toledo, în timpul ce vântul sufla cu putere.\n\nO creangă ruptă de vânt a lovit-o pe fetiță în timp ce stătea pe o bancă, în fața școlii, împreună cu alte colege.\n\nEleva și-a pierdut cunoștința, iar o ambulanță de la serviciului de urgență 112 a transportat-o la spitalul Virgen de la Salud din localitate, unde a decedat după aproximativ o oră.\n\nPresa spaniolă din localitate informează că victima nu avea frați, era în clasa a șaptea și trăia împreună cu mama ei.\n\nVestea a circulat pe Whatsapp în grupurile părinților care s-au adunat urgent la școală.\n\nMai mulți localnici care treceau pe la locul accidentului, Plaza del Solar de la Antequeruela, au spus că nu este prima dată când cad crengi din copacii bătrâni și că anul trecut s-ar fi rupt trei.\n\nMai multe zone din provincia Toledo sunt afectate de rafale puternice de vânt cu o viteză de 70 de km pe oră.",
        "label": "Spania"
    },
    {
        "title": "A murit tanara romanca ranita in accidentul din parcul de distractii din Villacanas",
        "content": "Tanara de 16 ani care a fost ranita in accidentul de la Villacanas a decedat azi-noapte la Spitalul din Toledo, unde a fost internata in stare deosebit de grava in data de 9 august.\n\nRomanca se afla impreuna cu ceilalti 3 romani, care au murit la scurt timp dupa ce scaunele pe care se aflau s-au desprins de pe bratul instalatiei din parcul de distractii din Villacanas.\n\nNumarul romanilor decedati in urma tragicului accident de la Villacanas (Toledo) a ajuns astfel la patru.\n\nRomanca locuia in Villamayor de Santiago (Cuenca) si a fost dusa la spital in stare grava cu traumatism cranian si facial si dupa ce a fost operata de urgenta a ramas in stare critica, potrivit Europa Press.\n\nIn accidentul de la Villacanas, cand un brat al unei instalatii din parcul de distractii s-a desprins in timp ce functiona, au murit trei romani, din Madridejos si din Campo Real, iar tanara de 16 ani a putut fi dusa la spital, insa ranile suferite au fost fatale.\n\nPrimaria din Villacanas a transmis un comunicat de presa prin care transmite condoleante familiei si prietenilor celor care au decedat in accidentul petrecut in 9 august.",
        "label": "Spania"
    },
    {
        "title": "Argintărie de 4500 de euro furată de la bătrânii pe care-i îngrijea",
        "content": "O româncă din Castellón a fost arestată pentru acuzații de furt, după ce au dispărut mai multe obiecte din casa bătrânilor pentru care muncea.\n\nUna dintre fiicele perechii a descoperit la un moment dat ca dispăruseră din casă două tăvi de argint și un serviciu întreg de tacâmuri din argint.\n\nPrincipalul suspect este femeia de 46 de ani și de naționalitate română care avea grijă de bătrânii, afectați de probleme psihice și de vârstă.\n\nPresa locală relatează despre acest incident, care a fost descoperit după ce rudele bătrânilor au descoperit că lipseau anumite obiecte din casă.\n\nAu făcut un inventar complet și au descoperit lipsa unui serviciu de tacâmuri din argint, în valoare de 4.500 de euro.\n\nRudele au prezentat o plângere la poliție împotriva româncei și anchetatorii au stabilit că femeia este presupusa autoare a furtului.",
        "label": "Spania"
    },
    {
        "title": "Slujba de Înviere de la Madrid 2016 oficiată duminică dimineață",
        "content": "Cea mai veche parohie ortodoxă românească din Spania, „Sf. Fecioară Maria” din Madrid, își modifică orarul slujbei de Înviere din motive obiective.\n\nPreotul paroh Teofil Moldovan ne-a informat că „din motive circumstanțiale ale Comunității de Maici, proprietarele Bisericii noastre parohiale, slujbele din Săptămâna Mare și în special Slujba Învierii, au suferit o schimbare”.\n\nÎn consecință, pregătirea cutiuțelor cu ”Sfintele Paști”, spre distribuire credincioșilor, anul acesta se vor pregăti Sâmbătă dimineața după Sfânta Liturghie, iar slujba de Înviere va avea loc duminică, 1 mai, la ora 8 dimineață și va fi urmată de Sfânta Liturghie a Învierii.\n\nLa slujba oficiată în biserica de pe Calle Nicasio Gallego, 24, din Madrid va participa și episcopul ortdox al Spaniei și Portugaliei, PS Timotei Lauran.\n\nAte parohii ortodoxe din regiunea Madrid vor organiza slujba de Înviere la miezul nopții. Pentru mai multe informații consultați parohia cea mai apropiată .",
        "label": "Spania"
    },
    {
        "title": "Doi frați închiși în Spania pentru exploatarea unei tinere",
        "content": "Tribunalul Suprem din Spania a aprobat condamnarea la 6 ani și jumătate de închisoare dictată în cazul a doi români care au obligat o tânără să se prostitueze.\n\nCei doi sunt frați și au fost condamnați în ianuarie de Tribunalul Audiența Zaragoza pentru trafic de persoane în vederea exploatării sexuale.\n\nVictima lor este o tânără care a fost adusă din România, unde au cunoscut-o la o petrecere de ziua ei, în 2014, la împlinirea vârstei de 18 ani.\n\nAu reușit să o convingă să se mute cu ei și apoi să vină în Spania, la Zaragoza, unde la o zi după sosire i-a fost confiscat mobilul și au obligat-o să se prostitueze.\n\nTânăra a fost cazată într-un apartament în care se mai aflau și alte femei care se prostituau, iar bordelul era gestionat de prietena unuia dintre proxeneți.\n\nClienții erau atrași prin anunțuri de mica publicitate, tipărite în ziare sau distribuite pe internet. În toată această perioadă, tânăra a fost lipsită de libertate, până când cei doi frați au plecat în România, iar victima a reușit să anunțe poliția.\n\nTribunalul Suprem a respins apelul depus de cei doi frați care denunțau faptul că nu li s-ar fi respectat prezumția de nevinovăție și că nu ar fi fost judecați în mod corect.\n\nMai mult, instanța a acceptat ca probă pliantele publicitare distribuite de proxeneți cu două săptămâni înainte ca tânăra să ajungă la Zaragoza.",
        "label": "Spania"
    },
    {
        "title": "S-a deschis Consulatul de la Ciudad Real",
        "content": "Prima misiune diplomatică în regiune – Peste 100 de mii de românii din Castilla La Mancha şi Extremadura au deja acces la serviciile Consulatului României de la Ciudad Real care şi-a început activitatea la data de 10 noiembrie. Aceasta este prima misiune diplomatică a României în această regiune şi se află în Calle Mata nr.37, în apropierea staţiei AVE din Ciudad Real.\n\nOrarul de funcţionare a instituţiei este 9.00 – 17.00, de luni până vineri. Deocamdată instituţia nu a fost inaugurată pentru că încă se mai derulează lucrări de amenajare, dar şeful misiunii, viceconsulul Cătălin Gelu Boicu ne-a precizat că deja se pot primi solicitări din partea publicului. De asemenea, la sediul Consulatului de la Ciudad Real se va putea vota la alegerile şi referendumul din 22 noiembrie.\n\nŞeful misiunii de la Ciudad Real cunoaşte foarte bine problemele românilor din zonă şi este cunoscut deja de autorităţile spaniole pentru că în perioada 2005 – 2008 Cătălin Gelu Boicu a fost primul ataşat pe probleme de muncă al Ministerului Muncii din România în cadrul Ambasadei de la Madrid.\n\nPotrivit unui comunicat al Ambasadei, „ noul oficiu consular de carieră are în responsabilitate circumscriptiile formate din comunităţile autonome Castilla-La Mancha (Toledo, Ciudad Real, Albacete, Cuenca şi Guadalajara) şi Extremadura (Caceres şi Badajoz) şi vine în sprijinul cetăţenilor români din provinciile menţionate cu o gamă largă de servicii consulare, respectiv eliberarea de documente de călătorie, de identitate, de acte de stare civilă şi acte notariale (procuri, declaraţii) „.\n\nÎn acelaşi timp, potrivit comunicatului oficial, Consulatul de la Ciudad Real acordă sprijin cetăţenilor români aflaţi în situaţii dificile pe teritoriul Spaniei, oferă consultanţă şi asistă cetăţenii români aflaţi în stare de detenţie în Spania. Datele de contact ale noului oficiu sunt: telefon fix 926.25.17.51, telefon de urgenţă 609.513.790, email cruciudadreal@telefonica.net.\n\nÎn ultima perioadă, în Ciudad Real s-a deplasat periodic o echipă consulară de la Madrid pentru a asigura asistenţă românilor din regiune.\n\nDeocamdată instituţia are un personal destul de redus, format din doi angajaţi, însă pe parcursul lucrărilor de amenajare şi în raport cu creşterea volumului de muncă este de aşteptat ca numărul acestora să crească.",
        "label": "Spania"
    },
    {
        "title": "Doi români morţi într-un accident pe A 66 în Extremadura",
        "content": "Coliziunea dintre un camion şi o furgonetă, produsă în 28 mai pe o autostradă din Extremadura, a provocat moartea a doi cetăţeni români care veneau din Portugalia şi se îndreptau spre nordul Spaniei. Cele două victime, cetăţeni români stabiliţi în Portugalia, au murit în urma accidentului produs pe autostrada Autovía de la Plata (A-66), în apropiere de localitatea Fuente de Cantos (provincia Badajoz). Furgoneta aparţinea unei firme portugheze pentru care lucrau cei doi români şi în autovehicul se deplasau în total 8 persoane.\n\nÎnainte de ora accidentului, 23,15, furgoneta a fost oprită pe partea dreaptă la kilometrul 711,5 din cauza unei avarii. În momentul în care maşina a fost acroşată de camionul care venea din spate, în interiorul acesteia se aflau doar cei doi români şi în urma impactului, furgoneta s-a rostogolit într-o râpă de lângă autostradă.\n\nCei doi aveau vârste cuprinse între 30 şi 40 de ani şi unul dintre ei a murit pe loc, iar celălalt a decedat în timp ce era transportat la spital. Unul dintre românii decedaţi era şoferul furgonetei, iar celălalt pasager.\n\nDupă sosirea la locul accidentului, serviciile de urgenţă au alertat asupra unui alt accident petrecut în acelaşi loc, în timp ce două autoturisme opriseră ca să vină în ajutorul răniţilor din prima coliziune. În cele din urmă, medicii au oferit asistenţă pentru 5 persoane care au suferit răni uşoare.",
        "label": "Spania"
    },
    {
        "title": "Consulatul României la Barcelona - Întâlnire cu primarul orașului Tarragona",
        "content": "În cadrul vizitelor efectuate de consulul general în provinciile catalane, Geanina Boicu, în data de 4 iunie 2014, a avut loc o întâlnire cu Salou Pere Granados Carrillo, primarul orașului Salou, provincia Tarragona.\n\nReuniunea a reprezentat un prim contact între cei doi oficiali și un punct de plecare în vederea dezvoltării unei colaborări instituționale solide și complexe. În acest context, oficialul catalan a afirmat că orașul pe care îl administrează este un important punct turistic și s-a arătat interesat de stabilirea unor relații de cooperare în acest domeniu cu orașe din România. În egală măsură au fost luate în calcul acțiuni cu caracter cultural, primarul menționând că există și interes dar și spațiile necesare unde pot fi organizate evenimente culturale importante",
        "label": "Spania"
    },
    {
        "title": "Românii din Spania marchează Ziua Europei",
        "content": "De la an la an, participarea românilor din Spania la evenimentele festive ocazionate de Ziua Europa este din ce în ce mai evidentă. Anul acesta, Ambasada României la Madrid a organizat o serie de acţiuni menite să promoveze România ca stat membru al Uniunii Europene şi să evidenţieze contribuţia valorilor culturale şi spirituale româneşti la diversitatea europeană.\n\nAstfel, Ambasada României împreună cu Institutul Cultural Român şi cu Biroul de Turism de la Madrid au participat în perioada 6-13 mai la Madrid la seria de evenimente organizate de Comunidad de Madrid împreună cu ambasadele europene acreditate în Spania, sub egida “ Semana de Europa ”.\n\nPe 7 mai, Ambasada României a susţinut organizarea ” Zilei gastronomiei şi multilingvismului”, eveniment dedicat sublinierii „ unităţii în diversitate ” la nivel european. România a fost prezentă cu un grup de 12 elevi români, înscrişi la Cursul de limbă, cultură şi civilizaţie română la Colegiul şi Institutul Antonio Machado şi IES el Pinar din Madrid, care, alături de colegi spanioli, germani, francezi şi englezi, au dat citire unor fragmente adaptate din Tratatul de la Roma şi au prezentat tradiţii naţionale legate de vârsta copilăriei. A avut loc şi o degustare de produse culinare specifice statelor europene reprezentate, inclusiv româneşti.\n\nPe 8 mai, la Km 0 al Madridului şi Spaniei, Puerta del Sol (redenumită cu această ocazie Puerta de Europa – Poarta Europei), Ambasada României şi Institutul Cultural Român a oferit informaţie turistică, culturală şi consulară prin intermediul unui stand naţional. Cu această ocazie au fost distribuite madrilenilor şi turiştilor materiale de prezentare a contribuţiei inventatorilor români la dezvoltarea ştiinţei în Europa şi în lume, prin intermediul exemplelor oferite de personalităţi precum Henri Coandă, Petrache Poenaru, Traian Vuia, George Constantinescu.\n\nLa 10 mai, în prezenţa unui numeros public spaniol şi român, a avut loc la Conservatorul Regal Superior de Muzică din Madrid ( Real Conservatorio Superior de Musica ), un Concert de muzică europeană organizat de Ambasada României şi ICR Madrid, care a cuprins lucrări de compozitori europeni interpretate de violonistul român Mihai Triţă, elevii Conservatorului de Muzică ” Victoria de los Ángeles ” din Madrid, soprana Begoña Bueno şi pianistul Teodor Vladimir.\n\nAlte manifestări dedicate Zilei Europei au mai avut loc şi la Frigiliana (Málaga), unde Con sulatul de la Sevilla a organizat o expoziţie de artă contemporană a artiştilor români Leon Vreme şi Ion Sulea Gorj, la Getafe unde Asociaţia Casa de Rumanía de España a participat la atelierele de marionete şi desene pentru copii, precum şi la activităţile care au vizat marcarea Zilei Europei în districtul Retiro Madrid, realizate împreună cu Centrul Social SECO.\n\nLa Barcelona, Centrul Cultural Casa Romania a organizat o expoziţie gastronomică românească cu vânzare în zona Arcului de Triumf.\n\nFedrom, prin Centrul Europe Direct Coslada, cu sprijinul Primăriei din localitate, a organizat o serie de manifestări în zilele de 8-9 mai, prin care prezentarea unui stand cu informaţii despre Uniunea Europeană şi despre Centrul Europe Direct Coslada sau ateliere de dansuri europene, degustări de gastronomie europeană şi un concert de rock independent sub titlul “ Coslada Rock con Europa ”.\n\nCentrele Hispano-Române din Alcala de Henares şi din Coslada, au marcat la rândul lor Ziua Europei printr-o serie de manifestări. Astfel, CEPI Alcalá a organizat în decursul lunii aprilie sesiuni informative despre Uniunea Europeana, dedicate în special tinerilor români, precum şi un atelier ludic-educativ pentru copii, intitulat “ Să cunoaştem Europa prin joc” , iar la 9 mai a găzduit un Concert pentru Europa, susţinut de cvartelul de coarde Sfera. CEPI Coslada a organizat la rândul său ateliere de pictură pentru copii şi sesiuni informative având ca temă Europa, precum şi o prezentare gastronomică şi turistică a ţărilor UE.",
        "label": "Spania"
    },
    {
        "title": "Viceconsulatul de la Almeria - Întâlnire Multiculturală la Albuñol (Andaluzia)",
        "content": "Viceconsulatul României de la Almeria a participat în 12 iunie, la invitația Primăriei din localitatea andaluză Albuñol, la cea de-a treia ediție a Întâlnirii Multiculturale Interprovinciale Educaționale pentru Adulți.\n\nEvenimentul a avut loc în cadrul „Proiectului privind Integrarea Imigranților în zona rurală: municipiul Albuñol”, având ca principale obiective îmbunătățirea incluziunii sociale și culturale a imigranților pe plan local, prevenirea riscului de excludere socială, potențarea coviețuirii sociale, analizarea situației actuale a colectivelor de imigranți din localitate, precum și dezbaterea aspectelor pozitive ale imigrației din perspectivă socială și culturală. \n\n Organizat în incinta pavilionului sportiv municipal, evenimentul s-a bucurat de participarea unui număr aproximativ de 500 persoane, cursanți ai Programului de Educație Interculturală, proveniți din diverse localități din provinciile andaluze Granada și Almeria (Albuñol, Castell de Ferro, Motril si Adra) și a cuprins expoziții de artizanat, costume tradiționale, albume fotografice și produse culinare marocane, românești, senegaleze și britanice, urmate de un program cultural artistic, în timp ce toți participanții au putut degusta specialitatea spaniolă „paella”, oferită de Primăria locală. \n\n Viceconsulul român la Almeria, Florenţa Ciobotaru, a apreciat inițiativa Primăriei Albuñol de organizare a acțiunii și a reliefat nivelul ridicat de integrare, precum și potențialul și caracteristicile socio-culturale pozitive ale colectivul de cetățeni români rezidenți în Andaluzia, în număr de peste 130.000 persoane. \n\n La acțiune a fost prezentă o delegație din partea Asociației Socio-Culturale „Rumanos Almerienses” din Roquetas de Mar / Almeria, care a participat la decorarea standului cu obiecte artizanale și elemente vizuale reprezentative românești și a susținut un recital folcloric în debutul programului artistic din cuprinsul acțiunii.",
        "label": "Spania"
    },
    {
        "title": "70 de români exploatați în Spania la cules de ceapă și usturoi",
        "content": "De la 7 dimineața și până la 1 și jumătatea noaptea munceau cei 70 de români „angajați” la cules de ceapă și usturoi într-o localitate din Albacete.\n\nGuvernul comunitații autonome Castilla La Mancha a trimis poliția la o hala industrială din Balazote (Albacete) unde trăiau in condiții inumane cel puțin 70 de oameni.\n\nErau bărbați, femei și copii care munceau la cules de ceapă și usturoi și erau cazați la un loc cu produsul muncii lor.\n\nIn urma operațiunii poliției spaniole a fost arestat un cetatean roman care este acuzat ca ii exploata pe cei 70 de romani.\n\nAceștia nu aveau contract de munca si erau puși sa plateasca 80 de euro pe luna pentru cazare, 60 de euro pentru obținerea rezidentei spaniole si alte taxe precum 5 euro pe zi pentru transport.\n\nAncheta a fost declanșată anul trecut dupa ce autoritățile spaniole au primit plângeri de la mai multi romani care spuneau ca fuseseră înșelați de un compatriot care intermedia munca pe câmp.\n\nRomanul acuzat de încălcarea drepturilor muncitorilor era angajat la firma spaniola pentru care lucrau cei 70 de romani, iar patronul spaniol spune ca nu știa nimic.\n\nAnchetatorii au descoperit ca romanul falsificase contractele muncitorilor si pe baza acestora erau plătiți in cecuri.\n\nPolitia spaniola a inițiat o campanie de informare in Castilla La Mancha pentru descoperirea acestor abuzuri si pentru avertizarea muncitorilor.",
        "label": "Spania"
    },
    {
        "title": "40 de studenti romani au adus PRISPA la Madrid",
        "content": "Romania este reprezentata, in premiera, prin echipa PRISPA, la competitia internationala Solar Decathlon Europe 2012, care se desfasoara la Madrid – Casa de Campo, in perioada 14-30 septembrie.\n\nInaugurarea evenimentului a avut loc pe 13 septembrie, moment urmat de concursul propriu-zis si de organizarea de expozitii publice. In perioada 17-28 septembrie, casele construite vor fi evaluate, iar primele 3 echipe cu cel mai bun punctaj la fiecare din cele zece probe vor fi premiate.\n\nDin echipa PRISPA fac parte 40 de studenti la arhitectura, inginerie, constructii, design, management, geografie si comunicare. Conceptul casei PRISPA ofera o alternativa sustenabila pentru revitalizarea modului de viata rural din Romania, raspunzand unui context romanesc, cu implicatii economice si socio-culturale. Elementul central al casei este „prispa”, un spatiu de socializare si impartasire de experiente, avand o arhitectura de lemn traditionala. La acest proiect complex au colaborat Universitatea de Arhitectura si Urbanism „Ion Mincu”, Universitatea Tehnica de Constructii Bucuresti si Universitatea Politehnica Bucuresti, impreuna cu alte universitati din capitala.\n\nCu toate ca nu au avut un buget mare, 40 de studenti romani au instalat in timp record o casa functionala si primitoare care nu are nevoie decat de placi solare ca sa aiba energia necesara.\n\nO casa care sa consume putina energie si sa poata fi instalata oriunde este visul tuturor. Acesta este si obiectivul competitiei Solar Decathlon de la Madrid unde soarele este singura sursa de energie pentru echipele de studenti venite din toata lumea cu cele mai inovatoare constructii.\n\nCei 40 de tineri nu au primit subventii publice, dar au reusit sa faca rost de bani si sa ajunga la Madrid dupa ce au vandut casa la licitatie.\n\n„Zi si noapte am stat pe santier pe ture diferite. Eram cu totii obositi, dar plini de ambitie sa terminam la timp pentru ca asta insemna sa primim puncte in plus”, ne-a spus Valentina Potlog – membru al echipei Prispa.\n\nProiectul romanesc se numeste Prispa si este cel mai ieftin model de locuinta din orasul solar de la Madrid. Arata ca o casa obisnuita, cu bucatarie, baie si, bineinteles, cu prispa. Este dotata cu placi solare, iar costul se ridica la 70 de mii de euro.\n\n„Casa noastra este gandita sa se incadreze pana in pragul de Prima Casa din Romania. Deci este gandita cumva pentru piata romaneasca”, a spus Adrian, alt membru al echipei romanesti.\n\nConcurentii din China, Brazilia sau Italia au avut la dispozitie bugete mult mai mari. Echipa din Franta a ridicat o constructie cu 2 milioane de euro, iar studentii japonezi se prezinta cu o casa cu tigle fotovoltaice, in valoare de 700 de mii de euro. Romanii cred in sansa lor si mizeaza pe functionalitate si pe aspectul traditional al casei. Se considera privilegiati ca pot progresa intr-un domeniu de viitor.\n\n„Inveti si practic asta ne-a intarit pe noi ca si nivel de cunostinte. Ne-a ridicat moralul si am reusit sa ajungem undeva unde nimeni nu a ajuns in Romania pana acum”, ne-a declarat Mihai Vlad, unul dinte studentii romani venit la Madrid la Solar Decathlon. Echipa castigatoare va fi votata pe internet si de un juriu de specialisti.\n\nSolar Decathlon Europe (SDE) este o competitie internationala dedicata universitatilor, lansata prima data la Washington in 2002, la initiativa Departamentului de Energie din Statele Unite. SDE, partener oficial al Campaniei Europene pentru Energie Sustenabila al Comisiei Europene, este una dintre cele mai importante competitii internationale ce promoveaza cercetarea in domeniul locuintelor eficiente din punct de vedere energetic.\n\nIn cadrul concursului Solar Decathlon Europe 2012, 20 echipe participante din patru continente (Spania, Franta, Marea Britanie, Germania, Japonia, China, Danemarca, Egipt, Italia, Romania, Ungaria, Brazilia, Norvegia, Portugalia) asambleaza case solare in 14 zile, creand fiecare un prototip de casa solara, de dimensiuni reale. Echipele concureaza pentru obtinerea celui mai bun punctaj la 10 probe distincte.",
        "label": "Spania"
    },
    {
        "title": "229 de români din Spania au fost repatriați",
        "content": "Două curse speciale de la Madrid si Barcelona au transportat acasa 229 de romani.\n\nPrintre cei care au fost dusi duminică în țară se regăsesc persoane care nu mai puteau să rămână în Spania.\n\nRepatrierea a fost asigurată cu două curse aeriene speciale operate de compania Tarom, pe rutele București-Madrid si București-Barcelona.\n\nCu aceste zboruri au mai revenit în România trei cetățeni spanioli și doi irlandezi.",
        "label": "Spania"
    },
    {
        "title": "Servicii consulare \"modernizate\": 4 luni de aşteptare pentru un paşaport",
        "content": "Serviciile consulare din Spania continuă să fie principala bătaie de cap a românilor care au nevoie de diferite documente. Din cauza numărului mare de români şi, implicit, a solicitărilor, la Secţia Consulară de la Madrid, perioada de programare pentru emiterea unui paşaport ajunge şi la 4 – 5 luni.\n\nDe când este permisă eliberarea noilor paşapoarte electronice la consulate, procedura complexă de introducere a datelor solicitantului în sistemul informatic a determinat şi o creştere a timpului de emitere a unui document. Drept pentru care, la ora actuală, numărul mare de solicitări a determinat apariţia unei liste de aşteptare care se întinde pe durata câtorva luni, încât unii români se gândesc dacă nu iese mai rentabil să se deplaseze în ţară pentru solicitarea documentului, decât să-l facă la consulat.\n\nGrigore Marian, un român din Paracuellos de Jarama ne-a explicat cum a decurs procedura de solicitare a paşaportului pentru el şi pentru copiii săi: „ Am făcut o solicitare în luna august şi am fost programat să vin la Consulat la Madrid de-abia în ianuarie, ca să pot primi paşaportul. La consulat am adus toate documentele necesare şi tot acolo am făcut şi fotografiile. Până la urmă am primit paşapoartele, dar am avut noroc că nu am avut nevoie de documente în perioada aceasta. Am plătit 100 de euro pentru un paşaport „.\n\nUn alt cetăţean român din regiunea Madrid care a descoperit, recent, problema programărilor este Daniela Ştefan din Coslada, căreia i s-a propus să vină în luna iunie pentru paşaport. „ Am nevoie de paşaport şi când am fost la consulat mi-au spus că programarea nu poate să fie mai devreme de luna iunie. Atunci am insistat şi le-am cerut să-mi dea o programare mai devreme pentru că merg cu copilul în ţară şi atunci este prea târziu. Aşa am primit pentru luna aprilie „, ne-a mărturisit Daniela.\n\nÎncă de anul trecut, România se mândreşte cu statutul de a fi prima ţară din lume care a introdus paşapoartele biometrice, dar pentru românii din Spania acest lucru nu a ajuns încă să fie un exemplu de modernizare sau o bucurie.\n\nŞeful Secţiei Consulare de la Madrid, consulul Petre Constantin ne-a explicat că numărul de solicitări este mare şi pentru faptul că în regiune sunt mulţi români. „ Avem 3 staţii pe care se procesează solicitările, iar timpul de implementare este acum mult mai lung. Un alt aspect care trebuie avut în vedere este şi faptul că în regiunea Madrid sunt peste 235 de mii de români „, ne-a precizat consulul Petre Constantin.\n\nDin acelaşi motiv, al numărului mare de cetăţeni români care există în Spania, Ambasada României se justifică, de câţiva ani buni, pentru faptul că nu oricine poate contacta telefonic sediul Consulatului de la Madrid şi că doritorii trebuie să încerce şi pe celelalte căi de comunicare, respectiv email sau fax. „ Vă reamintim că, din cauza numeroaselor solicitări telefonice ale cetătenilor români şi străini, nu este posibilă preluarea tuturor apelurilor. De aceea, vă rugăm să folosiţi şi celelalte mijloace de comunicare şi îndeosebi e-mail-ul pentru contactarea Consulatului sau obţinerea informaţiilor consulare „, se precizează pe pagina web a Ambasadei de la Madrid. Motivul invocat în anumite momente de conducerea Ambasadei de la Madrid a fost faptul că centrala telefonică se blochează atunci când sună prea multe persoane deodată. Deşi pare o problemă tehnică, relativ uşor de rezolvat, nici la ora actuală nu există posibilitatea de a contacta telefonic, în condiţii normale, Secţia Consulară a Ambasadei de la Madrid.\n\nDe asemenea, în ciuda faptului că în 2010 majoritatea serviciilor consulare s-au scumpit, iar unele taxe chiar s-au dublat, problemele de comunicare, precum cea a centralei telefonice, nu au fost remediate.",
        "label": "Spania"
    },
    {
        "title": "Spania inchide piata muncii pentru romani",
        "content": "Spania va restrictiona accesul cetatenilor romani pe piata muncii printr-o decizie care va fi luata in zilele urmatoare, dupa cum informeaza Radio France Internationale, prin corespondentul de la Bruxelles.\n\nRFI citeaza surse europene si precizeaza ca pana la finalul acestei saptamani, guvernul spaniol va informa Comisia Europeana si capitalele europene cu privire la restrangerea accesului romanilor pe piata muncii din Spania.\n\nDecizia este argumentata in stirea RFI de faptul ca in Spania rata somajului a ajuns la 20 suta, iar numarul romanilor depaseste 864.000, potrivit cifrelor oficiale. Potrivit surselor citate de RFI.ro, masura nu-i va afecta pe romanii care au deja un loc de munca legal in Spania, dar cei care vor dori sa munceasca in Spania vor trebui sa ceara un permis de munca.\n\nDe asemenea, este posibil ca restrictiile sa afecteze doar anumite sectoare de activitate. Deocamdata, se pare ca Bucurestiul cunoaste intentiile Spaniei, care a fost una dintre putinele tari europene care a deschis complet piata muncii la numai 2 ani de la aderarea Romaniei la UE.\n\nLa ora actuala, in Spania muncesc in mod legal 302.502 de romani care platesc impozite si reprezinta aproape jumatate dintre contribuabilii comunitari care in total ajung la 690.000. In acelasi timp, romanii care primesc ajutoare sociale in calitate de someri nu depasesc 57.876. De asemenea se poate remarca o crestere continua a numarului de romani in Spania, privind la cifrele oficiale de la 1 ianuarie 2007 incoace, data intrarii Romaniei in UE. Numarul romanilor a crescut spectaculos in ciuda crizei si a ratei ridicate a somajului, iar in ultimii ani, in timp ce toate nationalitatile au scazut, imigratia romaneasca catre Spania a continuat sa creasca. Potrivit datelor oficiale publicate de Institutul National de Statistica (INE), in anul 2000, in Spania traiau 6343 de romani, iar la 1 ianuarie 2011, numarul total al acestora era 864278.\n\nPana la ora actuala, nici presa spaniola si nici guvernul Spaniei nu au transmis informatii despre aceasta posibila restrictionare a accesului romanilor pe piata muncii din peninsula.",
        "label": "Spania"
    },
    {
        "title": "Madrid: A fost creata Uniunea artistilor si scriitorilor romani \"Lucian Blaga\"",
        "content": "Mai multi scriitori si artisti romani din Spania au fondat sambata, 26 mai, Uniunea „Lucian Blaga”. Evenimentul s-a petrecut in localitatea Camarma de Esteruelas, din Comunitatea Madrid, la care au participat scriitori si artisti romani din provincii ale acestei tari unde muncim si traim cu totii, se precizeaza intr-un comunicat de presa.\n\n„ Au fost prezente nume cunoscute, care au scris despre noi cei de aici dintre care amintim: Gelu Vlasin, Cornel Drinovan, Ionel Raj Craciun, Sorin Balascau, Viorel Copaciu, Ioan Oniciuc, Marin Trasca, Teodora Miclea, Nina Vasile, Marian Mocanu si Gheorghe Vintan. Lucrarile adunarii s-au desfasurat intr-o atmosfera de cordialitate si intelegere democratica facand posibila alegerea conducerii Uniunii – junta directiva – pe o perioada de patru ani „.\n\nMembrii fondatori ai Uniunii au lasat, in baza continutului Statutului aprobat de toti cei prezenti, sa se inteleaga si faptul ca, cei care scriu sau sunt creatori pot sa contacteze conducerea Uniunii pentru a solicita inscrierea (telefon: 642930858 sau email: jimenezblaga@gmail.com ).",
        "label": "Spania"
    },
    {
        "title": "Liana Mânzat: “Am trăit un infern!”",
        "content": "Autoare a patru volume, toate inspirate din realitate ( Visul , Venetica , Mimoza și Dincolo de geamandură ), Liana Mânzat publică prima sa carte în limba spaniolă despre violențele crunte suportate timp de 10 ani din partea primului soț.\n\nÎn 25 noiembrie ne-am adus aminte de măcar două dintre cele 48 de femei ucise în urma violenței de gen din 2015, în Spania: Anca, de 22 de ani, omorâtă de fostul ei prieten în Arganda del Rey și Constantina, de 34 de ani, găsită fără viață în casă, în provincia Alicante. Ele fac parte din statistica neagră totală de aproximativ 700 de femei omorâte de parteneri, foști iubiți sau soți în ultimii 10 ani în Spania.\n\nLiana Mânzat, româncă rezidentă în Spania, a reușit să părăsească iadul în care a trăit timp de 10 ani, cât a durat căsătoria cu primul ei soț, undeva în Oltenia. Tortură, atrocități inimaginabile și anularea totală a personalității, sunt cuvintele prin care Liana descrie acea perioadă. Astăzi trăiește, în sfârșit, o viață liniștită, în Cartagena, alături de bărbatul care o face fericită, al doilea soț. Povestește, cu o sinceritate care o face specială, că proiectul cărții l-a scris în anul 2006, dar că romanul a luat ființă în doar… 30 de zile, în anul 2013.\n\nTradus în limba spaniolă de fiica scriitoarei, volumul a apărut la editura „Circulo Rojo” la inceputul lunii noiembrie, cu titlul „El sueño”, cu sprijinul fundației Lions din Cluj-Napoca.\n\n“Am simțit nevoia să-mi fac prizonier trecutul între două coperți, ca să mă pot împăca”, mărturisește, fără ezitare, Liana. “Am trăit un infern și scriind cartea, am suferit, am retrăit și am plâns, nu mai pot să o citesc. Fata mea, Alexandra, a tradus cartea în spaniolă, pentru că are această capacitate și mă cunoaște foarte bine.”\n\nLiana a dorit să facă o ediție spaniolă a romanului său autobiografic, deoarece a fost impresionată de lupta societății spaniole împotriva acestui fenomen: “Văd atitudine, văd o mentalitate diferită, observ asta și de la televizor, dar și la oamenii pe care-i întâlnesc și cu care stau de vorbă.”\n\nAm întrebat-o cum a scăpat din iadul în care a trăit un deceniu și întîi a explicat în câteva cuvinte ce simte o femeie maltratată: “ești anulată din toate punctele de vedere, ești dusă în subsolul existenței. Ajungi să te desconsideri, să-i dai dreptate și nu poți să scapi de el”. Până când a avut curajul să-i spună ea, cea fără forță, izolată într-un sat din Oltenia: “Pleacă sau, dacă nu, se va întâmpla o nenorocire. Dacă nu pleci, mă vei omorî și vei intra la închisoare!”.\n\nO femeie abuzată are tendința să ascundă ceea ce i se întâmplă, pentru că se simte vinovată, rușinată, dar este convinsă că merită să i se întâmple tot ce este mai rău, ne explică autoarea romanului “Visul”, care a avut parte de critici bune atât la Cluj-Napoca, dar și la Sibiu. Pentru ea, ca pentru multe alte victime, totul s-a terminat în noaptea nunții, dar a scris cartea pentru ca ea să ajungă la cine are nevoie să se regăsească și să înceapă o viață nouă.\n\nLiana Mânzat va iniția, prin departamentul de Igualdad de la Primăria din Cartagena, o serie de întâlniri pentru a-și face cunoscută experiența, astfel încât ea să fie utilă și altor femei. “Vreau să ajut”, spune Liana, care știe că femeile maltratate caută motive să dea a doua șansă maltratatorului, fie pentru copii, fie pentru că au impresia că li se dărâmă lumea dacă se despart de el. “Eu am dat șanse 10 ani, după fiecare palmă. Și am pierdut mult mai mult. Asta nu trece niciodată, nu poți uita…” Frica se instalează treptat și pentru unele femei durează toată viața, iar cele care spun că rămân alături de agresor pentru copii trebuie să-și amintească de faptul că ne naștem liberi și că pentru copii este o traumă uriașă, de care nu au nevoie, atrage atenția Liana.\n\nDupă ce l-a cunoscut pe actualul soț, la 40 de ani a început Facultatea de Jurnalistică de la Sibiu și timp de patru ani, cât au durat studiile, spune că s-a simțit ca o puștoaică, deși din cauza vârstei putea să le fie mamă colegilor ei. “A fost un fel de Return to Innocence”, spune ea, râzând … Un început nou, care i-a deschis drumul spre o carieră literară pe care o dorește cât mai prolifică, deoarece subiectele nu îi lipsesc, pentru că realitatea continuă să o inspire, fie că este vorba despre migrație, prostituție sau despre dragostea între două femei. Trăiește, ca un scriitor autentic, odată cu personajele sale și intră, pe rând, în fiecare dintre ele.\n\nCriticul Ștefan Borbely scria, la recenzia publicată în revista Convorbiri literare că “ne aflăm în faţa un prozator realist autentic, de mare calibru, care nu literaturizează, nu dantelează spasmodic, la masa de lucru, fapte de viaţă cunoscute indirect, în mod livresc sau prin creative writing, ci reproduce autobiografic – adeseori pînă la insuportabil – o experienţă proprie atroce, scrisă în carne şi sînge, din categoria acelora despre care nu crezi că ar mai putea să existe decît undeva în spaţiul întunecat dintre obsesie şi devianţă, ambele cu iz penal”.",
        "label": "Spania"
    },
    {
        "title": "Românce eliberate la Ibiza",
        "content": "Poliția spaniolă a descins la două apartamente din Ibiza după ce a fost alertată printr-un apel la telefonul verde pentru combaterea traficului de persoane. \n\n\n\nA fost eliberată o tânără care era obligată să se prostitueze și au fost gasite mai multe telefoane și chitante de la transferuri de bani catre complici din România.\n\nRomânca era ținută sub control total de către grupare, iar una dintre femeile proxeneților o urmărea non-stop și încasa toți banii la finalul zilei.\n\nDacă nu accepta să se prostitueze era bătută și amenințată, așa cum s-a întâmplat cu alte 5 tinere care au fost duse în România, unde au fost eliberate ulterior de poliție.\n\nProxeneții caută victime în rândul tinerelor sărace din România, pe care le ademenesc cu oferte de muncă în Spania sau cu promisiunea unei relații sentimentale, prin metoda „lover boy”.\n\nÎn urma perchezițiilor realizate la Ibiza, agenții spanioli au descoperit că urma să fie adusă o nouă victimă din România și l-au așteptat pe proxenet la aeroport. Tânăra care venea cu el la Ibiza credea că se vor căsători și că merg într-o vacanță.\n\nÎn total au fost eliberate 7 tinere care erau exploatate în beneficiul rețelei, al cărui lider își menținea afacerea din România cu câștigurile ilegale din Spania.\n\nAu fost arestați 3 proxeneți și sunt căutați cu mandat european de arestare alți 6 suspecți.",
        "label": "Spania"
    },
    {
        "title": "Un român pe lista electorală a Partidului Popular din Torrejón de Ardoz",
        "content": "Românii din Torrejón de Ardoz reprezintă aproape 10% din populația orașului spaniol și constituie una dintre cele mai integrate comunități locale din Spania.\n\nPrimăria din localitate le oferă străinilor servicii administrative și traduceri gratuite, iar bisericile românilor sunt sprijinite de administrația locală.\n\nMai mult, primarul Nacho Vazquez, de la Partidul Popular, a avut întotdeauna deschiderea față de românii interesați să participe la viața publică a orașului și la următoarele alegeri locale, din 28 mai, are și un cetățean român pe lista de candidaturi, în persoana lui Mircea Apintiloaie.",
        "label": "Spania"
    },
    {
        "title": "Votul diasporei - decisiv pentru un nou mandat Băsescu",
        "content": "Românii din străinătate au dat un semnal clar şi la turul al doilea al alegerilor prezidenţiale votând masiv pentru alegerea preşedintelui României. După o campanie în care diaspora nu a fost prezentă în nici un discurs al candidaţilor, numărul voturilor exprimate a fost surprinzător de mare. La sfârşitul acestui tur decisiv al alegerilor prezidenţiale s-a văzut că voturile din străinătate contează şi cele aproape 150 de mii de voturi au fost decisive pentru continuitatea lui Traian Băsescu la Cotroceni. Ţările în care s-au strâns cele mai multe voturi au fost Italia (55 de secţii de votare) şi Spania (38 de secţii). În Italia (42676 voturi), românii care au mers la vot au ales Băsescu în proporţie de 77,76 % (33058) şi Geoană 22,23% (9451), iar în Spania au votat 35911 persoane, dintre care 29013 l-au ales pe Traian Băsescu, iar 6758 au votat pentru candidatul Mircea Geoană.",
        "label": "Spania"
    },
    {
        "title": "Alcalá de Henares: \"VINTILĂ HORIA - omul, scriitorul şi profesorul\"",
        "content": "Cu ocazia împlinirii a 95 de ani de la naşterea lui Vintilă Horia, personalitate complexă a culturii române, franceze şi spaniole, se va organiza un act comemorativ în 9 decembrie, de la ora 17,30, în Sala de Festivităţi a Universităţii din Alcala de Henares (Pza. San Diego s/n).\n\nVintilă Horia a fost şi profesor la prestigioasa Universitate din Alcala unde va avea loc întâlnirea. Cu această ocazie vor putea fi ascultate patru prelegeri susţinute de profesori de la Universitatea Alcala şi vor lua cuvântul profesoara dr. Georgeta Orian, de la Universitatea”1 decembrie 1918″ şi Ileana Bucurenciu, profesoară la Centrul de Limbi Străine din cadrul Universităţii Alcala.\n\nEvenimentul este organizat de Facultatea de Filosofie şi Litere (Centrul de Limbi Străine) şi Asociaţia Culturală“Juan Ramón Jiménez y Lucian Blaga”.",
        "label": "Spania"
    },
    {
        "title": "Ambasada transmite noi precizari privind restrictiile de munca pentru romani in Spania",
        "content": "Ambasada Romaniei de la Madrid a publicat pe pagina web noi precizari cu privire la regimul restrictiilor impuse de guvernul Spaniei la 22 iulie 2011 pentru muncitorii romani. La finalul anului trecut, guvernul de la Madrid a solicitat prelungirea restrictiilor pentru romani si in 2013.\n\nPotrivit comunicatului de presa, „ p ornind de la solicitarile si sesizarile cetatenilor, Ambasada Romaniei la Madrid a realizat demersurile necesare pe langa autoritatile spaniole competente „, in cadrul mecanismului institutional romano-spaniol creat pentru monitorizarea aplicarii restrictiilor de acces pe piata muncii, din care au reiesit urmatoarele clarificari si elemente de interes:\n\n\n\n a) Membrii de familie romani (sot, sotie, copil sub 21 de ani sau aflat in intretinere) ai unui cetatean european cu liber acces pe piata muncii din Spania: I. In plus fata de categoriile cunoscute, beneficiaza de liber acces pe piata muncii din Spania si\n\nCetateanul roman care este sotul, sotia, copilul sub 21 de ani sau aflat in intretinerea unui cetatean al unui stat membru UE (nu neaparat roman) care are drept de liber acces pe piata muncii din Spania, conform legislatiei europene in vigoare, beneficiaza de dreptul la libera angajare.\n\nb) Persoanele care au avut un contract de practica\n\nPersoanele care, la data de 22 iulie 2012, beneficiau de un contract de practica aflat in derulare, beneficiaza de drept de liber acces pe piata muncii din Spania.\n\nII. Nu beneficiaza de liber acces pe piata muncii din Spania\n\na) Partenerii inregistrati („pareja de hecho”) ai unui cetatean european cu liber acces pe piata muncii din Spania\n\nConform Anexei VII a Tratatului de aderare a Romaniei la Uniunea Europeana, dreptul de liber acces pe piata muncii din Spania se transfera doar sotului sau sotiei si copiilor sub 21 de ani sau peste aceasta varsta aflati in intretinere, NU si partenerului inregistrat („pareja de hecho”), pentru care angajatorul va trebui sa solicite o autorizatie de munca, pentru a putea lucra legal in Spania.\n\na) Cazul autorizatiilor de munca acordate pana la 31 decembrie 2012, desi contractul pentru care fusesera solicitate depasea aceasta data\n\nIn cazul in care perioada prevazuta in contractul de munca pentru care s-a solicitat o autorizatie de munca pentru un lucrator roman depaseste data de 31 decembrie 2012, dar autorizatia a fost acordata doar pana la acea data, se va prelungi din oficiu autorizatia, dupa cum urmeaza:\n\ni. contractele pentru perioada determinata, sub 1 an – se va prelungi autorizatia conform perioadei ramase din contract; \n\n ii. contractele pentru 1 an – se prelungeste autorizatia conform perioadei ramase, apoi cetateanul roman beneficiaza de liber acces pe piata muncii; \n\n iii. contractele pe perioada nedeterminata – se prelungeste autorizatia pana la finalul anului 2013. \n\n b) Schimbarea mentiunii referitoare la dreptul de munca pe teritoriul Spaniei care apare in certificatele de rezidenta eliberate dupa 22 iulie 2011\n\nIn situatia in care persoanei care la 22 iulie 2012 avea drept de liber acces pe piata muncii spaniola sau membrilor de familie li s-a trecut in certificatul de rezidenta mentiunea ca nu pot lucra in contul tertilor fara autorizatie de munca, sau daca ulterior acestei date cetateanul a dobandit drept de angajare (la fel membrii de familie) poate solicita, prin prezentarea documentelor doveditoare („vida laboral”, certificat de casatorie/nastere, dupa caz) eliberarea unui alt certificat de rezidenta in care sa nu mai apara mentiunea respectiva.\n\nc) Drepturile persoanelor care, in ciuda restrictiilor, au fost inregistrate cu contract la Securitatea Sociala spaniola fara autorizatie de munca, desi nu aveau drept de liber acces pe piata muncii\n\nDin ratiuni birocratice care tin de partea spaniola, un numar restrans de cetateni romani au fost angajati cu contract de munca inregistrat la Securitatea Sociala spaniola, cu toate ca nu aveau drept de libera angajare.\n\nDesi li se vor lua in considerare perioadele cotizate, atat pentru stabilirea dreptului la somaj, cat si pentru pensie, acesti cetateni nu au drept de liber acces pe piata muncii si pentru regularizarea situatiei in care se afla sau pentru o noua angajare, angajatorul trebuie sa solicite pentru ei autorizatia de munca.",
        "label": "Spania"
    },
    {
        "title": "Românul înecat la Valladolid a fost martor principal la un proces",
        "content": "Corpul neînsuflețit al unui cetățean român, în vârstă de 56 de ani, a fost găsit la 10 zile după ce a depus mărturie într-un proces important împotriva unei rețele de cerșetori.\n\nPompierii din Valladolid au găsit cadavrul lui Eugen Cioroianu în apele râului Pisuerga, vineri, după-amiază, iar primele informații arată că nu prezenta semne de violență.\n\nUlterior, polițiștii au descoperit că decedatul fusese implicat recent într-un proces împotriva unei grupări care era acuzată că se ocupa cu aducerea cerșetorilor din România și explotarea lor în Spania.\n\nAcuzații erau patru români: doi frați, soția și băiatul unuia dintre ei. Gruparea putea fi condamnată pe baza declarațiilor oferite de doi martori: Eugen Cioroianu și Luciu B.\n\nDin motive necunoscute, Eugen și-a schimbat declarația din 2015 în care îi acuza pe cei 4 de exploatare și agresiuni, iar la ultima audiere, în 23 februarie, a „recunoscut” că ar fi știut că vine în Spania la cerșit. \n\n Celălalt martor cheie, Luciu B., nu s-a prezentat la proces.\n\nProcurorul a semnalat atunci faptul că bărbatul s-ar putea teme de posibile represalii din partea acuzaților, dar în cele din urmă declarația lui Eugen a dus la eliberarea acuzaților.",
        "label": "Spania"
    },
    {
        "title": "Scos din mare după 2 zile la Castellon",
        "content": "Un român în vârstă de 60 de ani a fost găsit mort pe o plajă din provincia Castellon după ce a fost căutat timp de două zile.\n\nCorpul bărbatului a fost descoperit în 2 septembrie, după ce curenții l-au scos la suprafață în prezența unor turiști care se scăldau în apă, pe plaja din Burriana.\n\n„Ne-am speriat foarte tare. Fiul meu i-a anunțat pe salvamari și i-a ajutat împreună cu o fată ca să scoată corpul din apă”, povestește un martor pentru publicația Mediterraneo.\n\nCadavrul era umflat, semn că a stat mult timp în apă, iar bărbatul avea papucii în mâini și se crede că ar fi încercat să înoate cu ajutorul lor contra curentului ca să poată ajunge la mal. Din nefericire, nu a reușit să se salveze.\n\nRidicarea corpului a fost realizată de autorități în prezența multor turiști care se aflau pe plajă.\n\nCadavrul a fost preluat de o echipă a Institutului de Medicină Legală din Castellon pentru realizarea autopsiei.\n\nAgenții de la Garda Civilă au confirmat ulterior și identitatea persoanei decedate.\n\nEste vorba de un român de 60 de ani, care trăia de mai multă vreme în Burriana, iar familia anunțase deja dispariția sa.\n\nEste al 9 – lea caz de înec pe plajele din zonă, după ce un bărbat de 83 de ani a murit în luna iunie, 4 oameni au decedat în iulie și altre 3 persoane s-au înecat în timpul lunii august.",
        "label": "Spania"
    },
    {
        "title": "Vizita ambasadorului Romaniei la Tarancon",
        "content": "Ambasadorul Romaniei la Madrid, Maria Ligor, a efectuat in perioada 30-31 martie 2011, o vizita la Tarancon, in cadrul careia a avut intalniri cu autoritati locale, cu intreprinzatori si cu reprezentanti ai comunitatii romanesti, se precizeaza intr-un comunicat de presa al Ambasadei.\n\nIn cadrul intalnirilor cu primarul localitatii, Raul Amores Perez, si alte autoritati, precum reprezentantul guvernului regional Castilla-La Mancha, Angel Vicente si presedintele consiliului provincial, Juan Avila, precum si reprezentanti ai Serviciilor Sociale, s-a discutat despre situatia colectivului de romani din localitate, a carui buna integrare a fost subliniata de autoritatile spaniole, precum si despre posibilitatile de cooperare institutionala.\n\nAmbasadorul roman a vizitat si sediul Parohiei Ortodoxe din localitate si s-a intalnit cu reprezentanti ai comunitatii de romani la sediul Asociatiei Hispano-Romane „Hisparucuena”, ocazie cu care presedintele asociatiei, doamna Violeta Vartic, a facut o trecere in revista a principelelor activitati, la doi ani de infiintarea asociatiei.\n\nMaria Ligor a vizitat o scoala cu un numar important de elevi romani, unde s-a intalnit cu directorii mai multor institutii de invatamant din Tarancon, care au evidentiat adaptarea rapida a elevilor de origine romana la sistemul de invatamant spaniol. \n\n Totodata, ambasadorul roman a vizitat doua intreprinderi cu un numar important de angajati romani, Finca La Estacada si fabrica de produse de carne Incarlopsa, prilej cu care a vorbit atat cu romanii, cat si cu membri din conducerea respectivelor companii, care au tinut sa isi exprime aprecierea fata de lucratorii romani.",
        "label": "Spania"
    },
    {
        "title": "Peste 100.000 de români cu drept de vot la alegerile locale",
        "content": "Peste 102 mii de români vor putea să voteze la alegerile locale din Spania din 22 mai 2011, după cum arată rezultatele provizorii pe care le avea Institutul Național de Statistică în 28 ianuarie, cu câteva zile înainte de terminarea perioadei de înscrieri.\n\nUltima campanie de constituire a registrului electoral al cetățenilor europeni s-a încheiat în 31 ianuarie, după ce au fost transmise încă din luna noiembrie, anul trecut, peste 312.000 de scrisori din partea Biroului Electoral, prin care cetățenii români erau întrebați dacă doresc să fie incluși în registrul alegerilor locale din 22 mai.\n\nCetățenii români stabiliți în Spania au răspuns afirmativ într-o proporție destul de mică în raport cu numărul scrisorilor trimise (312.000), însă numărul celor care au decis să se înscrie în registrul electoral spaniol depășește 21.000, fapt care conferă comunității românești din Spania o mai mare greutate electorală în strategiile de campanie ale partidelor politice spaniole.\n\nÎnainte de începerea ultimei campanii de înscrieri în registrul electoral erau înregistrați 81496 de cetățeni români, iar la ora actuală numărul românilor care pot fi considerați alegători cu drepturi depline la locale, în Spania, ajunge la 102.182.\n\nPublicația noastră a demarat în ultimul an o campanie de informare pentru promovarea participării românilor la viața politică a orașelor în care s-au stabilit în Spania și aceasta va continua și de acum înainte chiar dacă înscrierile care se vor face de acum înainte nu vor fi incluse în registrul electoral din 22 mai. Sub titlul “ Dacă ai ales Spania, alege și primarul ” (voteaza.romanul.eu), ziarul Românul, emisiunea radio “ Dimineți pe românește ” (radioromanul.com) și Uniunea Muncitorilor Români din Spania au încercat să stimuleze înscrierea românilor din Spania în registrul electoral spaniol și, în continuare, vor informa despre procedura stabilită de Biroul Electoral în vederea includerii cetățenilor europeni ca alegători în Spania.",
        "label": "Spania"
    },
    {
        "title": "Romani din Spania prinsi la furat de ananas",
        "content": "Agentii Garzii Civile din Valladolid au retinut 4 romani care sunt acuzati ca au furat 620 de kilograme de ananas. Cei 4 romani locuiesc in San Roman de Hornija, potrivit Europa Press, si au fost depistati de Garda Civila cand ieseau dintr-o ferma cu doua masini in care se afla o mare cantitate de ananas.\n\nIn urma controlului, agentii au descoperit ca romanii aveau protbagajul burdusit cu ananas, in total 620 de kg. Furtul de ananas este o pratica destul de intalnita in zona, mai ales ca din 1 noiembrie Garda Civila a confiscat 1620 de kilograme si a retinut 9 persoane acuzate de furt.",
        "label": "Spania"
    },
    {
        "title": "Aragon: Copil român ucis de o vacă la o \"fiesta\" taurină",
        "content": "Un copil de 10 ani de naţionalitate română a murit într-un „ encierro ” organizat în localitatea Pinseque (Aragon) după ce a fost lovit de o vacă. Orfan de tată, Gimi Raúl Szavuly trăia în localitate împreună cu mama, unchiul său şi cu ceilalţi doi fraţi de 8 şi 12 ani. În ziua de 30 aprilie când s-a petrecut tragedia, mama lui era la serviciu şi se pare că a fost dus de rudele sale, împreună cu ceilalţi fraţi să vadă tradiţionalul ” encierro ”, aşa-numita alergare în faţa taurilor. Familia se afla în Spania de 8 luni, iar aceasta era prima sărbătoare taurină pe care o vedeau copiii.\n\nNimeni nu poate să spună cum s-a petrecut tragedia, însă în ciuda restricţiilor de participare, impuse prin lege minorilor sub 16 ani, Gimi Raúl Szavuly a ajuns în faţa animalelor. O vacă l-a lovit cu putere şi copilul a decedat apoi la spitalul Miguel Servet din Zaragoza. Garda Civilă investighează circumstanţele în care s-a produs tragedia, iar locuitorii din Pinseque nu-şi pot explica încă ceea ce s-a întâmplat: ” Totul s-a petrecut foarte rapid şi nimeni nu stie cum a ajuns copilul dincolo de gard ”, spunea un martor ocular, citat de presa locală.\n\nPrimăria a suspendat timp de două zile manifestările pregătite pentru sărbătoarea localităţii în semn de solidaritate cu familia îndurerată, iar localnicii au încercat să sprijine familia în tot ceea ce a fost nevoie şi chiar s-au strâns bani pentru repatrierea corpului neînsufleţit al micuţului şi pentru sprijinirea familiei.\n\nÎn ziua în care s-a produs accidentul aproximativ 3000 de oameni participau la fiesta localităţii care include şi tradiţionala alergare în faţa taurilor (” encierro ”). Micuţul Gimi a fost înmormântat în România, în Lunca Mureşului.",
        "label": "Spania"
    },
    {
        "title": "Românii din Spania - primii contribuabili după spanioli",
        "content": "Pentru prima dată în 2009 scade numărul românilor angajaţi legal în Spania. Ultimele date făcute publice de Ministerul Muncii şi Imigraţiei din Spania arată că în luna august a scăzut numărul românilor angajaţi, în mod legal, cu peste 3200. În luna iulie, evidenţele spaniole au înregistrat cea mai mare cifră de afilieri la fondul Asigurărilor Sociale din partea românilor din Spania: 268.373.\n\nScăderea volumului de vânzări din sectorul turismului din cauza crizei, dar şi perioada verii când multe firme din construcţii îşi concediază angajaţii ca să nu le plătească concediul, a dus la scăderea numărului de afilieri în rândul românilor. Astfel că în luna august lucrau în mod legal în Spania 265.144 de cetăţeni români. Majoritatea activează în sectorul Construcţii şi Servicii ( Regimen General ) – 163.185 (cu 2162 mai puţin faţă de iulie), dar şi ca persoane fizice autorizate – 26.342 (cu 1054 mai puţin faţă de luna iulie). În sectorul agricol a continuat să crească numărul angajărilor cu 111 de noi afilieri până la 60.677, iar în serviciul casnic 662 de români şi-au găsit de lucru în luna august.\n\nÎn ciuda acestei scăderi, comunitatea românilor este singura care a făcut faţă crizei, potrivit datelor de afiliere. De la începutul anului, în Spania şi-au găsit de lucru peste 31 de mii de români. Cele mai mari creşteri au fost înregistrate în sectorul Servicii şi în sectorul agricol cu peste 20 de mii de noi angajări în fiecare dintre acestea. Cea mai afectată categorie a fost însă cea a persoanelor fizice autorizate care a scăzut din ianuarie cu peste 11.000 de afilieri şi faţă de iulie înregistrează o scădere de 1000 de contracte.\n\nDin aceste date se poate observa că, în faţa crizei din construcţii, românii s-au „ refugiat ” în sectorul Servicii şi în Agricultură. La ora actuală, după spanioli, cetăţenii români sunt cei mai numeroşi contribuabili la bugetul Spaniei.",
        "label": "Spania"
    },
    {
        "title": "Români plătiți cu 50 de euro pe lună la Valencia",
        "content": "Poliția spaniolă a arestat trei români care exploatau compatrioți la muncă în agricultură, în provincia Valencia.\n\n„Angajatorii” de 20, 34 și 37 de ani sunt acuzați de încălcarea drepturilor muncitorilor, iar ancheta a fost declanșată în luna februarie, după ce poliția spaniolă a aflat că mai mulți români fuseseră ademeniți în Spania de o rețea de intermediari.\n\nȘefii grupării le ofereau celor interesați o slujbă bună în Spania și o locuință decentă. La destinație, românii erau nevoiți să stea câte 10 într-o locuință și primeau un salariu foarte mic față de promisiunea făcută la momentul înțelegerii.\n\nSalariul acordat de 500 de euro pe lună se reducea la 50 după ce muncitorii erau puși să plătească chiria pentru scule, cazare și transport.\n\nUnul dintre românii arestați este acuzat și de infracțiunea de trafic de persoane în scopul exploatării prin muncă. \n\n Poliția din Valencia a precizat că victimele, 5 muncitori români, se aflau într-o situație de „semi-sclavie” și se pare că în anumite situații au fost și amenințați cu bătaia.\n\nDoi dintre arestați aveau antecedente, dar au fost eliberați după audiere și vor fi cercetați în libertate.",
        "label": "Spania"
    },
    {
        "title": "Comunicat despre prima ediție a Cercului Donatorilor din Barcelona",
        "content": "Joi, 15/10, la ora 20.00 CET (21.00 ora RO) are loc prima ediție (online) a Cercului Donatorilor din Barcelona. Cercul este o inițiativă ce facilitează sprijinul diasporei pentru proiectele care accelerează dezvoltarea și progresul României europene și face parte dintr-o rețea de cercuri similare inspirate de The Funding Network din Marea Britanie.\n• Proiectul VotCorect al Expert Forum de monitorizare independentă a alegerilor parlamentare din decembrie;\n• Un Fond al Scaunelor Rulante pentru persoanele cu dizabilități locomotorii operat de Motivation Romania .\n• Un documentar – radiografie a sistemului de sănătate după 30 de ani, a responsabilităților pentru starea de fapt și a felului în care sunt folosite resursele ce-i sunt alocate, realizat de Recorder ;\n\nEvenimentul va include prezentările celor 3 proiecte de către organizațiile promovate și sesiuni de întrebări și răspunsuri. Din cauza restricțiilor impuse de pandemia COVID19 organizăm această primă ediție online, asemeni altor evenimente TFN, prin platforma Crowdcast .\n\nDonațiile pot fi făcute în direct în timpul evenimentului și/sau anterior, pentru cei nu pot participa, la Pagina GoFundMe deja deschisă a evenimentului. Mai multe detalii despre fiecare proiect și noutăți sunt disponibile pe pagina Cercului Donatorilor. Apreciem și confirmarea participării pe Eventbrite sau Facebook .\n\nAcest proiect e derulat în parteneriat cu GRASP Milano .",
        "label": "Spania"
    },
    {
        "title": "Consulatul din Castellón nu mai primeşte cereri de pașapoarte simple",
        "content": "Introducerea noilor paşapoarte electronice care vor conţine date biometrice duce implicit la schimbarea tehnologiei şi astfel se ajunge în situaţia în care nici misiunile diplomatice ale României nu mai primesc solicitări de eliberare. În consecinţă misiunile diplomatice nu vor mai putea gestiona aceste solicitări fiind necesară prezenţa în ţară a persoanei în cauză. În acelaşi timp „cererile pentru paşaportul simplu electronic sunt acceptate pe măsura dotării ambasadelor şi consulatelor României cu echipamentele tehnice de prelevare a amprentelor şi de realizare a fotografiilor“ – afișează pe site Ministerul Afacerilor Externe.\n\nDin păcate însă cam astea sunt toate informaţii în ceea ce-i privește pe cetățenii români din afara României în legătură cu obținerea pașapoartelor electronice.\n\nLa Consulatul Românesc din Castellón nu ne-a furnizat încă nici o informație oficială cu privire la începerea primirii cererilor de eliberare pașapoartelor electronice pe viitor, cert este că acum nu se primesc cereri pentru eliberarea acestor acte.\n\nOdată cu introducerea pașapoartelor electronice, care presupune o procedură complicată, inclusiv amprentarea, acestea nu se eliberează decât în România. Paşapoartele simple rămân valabile până la expirarea lor. Contravaloarea paşaportului electronic a fost stabilită de către Compania Naţională Imprimeria Naţională – S.A. la preţul de 234 lei inclusiv TVA, iar taxa consulară este de 32 lei. Eliberarea unui paşaport biometric se face în maxim 30 de zile. Valabilitatea paşaportului electronic este de 5 ani, iar pentru minorii cu vârsta sub 6 ani, valabilitatea acestuia este de 3 ani.\n\nConsulatul României la Castellón de la Plana are în circumscripţia consulară comunitatea autonomă Valencia (provinciile Valencia, Castellón şi Alicante). Este bine de știut că pentru a apela la serviciile Consulatului din Castellón nu este necesară programarea anterioară.\n\nZilnic, câteva zeci de persoane vin aici pentru a-și rezolva probleme legate de acte. Programul de lucru cu publicul este de luni până vineri de la 09 la 14 pentru depunere de acte și de la 16 la 17 pentru eliberare și ridicare. De cele mai multe ori, românii vin să se așeze la coadă cu noaptea în cap.Consulatul a pus la dispoziție câteva numere de telefon și un număr de urgență.\n\nÎn prezent, actele cele mai des cerute de către cetățenii români sunt titlurile de călătorie. Acestea se eliberează la cererea cetățenilor români aflați temporar în străinatate ale căror pașapoarte au termenul de valabilitate expirat sau care, din diferite motive, nu mai posedă pașaport ori alt document de calatorie asupra lor.\n\nTitlul de călătorie se eliberează pentru ca titularul să se înapoieze în țară. O dată cu intrarea în țară, titlul de călătorie își pierde valabilitatea de aceea este necesar ca pe perioada șederii lor în România, să îndeplineasca demersurile necesare pentru obținerea unui pașaport individual.",
        "label": "Spania"
    },
    {
        "title": "\"Nu vrem români\": Popularii spanioli, ţiganii români şi candidatul la primăria Badalona",
        "content": "După scandalul declanşat în toată Spania, Partidul Popular a anulat campania de împărţire de pliante cu mesajul „ Nu vrem români „, care apărea într-o fotografie, în cadrul unei acţiuni a popularilor din Badalona. Mesajul principal al campaniei iniţiate de preşedintele PP Badalona, Xavi García Albiol era acela că în oraş nu există destulă securitate şi că principala problemă în acest sens o reprezintă ţiganii români.\n\nCunoscut pentru mesajele sale xenofobe la adresa străinilor şi deşi declarase recent că ţiganii români sunt o plagă pentru Badalona, Xavi Albiol nu s-a oprit aici şi a împărţit în oraş fluturaşe cu fotografii cu ţigani români şi cu mesaje de genul: „ Cartierul tău este sigur? „.\n\nLa împărţirea pliantelor a participat şi preşedinta PP Cataluña, Alicia Sánchez-Camacho, care ulterior şi-a cerut scuze, după numeroasele reacţii provocate de mesajul xenofob, faţă de „ persoanele care s-ar fi putut simţi jignite ” şi a recunoscut că nu s-a uitat prea bine la broşura pe care o împărţea pe stradă. La rândul său, secretarul adjunct de Comunicare al Partidului Popular, Esteban González Pons, a calificat declaraţiile şi mesajele campaniei de la Badalona ca fiind „ total nepotrivite, dar care nu pot ascunde problemele existente în acel oraş „. Deocamdată, conducerea Partidului Popular nu a anunţat măsuri împotriva liderului din Badalona, Xavi Albiol, deşi au fost şi voci importante, precum cea a liderul popular din Canarias, José Manuel Soria, care au sugerat demiterea acestuia. José Manuel Soria, a spus că majoritatea membrilor partidului şi din conducere nu sunt de acord cu mesajele rasiste ale campaniei de la Badalona şi că Xavi Albiol „ ar trebui să demisioneze dacă nu-şi cere scuze şi nu rectifică „.\n\nUnul dintre cei mai cunoscuţi români din interiorul Partidului Popular, Marius Ioan, ne-a precizat şi el că în interiorul partidului campania de la Badalona care a avut mesajul antiromânesc, nu este susţinută şi pe deasupra a ţinut să reamintească că formaţiunea din care face parte are o preocupare constantă pentru integrarea imigranţilor şi românilor. „ Partidul Popular este integrator şi faţă de români a avut mereu o deschidere totală. În ciuda acestui eveniment, trebuie să se ştie că Partidul Popular din Spania este deschis integrării românilor şi face tot ce se poate pentru integrarea lor. Drept dovadă, eu am fost primul candidat străin din istorie pe listele PP la alegerile europarlamentare de anul trecut. De asemenea, popularii sunt cei care au făcut presiuni pentru retragerea moratoriului impus românilor după intrarea ţării noastre în UE. Tot PP-ul a fost cel care a încheiat un protocol de colaborare cu PDL-ul, care prevede în afara sprijinului electoral şi elaborarea de politici de sprijinire a integrării comunităţii româneşti din Spania „, a precizat Marius Ioan – director de Imigraţie la Primăria din Torrejon de Ardoz (Madrid) şi fost candidat pe listele PP-ului la Parlamentul European. Referitor la pliantele răspândite la Badalona, popularii din conducerea naţională a formaţiunii consideră că „ persoanele care comit delicte trebuie aduse în faţa legii, dar acest lucru nu poate fi generalizat la nivelul unei comunităţi sau naţionalităţi „, a mai spus Marius Ioan.\n\nÎn urma campaniei iniţiate de Xavi Albiol, cu mesajul lipsei de siguranţă din cartierele oraşului catalan Badalona, reacţiile şi criticile au venit din mai multe părţi. Partidul Imigranţilor din Spania a fost prima formaţiune care a criticat mesajul xenofob al campaniei, iar apoi nemulţumirile au venit şi din partea socialiştilor spanioli. Din partea mediului asociativ românesc din Catalunia, Xavi Albiol a primit invitaţii ca să cunoască mai bine comunitatea românească cu ocazia sărbătorii de 1 mai, iar consulul general al României de la Barcelona, Radu Ionescu, a criticat dur evenimentul, într-o intervenţie la Radioul Naţional al Spaniei – RNE, unde a spus că „ românii privesc cu preocupare şi surprindere ” acţiunea electorală de la Badalona şi că acestea sunt „ gesturi provocatoare care nu fac decât să crească xenofobia şi este inadmisibil să se generalizeze stereotipuri cu tentă xenofobă în scopuri electorale „. De asemenea, preşedintele Asociaţiei Românilor din Catalunia (ASOCROM), Florin Găiseanu, a precizat pentru presa din regiune că edilul din Badalona „ ar trebui să sprijine buna convieţuire şi civismul „.\n\nAmbasada României a precizat printr-un comunicat de presă care au fost acţiunile întreprinse în situaţia creată la Badalona. „ Ambasada a transmis scrisori conducerii naţionale şi regionale a Partidului Popular (PP), prin care cere o demarcare de poziţiile xenofobe adoptate de PP Badalona şi încetarea campaniei de asociere a cetăţenilor români cu problemele de insecuritate. De asemenea, a sesizat situaţia creată Ministerului de Externe şi Ministerului Muncii şi Imigraţiei, precum şi Observatorului împotriva xenofobiei „, se precizează în comunicatul de presă al ambasadei.\n\nPe linie politică, senatorul PDL, Viorel Badea, cel care a semnat protocolul de colaborare dintre PDL şi formaţiunea spaniolă, a precizat că a sesizat conducerea naţională a PP-ului şi că a cerut retragerea pliantelor cu mesajul „ Nu vrem români „. Senatorul PDL pentru Europa şi Asia a mai spus în declaraţii către Mediafax că aceste acţiuni sunt făcute de „ politicieni debusolaţi care fac campanie cu tot felul de teme, inclusiv cu teme interzise „. La acordul dintre PP şi PDL s-a referit şi europarlamentarul român Corina Creţu (PSD), care le-a cerut pedeliştilor să rupă înţelegerea cu popularii spanioli.\n\nO reacţie în urma evenimentului de la Badalona a venit şi de la tânărul partid al românilor din Spania, care funcţionează la Barcelona – Partido Iberico de los Rumanos – PIRUM. „ Partidul Românilor din Spania, PIRUM transmite o invitaţie la meditaţie asupra relaţiei de slugărnicie, de joc de interese particulare şi de manipulare a românilor de către alianţele dintre Partidul Democrat Liberal şi Partidul Popular din Spania, pe de o parte şi Partidul Social Democrat şi Partidul Socialist din Spania, pe de altă parte „, precizează în comunicat liderul PIRUM, Florin Bojor.\n\nMai multe asociaţii ale ţiganilor au denunţat acţiunea xenofobă şi rasistă a popularului Xavi Albiol, iar Guvernul Cataluniei studiază posibilitatea de a-l da în judecată pe iniţiatorul acţiunii pentru instigare la ură rasială. Odată cu trecerea zilelor însă, s-au găsit şi aliaţi pentru liderul popular Xavi Albiol, care a ajuns să fie susţinut la un moment dat chiar de o organizaţie a ţiganilor spanioli care îi resping pe cei din România, tocmai pentru aceleaşi motive invocate de acesta.",
        "label": "Spania"
    },
    {
        "title": "Românce sechestrate la Marbella",
        "content": "Patru români au fost arestați de poliția spaniolă la Marbella în sudul Spaniei pentru amenințări, constrângeri și agresiuni.\n\nVictimele sunt două românce care au fost atrase în Spania cu promisiunea unui loc de muncă.\n\nFemeile au venit din Scoția și din Anglia după ce au început o relație online cu români din Estepona, provincia Malaga.\n\nAceștia le-au înșelat și le-au făcut să vină în Spania, unde le-au închis în casă și au început să le amenințe ca să se prostitueze și să-și plătească astfel „datoria” de 2000 de euro.\n\nSuma ar fi reprezentat costurile transportului până în Spania. Cele două victime erau ținute în casă și erau supravegheate de alte femei care făceau parte din organizație.\n\nPoliția spaniolă a reușit să-i descopere pe proxeneți și în urma unei operațiuni le-a eliberat pe femei și a arestat patru cetățeni români cu vârste cuprinse între 25 și 37 de ani.\n\nPoliția derulează un plan național de combatere a traficului de femei și pune la dispoziția cetățenilor mai multe canale de contact:",
        "label": "Spania"
    },
    {
        "title": "22M: Voturile romanilor rescriu discursurile electorale in Spania",
        "content": "Romanii din Spania si-au marit prezenta in cadrul procesului electoral din Spania, reusind sa depaseasca celelalte colective de straini cu drept de vot. Ultimele cifre aratau ca la alegerile din 22 mai s-au inscris la vot peste 103.000 de romani, iar optiunea lor electorala este foarte diversa. De aceea, aproape toate partidele importante din Spania au avut interesul de a include un roman sau chiar mai multi pe listele de candidaturi din multe localitati din Spania.\n\nIn regiunea Madrid, 26 de romani candideaza pe listele Partidului Popular din diverse municipii, iar celalalt partid important, PSOE, a facut loc pe liste si pentru straini si pentru romani. Nici partidele mai mici, precum IU sau UPyD nu au neglijat aparitia semnificativa a romanilor pe scena politica si anumite filiale locale au incercat sa atraga votul acestora prin diverse forme.\n\nIn aceste zile de campanie electorala, comunitatea romaneasca s-a aflat, asadar, din nou in atentia politicienilor care, cu exceptii minore, au remarcat calitatile si efortul depus de romani pentru integrarea lor in Spania.\n\nFara indoiala, numarul mare de romani care vor vota nu este suficient pentru a vorbi de o integrare definitiva a tuturor romanilor din Spania, pentru ca din aproximativ 650.000 de cetateni cu drept de vot, doar 103.000 au solicitat inscrierea in registrul electoral spaniol, dar suma voturilor romanesti este demna de luat in seama. Din aceasta privinta, imaginea romanilor din Spania a beneficiat in ultima perioada de o reajustare publica de la nivelul tribunelor politice, care se lasase asteptata in ultima vreme.\n\nIn acelasi timp, numarul romanilor care militeaza in randul partidelor politice este aproape nesemnificativ, dar pentru inceput se poate semnala o „ desteptare ” reala a comunitatii romanesti din Spania in ceea ce priveste constientizarea rolului sau in societatea spaniola si cu siguranta ca participarea politica a romanilor va fi mult mai evidenta in cativa ani.\n\nIn consecinta, pe 22 mai, cei care s-au inscris in registrul electoral spaniol vor putea sa voteze in sectia specificata de Oficiul Electoral, care a trimis acasa tuturor votantilor informatii despre procesul de vot.\n\nSediul sectiei de votare este specificat in registrul electoral si in scrisorile (tarjetas) trimise de Oficiul Electoral, in care se mentioneaza primaria, districtul, sectia si masa de votare.\n\nActul de votare este personal si doar persoanele cu dizabilitati pot apela la o persoana de incredere care sa le ajute sa introduca plicul in urna.\n\nAlegatorul trebuie sa prezinte actul original de identitate NIE, acompaniat de pasaport sau Carte de Identitate.\n\nPot vota doar cei care apar in lista prezenta la masa de votare.\n\nVotul trebuie sa fie pus in plicul corespunzator pentru Alegeri Regionale sau Municipale (Alegeri Municipale in cazul strainilor)\n\nOrarul de functionare a sectiilor este de la 9 la 20.\n\nComisia electorala de la masa de votare poate emite un certificat de vot la solicitarea persoanei in cauza (mai ales in cazul in care trebuie sa justifice absenta de la locul de munca).",
        "label": "Spania"
    },
    {
        "title": "Accident: 14 romani morti in Ungaria, trei erau copii",
        "content": "Un tragic accident produs aseara in Ungaria a curmat vietile a 14 romani din Spania, care se indreptau spre Romania. Microbuzul in care calatoreau 15 persoane a intrat in coliziune cu un tir care transporta lemn si care venea din Romania.\n\nAccidentul s-a produs pe soseaua Szeged – Mako (M43), dupa ce tirul a intrat pe contrasens si s-a rasturnat. In urma impactului, microbuzul a fost distrus, iar 14 pasageri au murit in urma ranilor suferite. Printre acestia se afla si 3 copii cu varste intre 7 si 14 ani.\n\nAu supravietuit doar soferul autotrenului si un pasager din microbuz. Politia ungara incearca sa faca identificarile victimelor, iar doua echipe ale Politiei din Timis s-au deplasat la fata locului ca sa ajute la operatiunea de identificare. Deocamdata se stie ca romanii din microbuz veneau din Valencia si se indreptau spre Bucuresti.",
        "label": "Spania"
    },
    {
        "title": "Fetiță româncă de 7 ani împunsă de taur la Zaragoza",
        "content": "Autoritățile din Alfamen, o localitate din apropiere de Zaragoza, sunt surprinse de accidentul produs la sărbătorile satului când un tăuraș a scăpat de sub control, în ciuda măsurilor de securitate.\n\nO fetiță de 7 ani a fost împunsă de animal în abdomen și în picior, după ce tăurașul a rupt un gard de protecție și a ajuns pe străzile din afara traseului pregătit de autorități.\n\nTaurul avea mai puțin de doi ani și a rupt lacătul de la unul din gardurile de protecție. Prima sa victimă a fost fetița româncă, dar a lovit și patru adulți care au avut nevoie de asistență sanitară.\n\nDatorită autoturismelor aflate pe străzi, localnicii au putut să se ferească de animal, în timp ce fetița era introdusă de familie într-o mașină.\n\nImagini filmate de martori după ce tăurașul a ajuns pe străzi\n\nDupă ce a băgat spaima în oamenii de pe stradă, tăurașul a fost mânat în cele din urmă spre zona în care sunt ținute animalele pentru coride.\n\nMinora de naționalitate română a fost transportată în stare gravă la spitalul Miguel Servet din Zaragoza și se pare că nu a fost atins nici un organ vital, iar acum starea sa este stabilă.\n\nGarda Civilă a declanșat o anchetă, dar din primele informații se pare că toate normele de securitate au fost respectate.\n\nPrimarul satului cu 1500 de locuitori, Alejandro Gil, și-a declarat dezamăgirea pentru producerea acestui accident și susține că la fiecare astfel de „encierro”, se anunță cu portavocea că urmează să înceapă alergarea în fața taurilor și care sunt pericolele acestei activități.\n\nAceastă tradiție de a alerga în fața animalelor – „encierro” – se organizează în această perioadă în foarte multe localități din Spania și sunt asemănătoare cu celebrele curse de la Pamplona.",
        "label": "Spania"
    },
    {
        "title": "Tragedie pe autostradă: 6 români morţi şi 3 răniţi",
        "content": "Un accident deosebit de grav s-a produs, astăzi, în jurul orei 13.oo, la km 314 de pe autostrada A3 pe sensul Valencia – Madrid. O furgonetă în care se aflau 9 români a fost lovită de un TIR, iar în urma impactului au murit pe loc 6 persoane, în timp ce 3 dintre pasagerii furgonetei au suferit răni grave şi au fost transportaţi la spitalul din Requena. În urma producerii accidentului, la faţa locului s-au deplasat mai multe echipe de intervenţie, care după ce au oferit primul ajutor răniţilor şi-au dat seama că sub camion se aflau 6 corpuri neînsufleţite. Impactul dintre cele două autovehicule a fost atât de puternic încât furgoneta a ajuns un „morman de fiare”. Din această cauză, doar atunci când au început să mute resturile autovehiculelor implicate în impact, Garda Civilă a descoperit că au fost şi 6 morţi, 5 bărbaţi şi o femeie.\n\nToţi pasagerii din furgoneta, cu număr de înmatriculare de Huelva (regiune în care sunt mulţi români angajaţi la cvules de căpşuni), erau de naţionalitate română. În cursul zilei de astăzi, autorităţile spaniole au contactat Ambasada României în vederea identificării victimelor. Cei 3 răniţi, doi bărbaţi de 52 şi 24 de ani şi o tânără de 22 se află acum la Spitalul din Requena (Valencia) şi nu se cunosc prea multe date despre starea lor.\n\nDeocamdată nu s-au publicat foarte multe informaţii despre modul în care s-a produs acest tragic accident, cel mai grav din acest an, dar se presupune că furgoneta celor 9 români care se deplasau spre Madrid a fost lovită de TIR, în momentul în care aceasta staţiona pe partea dreapta a autostrăzii. Potrivit presei locale, şoferul camionului, de naţionalitate spaniolă, a spus Gărzii Civile că „şi-a dat seama” de situaţie doar când a fost peste furgonetă. Din primele informaţii, se pare că staţionarea furgonetei nu era semnalizată cu triunghiuri reflectorizante, aşa cum prevede codul rutier. În urma accidentului, autostrada a fost blocată şi s-au format aproximativ 8 kilometri de ambuteiaj. Cei 3 români care au supravieţuit accidentului au declarat prin gesturi pentru presa spaniolă, pentru că nu ştiau spaniolă, că se opriseră să repare ceva la maşină şi să fumeze o ţigară, când au fost loviţi de camionul, al cărui şofer se pare că adormise. Românii mergeau să lucreze în zona Valdepeñas la culesul strugurilor.",
        "label": "Spania"
    },
    {
        "title": "Sfarsit de an scolar la Biroul Consiliului Judetean Dambovita",
        "content": "Luna iunie reprezinta pentru copii si luna in care se incheie cursurile scolare anuale. La Biroul Consiliului Judetean Dambovita, ziua de 5 iunie a reunit elevi si parinti, veniti pentru a participa impreuna la ultima activitate a cursului de limba romana desfasurat la sediul acestei institutii. Copiii au facut un tur de forta, trecand prin toate continuturile programate pentru acest an scolar si demonstrand parintilor si tuturor celor prezenti cat de multe lucruri noi au invatat.\n\nSinonome, antonime, ortograme, sarbatori traditionale, stramosi, Ziua Nationala a Romaniei, Mihai Eminescu, 1 Martie, Ziua Europei, 1 Iunie, proverbe romanesti si ghicitori au fost ingredientele unei activitati care i-a antrenat pe cei mici, facandu-i dornici sa-si etaleze cunostintele dobandite pe parcursul anului scolar.\n\n„Am dat copiilor posibilitatea sa-si manifeste si latura artistica, fiecare alegandu-si momentul pe care l-a prezentat. Unii au cantat sau au interpretat diferite piese la orga, altii au dansat, au recitat sau au desenat. In final, doi copii au citit cate o compunere intitulata ‘Impresii la final de curs’. Parintii au completat niste chestionare in care si-au putut exprima parerea despre acest curs, iar din multe dintre acestea reiesea dorinta lor ca acest curs sa continue”, precizeaza profesoara Roxana Anghelache.\n\nLa sfarsitul activitatii, copiii au fost rasplatiti cu diplome si cu carti, ultimele fiind oferite cu sprijinul Asociatiei Romanilor din Castellon, Valencia si Alicante. Cursul de limba romana de la Biroul Consiliului Judetean Dambovita va reincepe in luna octombrie 2011, fiind asteptati cat mai multi copii.",
        "label": "Spania"
    },
    {
        "title": "Român ucis și aruncat într-un râu în Galiția",
        "content": "Un tânăr român, în vârstă de 22 de ani, a fost găsit mort într-un lac de acumulare din regiunea Ourense din nordul Spaniei.\n\nPrimele investigații, citate de presa locală , indică faptul că Alexandru W. B. a fost lovit înainte să moară. Corpul său a fost aruncat în râul Viñao, unde a fost văzut sâmbătă de câțiva vânători, care au alertat apoi autoritățile.\n\nGarda Civila spaniolă a demarat o ancheta care a dus la arestarea a 3 suspecti, localnici din Cameixas și O Carballiño. Aceștia ar fi petrecut seara de vineri împreună cu tânărul decedat, Alexandru și, după ce ar fi consumat alcool, au ajuns în beciul casei unuia dintre suspecți.\n\nLa un moment dat se crede că s-a produs o ceartă între cei patru și românul ar fi fost lovit mortal, după care corpul său a ajuns într-un canal de scurgere și apoi în lacul de acumulare din Albarellos (Bobóras).\n\nFamilia tânărului decedat trăiește de opt ani în localitatea O Carballiño, iar Alexandru era cunoscut de localnici drept un baiat cuminte și mereu zâmbitor.",
        "label": "Spania"
    },
    {
        "title": "Brancusi a ajuns in Spania la Guggenheim Bilbao",
        "content": "Unele dintre cele mai valoroase sculpturi ale lui Constantin Brancusi sunt expuse acum la Muzeul Guggenheim din Bilbao. Multasteptata expozitie Brancusi – Serra a fost inaugurata sambata si este o propunere indrazneata prin care se urmareste crearea unei perspective diferite asupra operei romanului, in contrast cu cea a lui Richard Serra, un artist marcat profund de creatia lui Brancusi.\n\nLa Bilbao pot fi vazute acum opere cunoscute in toata lumea cum sunt Muza adormita, Negresa Alba, Maiastra, Pasare in Spatiu, Sarutul si multe altele.\n\nBrancusi – Serra reprezinta a cincea retrospectiva a operei romanului si de aceasta data au fost aduse 30 de lucrari din toata lumea.\n\nSunt doi artisti fundamentali in sculptura moderna si contemporana, care au schimbat istoria sculpturii , a spus Ignacio Vidarte, directorul Muzeului Guggenheim Bilbao, la deschiderea expozitiei.\n\nMuzeul Guggenheim din Bilbao ii prezinta acum publicului spaniol intr-o noua lumina, cu asemanari si diferente. Serra a devenit sculptor datorita lui Brancusi, al carui atelier l-a vizitat zilnic timp de un an in timpul unei burse la Paris. Artistul american a fost marcat atunci de felul in care se misca, in mod paradoxal, sculpturile lui Brancusi.\n\nMajoritatea lucrarilor sale au o calitate innascuta a miscarii. Ele nu se misca, nu sunt mobile in sensul literal al cuvantului, dar ofera o senzatie a miscarii sau o dinamica a spatiului , a precizat curatorul Oliver Wick, principalul responsabil pentru indeplinirea acestui proiect.\n\nOliver Wick s-a straduit timp de 2 ani impreuna cu Fundatia Beyeler din Elvetia sa adune cele mai reprezentative lucrari pentru o expozitie in care Brancusi demonstreaza ca este pentru totdeauna actual si universal si multe lucrari au fost aduse din SUA si din Franta, dar si de la Muzeul de Arta din Craiova.\n\nAsa cum probabil stiti operele lui Brancusi sunt extrem de fragile, extrem de valoroase si cu greu se imprumuta vreodata , a mai spus Oliver Wick.\n\nExpozitia de la Bilbao nu vrea sa creeze comparatii, dar urmareste sa provoace o noua perspectiva asupra lucrarilor pe care le cunoasteam deja, pentru ca asa cum spune Oliver Wick, ne-am obisnuit sa inchidem sculpturile lui Brancusi in spatii mici sau in vitrine.\n\nIei doar un cap mic, este mic, dar cu cat are mai mult spatiu, cu atat capata mai mult o calitate monumentala. Asa, literalmente, simti puterea pe care o poate are sculptura. In mod obisnuit, aceste capete mici sunt tinute in vitrine mici, asa ca aceasta putere este anulata. Aceasta a fost sa zicem, incercarea mea cand am inceput acest proiect, sa eliberez cumva toata aceasta opera din vitrina si publicul sa fie in contact direct cu ea .\n\nAceasta este prima expozitie in Spania, cu atatea lucrari semnate de Brancusi si pe langa asta, Guggenheim Bilbao prezinta in premiera si o serie de filmari inedite cu artistul roman. Aceste imagini puteau fi vazute doar la Centrul Georges Pompidou din Paris. Expozitia poate fi vizitata pana in 15 aprilie.",
        "label": "Spania"
    },
    {
        "title": "Ambasada Spaniei confirma intentia guvernului de a impune restrictii muncitorilor romani",
        "content": "Ambasada de la Bucuresti confirma intentia Spaniei de a inchide piata muncii pentru cetatenii romani. „Guvernul spaniol are intentia de a impune restrictii pe piata muncii pentru cetatenii romani, insa nu a stabilit data de la care va fi valabila aceasta masura”, a comunicat, marti, pentru MEDIAFAX, ambasada Spaniei la Bucuresti.\n\nIn comunicat se adauga ca decizia nu-i va afecta pe romanii rezidenti in Peninsula Iberica. Potrivit sursei citate de Mediafax, „ va fi vorba despre o masura de tip tehnic si care nu va fi retroactiva „.\n\n„ Cu alte cuvinte, ea nu va afecta cetatenii romani care sunt deja rezidenti in Spania „, precizeaza ambasada de la Bucuresti.Spania nu a facut inca nicio notificare oficiala la Comisia Europeana privind restrictionarea accesului romanilor pe piata muncii, fiind vorba doar de o intentie, iar o astfel de decizie ar trebui fundamentata ca urmare a unor schimbari radicale pe piata muncii, a declarat, marti, purtatorul de cuvant al MMFPS, Ioana Santa, mai informeaza Mediafax.\n\n„ Precizam, din capul locului, ca este vorba de o intentie a oficialilor spanioli. Reprezentantii spanioli nu au facut nicio notificare oficiala la Comisia Europeana. Potrivit Tratatului pe care l-am semnat cu Spania, decizia oficialilor spanioli de a reintroduce restrictiile pe piata muncii trebuie sa fie bine fundamentata in urma schimbarii radicale pe piata muncii. Asadar, e bine sa fim prudenti, intrucat nu s-a vorbit nicio secunda de interzicerea accesului romanilor pe piata muncii, ci mai degraba de o garantie ca romanii care ajung la munca in Spania au contracte ferme de munca „, a declarat pentru MEDIAFAX purtatorul de cuvant al Ministerului Muncii, Familiei si Protectiei Sociale (MMFPS), Ioana Santa.\n\nToti cei 861.584 de romani care muncesc acum oficial in Spania trebuie sa stie ca nu sunt vizati si ca eventualele masuri pe care oficialii spanioli le-ar putea lua nu se aplica in cazul lor, a precizat Ioana Santa. Ministrul Muncii, Sebastian Lazaroiu, va merge, miercuri, la Bruxelles, unde va discuta cu expertii de la Comisia Europeana despre piata muncii in spatiul comunitar.\n\nSpania va restrictiona piata muncii pentru romani, din cauza somajului aflat in crestere, potrivit unor surse comunitare citate de RFI, postul mentionand ca decizia va fi luata pana la sfarsitul saptamanii, cand Bruxelles-ul si capitatele europene vor fi notificate in acest sens. Spania era printre putinele tari vest europene care si-au deschis total piata muncii, la doi ani de la aderarea Romaniei la UE in 2007. La 1 ianuarie 2009, Spania a deschis complet piata muncii pentru romani.",
        "label": "Spania"
    },
    {
        "title": "Un român fuge de la locul accidentului la Almeria",
        "content": "Un român de 23 de ani a provocat moartea unei femei la Almeria, în sudul Spaniei, după ce a intrat cu mașina în autoturismul în care se mai afla un bebelus și tatăl său.\n\nTânărul se afla la volanul unui jeep BMW , modelul X5, și circula cu viteză mare prin oraș.\n\nAr fi trecut pe roșu înainte să ciocnească două mașini, duminică, la ora 8 dimineață.\n\nDupă ce a provocat accidentul în care a murit o femeie de 36 de ani și a rănit alte trei persoane, românul a fugit pe jos. Victima se afla în mașină cu soțul ei și copilul lor în vârstă de 1 an.\n\nBărbatul, agent la Garda Civilă din Mallorca, a fost dus de urgență la spital, dar bebelușul a scăpat nevătămat.\n\nFamilia trăia în Mallorca, dar soțul victimei provine din Almeria, unde probabil că petreceau vacanța de Crăciun.\n\nAlte două persoane, de 25 și 30 de ani, au suferit răni ușoare.\n\nPresa locală informează că poliția a organizat imediat un dispozitiv de căutare, iar tânărul român a fost arestat și urmează să declare în fața judecătorului.\n\nPoate fi acuzat de ucidere din culpă și de refuzarea primului ajutor.",
        "label": "Spania"
    },
    {
        "title": "Consulatul Romaniei de la Madrid se muta intr-un sediu nou",
        "content": "Secția Consulară din Madrid va funcționa într-un sediu nou incepand din 17 martie 2014, potrivit unui comunicat transmis de Ambasada Romaniei din capitala Spaniei.\n\nConsulatul de la Madrid va funcționa de luni într-un sediu situat în Avenida de la Albufera, nr. 319, 28031, Madrid.\n\n„Mutarea Secției Consulare într-un sediu amplu și modern a constituit o prioritate majoră a Ambasadei României și, totodată, o solicitare constantă recepționată din partea cetățenilor români din Spania. Funcționarea Secției Consulare în noul sediu va permite oferirea de servicii consulare de mai bună calitate și cu mai mare promptitudine”, explica Ambasada României printr-un comunicat.\n\nAlegerea noului sediu al Secției Consulare a avut în vedere situarea acestuia într-o zonă de acces facil pentru toate mijloacele de transport folosite cu predilecție de cetățenii români, condiții superioare pentru organizarea spațiului destinat lucrului cu publicul, reducerea timpilor de așteptare. \n\n Programul de lucru cu publicul va fi următorul: \n\n Luni – Joi: 9.00 – 17.00 \n\n Vineri: 9.00 – 16.00\n\nCum puteți ajunge la Consulatul Romaniei de la Madrid\n\nRENFE („Cercanias”): Liniile C2 și C7 – stația Vallecas \n\n Metrou: Linia 1, stațiile Miguel Hernández și Sierra de Guadalupe \n\n Autobuz: Liniile 54, 58, 103, 142, 143, stația nr. 4681 (stația de autobuz chiar din fața edificiului Consulatului) \n\n Autoturism: Autostrada urbană M 40, ieșirea 16.",
        "label": "Spania"
    },
    {
        "title": "Bătut din greșeală de 4 români din Galicia",
        "content": "Patru români care au fost trimiși să-l „colinde” pe un alt compatriot acasă la el l-au altoit din greșeală pe tatăl acestuia.\n\nAgresiunea s-a produs în Ourense, în a doua zi de Crăciun, când 4 români au bătut la ușa unei familii din oraș, tot de naționalitate română.\n\nUnul dintre aceștia era un tânăr de 22 de ani, despre care se crede că a fost trimis de altcineva ca să-l bată pe noul partener al fostei prietene.\n\nTânărul era însoțit de trei minori și l-a lovit pe bărbatul care nu a apucat să facă nimic după ce a deschis ușa casei.\n\n„Bărbatul a fost lovit în gură și în cap și a încercat să-i urmărească pe agresori. Afară a mai fost bătut o dată suferind răni în zona coastelor, cu un cuțit de bucătărie”, scrie presa locală, care citează surse din poliție.\n\nBărbatul rănit, în vârstă de 37 de ani, a fost dus de urgență la spital unde a fost internat în stare gravă, dar cu diagnostic stabil.\n\nMai mulți martori au ajutat la identificarea agresorilor, dintre care doar tânărul de 22 de ani a fost prezentat justiției pentru acuzatii de agresiune.",
        "label": "Spania"
    },
    {
        "title": "A murit cel mai cunoscut român din Spania!",
        "content": "Cunoscutul om de televiziune de origine română, Valeriu Lazarov, a murit la Madrid, la 11 august, din cauze naturale, potrivit informaţiilor comunicate de familie. Lazarov a murit la câteva zile după ce fusese operat de cancer la colon, operaţie în urmă căreia, se pare, că s-au produs o serie de complicaţii care i-au fost fatale. Familia, prietenii şi numeroşi colegi de breaslă au participat la ceremonia religioasă care a avut loc, ulterior, la capela La Paz din localitatea madrilenă Tres Cantos.\n\nCeremonia funerară a fost oficiată de un preot catolic, iar ulterior, rămăşiţele pământeşti ale producătorului de televiziune de origine română au fost incinerate.\n\nValeriu Lazarov era din Bîrlad, avea 73 de ani şi din 1972 a devenit cetăţean spaniol, după ce ajunsese în Spania, cu câţiva ani înainte, în cadrul unui schimb de profesionişti între televiziunea română şi cea spaniolă. Deşi provenea dintr-o instituţie care în România nu avea decât câteva ore de program pe zi, Lazarov a revoluţionat televiziunea din Spania prin folosirea într-un mod mai liber a camerei, fapt pentru care a fost numit şi „ Mister Zoom „.\n\nÎn Spania, din 1968 până la mijlocul anilor ’90, Lazarov s-a impus ca un important realizator de programe de televiziune de mare audienţă. După o perioadă petrecută apoi în televiziunea italiană unde a cules alte succese cu emisiuni lansate sub îndrumarea sa, românul Valeriu Lazarov a revenit în Spania unde a devenit director general, între 1985 – 1994, la Telecinco, una dintre primele televiziuni private din Spania. Numele său a devenit cunoscut de-a lungul anilor datorită programelor sale care au atras mereu o mare audienţă, ajungând să fie una dintre cele mai cunoscute din televiziune.\n\nAcum, după moartea sa, contribuţia adusă de el la modul de a face programe de televiziune este mult mai vizibilă. În România, Valeriu Lazarov a introdus multe emisiuni care au adunat indici mari de audienţă, producţii create de casa de producţie pe care o avea în Spania. Este vorba de emisiuni precum „ Surprize, surprize! ” sau „ Din dragoste „, dar şi de prezentatori care au fost „ şcoliţi ” la Madrid, precum Mircea Radu, Andreea Marin sau Dan Negru.\n\nDincolo de aceste emisiuni, însă, Lazarov a fost un revoluţionar pentru că în opinia foştilor săi colaboratori, el a marcat o etapă în istoria televiziunii la nivel mondial. De aceea, este de remarcat faptul că din inovaţiile dezvoltate de Valeriu Lazarov la postul public de televiziune din Spania se alimentează acum tehnicile videoclipurilor care se bucură de atâta succes, aşa cum considera Fernando Navarrete, fost coleg al realizatorului român în anii ’70. „Ceea ce a început el să facă nu se mai făcuse niciodată înainte, nu numai în Spania, ci în întreaga Europă şi nici măcar în SUA. Lazarov a schimbat complet forma de prezentare a emisiunilor muzicale în formatul televiziunii, făcând să se piardă teama de mişcările camerei. A reuşit ceea ce nu se făcuse niciodată înainte: să lege direct muzica de imagine”, spunea jurnalistul spaniol.\n\nViaţa lui Valeriu Lazarov, la Madrid, a fost mereu legată de profesiune şi de societatea spaniolă în care a reuşit să-şi câştige respectul, deşi la început a fost bănuit chiar de spionaj, aşa cum mărturisea la un moment dat într-un interviu. În ciuda faptului că a ajuns o persoană cu notorietate, Lazarov nu a uitat niciodată că este român şi, deseori, era văzut la evenimentele organizate de Ambasada României de la Madrid cu ocazia Zilei Naţionale a României. În ciuda faptului că pentru spanioli, Lazarov era un român celebru şi genial, mulţi români din Spania află de-abia acum că aveau alături de ei un compatriot atât de cunoscut. Să-i fie ţărâna uşoară!",
        "label": "Spania"
    },
    {
        "title": "150 de rromi evacuaţi cu buldozerul",
        "content": "Autorităţile spaniole au declanşat o campanie de eradicare a taberelor ilegale care au apărut în ultimii ani în jurul marilor oraşe. Ultima operaţiune a avut loc recent, în cartierul Fuencarral din Madrid, unde aproximativ 150 de cetăţeni români de etnie rromă au fost evacuaţi dintr-o tabără ilegală. \n\n Locuitorii taberei trăiau în case improvizate, în condiţii neigienice. Tabăra ilegală a fost desfiinţată cu ajutorul buldozerelor, care au demolat construcţiile rromilor care erau de mai multă vreme în vizorul autorităţilor madrilene, mai ales pentru că zona devenise şi un focar de infracţionalitate. \n\n\n\nAcţiunea face parte dintr-un plan al autorităţilor de a desfiinţa cât mai multe asemenea tabere care au apărut în ultimii ani şi în care trăiesc şi mulţi rromi de naţionalitate română.\n\nEvacuarea din Fuencarral a avut loc pe baza unui ordin al justiţiei madrilene şi a fost pusă în aplicare de poliţia spaniolă, în colaborare de Ambasada României la Madrid, care a colaborat cu autorităţile spaniole pentru a evita o intervenţie în forţă a poliţiei în cazul în care ocupanţii. Cunoscând, probabil, decizia de evacuare, cei mai mulţi dintre cei care locuiau în aşezare au dispărut din zonă, căutând adăpost în altă parte. \n\n Majoritatea membrilor taberei provine din localitatea Ţăndărei (judeţul Ialomiţa), renumită de câţiva ani în rândul autorităţilor spaniole şi române pentru extinsele reţele de cerşetorie, ale căror membri şi-au găsit teren propice în Spania, unde cerşetoria nu este infracţiune amendată de Codul Penal. Autorităţile spaniole au desfiinţat în ultima săptămână cel puţin 15 tabere ilegale, în special în partea de sud a ţării, în regiunea Andalucia, locuite în general de rromi de diverse naţionalităţi şi de persoane aflate în situaţie dificilă din punct de vedere social. În zona Madridului, guvernul regional şi primăria capitalei au prevăzut pentru următorii şapte ani peste 100 de milioane de euro pentru desfiinţarea taberelor ilegale, cele mai multe ridicate pe domeniul public.\n\nDe mai multă vreme, taberele ilegale au intrat în atenţia presei spaniole care recent a publicat un reportaj despre o copilă de 14 de naţionalitate română, care a fost arestată de 120 de ori într-un an pentru furt. Nadia, o copilă de 14 ani – este vorba de un nume fictiv, dar personajul e real – a devenit, scria EL PAIS, coşmarul poliţiştilor din centrul capitalei şi mai ales, al celor care folosesc bancomatele din centrul Madridului. Motivul coşmarului este furtul de la bancomat, activitate în care copiii români şi albano-kosovari din Madrid sunt specialişti. De obicei acţionează în grup: un copil cere ceva de pomană exact în momentul în care ies banii din bancomat, victima se întoarce către minor, în timp ce al doilea, într-o fracţiune de secundă, pune mâna pe bani şi fuge.\n\nPotrivit legii, minorii cu vârste sub 14 ani nu au răspundere penala, singura soluţie fiind internarea într-un centru special, de unde pot fi externaţi de către părinţi. Nadia a fost de fiecare dată recuperată de părinţi şi trimisă apoi, spune poliţia, la furat şi la cerşit. Nici părinţilor nu li s-a imputat nimic, deşi poliţia a cerut în repetate rânduri arestarea şi judecarea lor, astfel încât să li se retragă dreptul de tutelă. Nici una din strategiile folosite de poliţie nu a funcţionat însă şi Nadia continuă să fie activă în centrul Madridului, dar pentru că a împlinit 14 ani şi ar putea fi arestată şi judecată, acum ea controlează un grup de copii mai mici care foloses c exact aceleaşi metode de furt. Aşa a ajuns să fie numită de El Pais, „”regina hoţilor”. \n\n Infracţionalitatea din centrul Madridului este legată de apariţia taberelor ilegale din ultimii ani, pentru că până la sosirea rromilor din Ţăndărei, autorităţile nu păreau prea deranjate de existenţa cartierelor ilegale de la marginea capitalei. De acum însă, administraţia şi-a dat seama că pentru eliminarea acestor situaţii trebuie aplicate măsuri eficiente.",
        "label": "Spania"
    },
    {
        "title": "Costel Busuioc - un nou concert caritabil la Cluj Napoca",
        "content": "Tenorul român, Costel Busuioc, descoperit în Spania de organizatorii concursului „ Hijos de babel ”, îşi continuă seria concertelor caritabile. Ultimul a avut loc în România, la Cluj Napoca, unde s-au vândut peste 1000 de bilete pentru spectacolul oferit împreună cu soprana Diana Ţugui, sub bagheta dirijorului Marius Hristescu.\n\nÎncasările obţinute din vânzarea biletelor au fost oferite organizaţiei non-guvernamentale Prison Fellowship România, care îngrijeşte 150 de copii şi 250 de adulţi, care provin din mediul infracţional şi care se află în curs de reabilitare socială.\n\nConcertul a avut loc la Teatrul Naţional din Cluj, iar aceasta este una dintre numeroasele acţiuni caritabile pe care le face Costel Busuioc. Artistul român, care locuieşte în Coslada (Madrid), a recunoscut la conferinţa de presă că se simte solidar faţă de persoanele care au nevoie de astfel de sprijin şi concertul susţinut va fi scos la vânzare pe un DVD, iar încasările vor reveni în totalitate ONG-ului Prison Fellowship România. „ Am mai fost şi la Timişoara, la un concert caritabil, iar la astfel de manifestări vin cu sufletul deschis, pentru că am trecut şi eu prin greutăţi similare ”, a precizat Costel Busuioc, citat de Ziua de Cluj.\n\nConcertul a fost urmărit de o sală arhiplină şi pe scena de la Cluj, Costel a mărturisit că mai are multe de învăţat, dar că nu-i este frică de muncă.\n\nCostel continuă să se pregătească în Spania cu unul dintre cei mai buni profesori de muzică şi recent a renunţat la drepturile care îi reveneau în urma contractului cu Sony BMG, deoarece a considerat că respectiva casă de discuri nu-i reprezintă interesele ca artist şi nu-l promovează destul. Din păcate, românii din Spania nu au avut încă ocazia să-l asculte pe artistul român cu toate că au fost alături de el de la începutul concursului care, anul trecut, l-a adus în lumina reflectoarelor.",
        "label": "Spania"
    },
    {
        "title": "„Nu serviți nici țigani, nici români” - directiva unui fast food spaniol",
        "content": "Angajatul unui restaurant de tip fast-food din nordul Spaniei a publicat pe internet fotografia unei directive interne care îi discriminează pe români și pe etnicii rromi.\n\nDocumentul este adresat angajaților restaurantului, care face parte dintr-un celebru lanț american de fast-food-uri și le interzice acestora să-i servească pe cetățenii români și pe rromi.\n\nFotografia a fost publicată în 4 septembrie pe pagina web Forocoches și a fost preluată de site-ul VoxPopuli , care specifică faptul că documentul era lipit pe un dulap din vestiarul angajaților.\n\nInterdicția impusă de restaurant românilor și rromilor se datorează, potrivit documentului respectiv, mai multor tentative de înșelăciune cu bancnote false care ar fi fost realizate de aceștia.\n\nConducerea restaurantului explică chiar și metoda prin care pot fi înselați vânzătorii și care constă în plata unui produs ieftin cu o bancnotă mare.\n\nDupă ce primește restul, clientul spune că are totuși o bancnotă de valoare mai mică și cere să-i fie înapoiată bancnota inițială. Plătește cu un bilet mic, dar nu restituie restul de la bancnota de valoare mai mare.\n\nLegile din Spania sancționează astfel de discriminări pe criterii etnice și rasiale, iar Federația Asociațiilor Românești din Europa (FADERE) a anunțat că a depus o plângere în justiție împotriva lanțului de restaurante fast-food.",
        "label": "Spania"
    },
    {
        "title": "Servicii consulare itinerante in provincia Alicante",
        "content": "In cadrul programului de servicii consulare itinerante, o echipa a Consulatului Romaniei la Castellon de la Plana va oferi consultatii, asistenta si servicii consulare joi, 23 iunie 2011, intre orele 16 si 20 si vineri, 24 iunie 2011, intre orele 10 si 14, in colaborare cu Primaria Benidorm si cu Asociatia „Ulpia Traiana” din aceeasi localitate.\n\nLocul desfasurarii activitatilor este Centro Social „Jose Llorca Linares”, calle Goya, s/n, Benidorm (in apropierea garii din Benidorm). Vor fi efectuate urmatoarele categorii de servicii consulare: consultatii pe teme consulare; inscrieri de acte de stare civila (certificate de nastere, casatorie, deces), inclusiv traducerile si legalizarile aferente acestora; servicii consulare notariale (autentificari de procuri, declaratii, legalizari de acte etc.); eliberare de certificate, inscriptii consulare, adeverinte etc.; preluarea de cereri de verificare a permiselor auto romanesti (verificarea si emiterea certificatelor se vor face numai la sediul consulatului). Nu se pot prelua cereri pentru pasapoarte si titluri de calatorie, primirea cererilor de documente de calatorie si preluarea datelor biometrice avand loc numai la sediul consulatului.\n\nPentru acte necesare, tarife si alte informatii suplimentare, romanii sunt rugati sa acceseze pagina de servicii consulare, la adresa: http://castellon.mae.ro .",
        "label": "Spania"
    },
    {
        "title": "Spania: Peste 50 % dintre români sunt şomeri",
        "content": "Numărul şomerilor din Spania a crescut în luna ianuarie cu 124.890 de persoane. Este a şasea lună de creştere consecutivă a ratei şomajului, fapt care aduce numărul total al şomerilor la un nou record istoric: 4.048.493. În Spania trăieşte cea mai mare comunitate românească din Europa, aproape 800 de mii, şi numărul oficial al românilor care beneficiază de ajutorul de şomaj este în continuă creştere, ajungând în ianuarie la 56.861.\n\nOpoziţia din Spania cere măsuri urgente pentru crearea de locuri de muncă, iar colectivul lucrătorilor pe cont propriu – autonomos – avertizează că ritmul pierderii locurilor de muncă este preocupant. Cei mai mulţi oameni care şi-au pierdut locurile de muncă provin din Catalunia şi Andalucia, iar domeniile cele mai vizate sunt serviciile, industria şi construcţiile. Femeile par să fie cele care au îngroşat mai mult rândurile şomerilor în această perioadă, în special cele tinere.\n\nÎn ciuda creşterii continue a şomajului, guvernul spaniol consideră că în comparaţie cu ianuarie 2009 numărul şomerilor este mai mic chiar dacă este în creştere, dar că se necesită măsuri pe termen scurt şi mediu pentru stimularea pieţei. „ Luna ianuarie este o lună rea pentru şomaj, chiar şi în perioadele de creştere economică. Creşterea şomajului reprezintă date foarte rele, însă se menţine tendinţa iniţiată acum un an, în luna martie, de descreştere a ritmului „, a declarat, la publicarea datelor pentru ianuarie, secretarul de stat din Ministerul Muncii şi Imigraţiei, Maravillas Rojo.\n\nÎn ceea ce îi priveşte pe românii din Spania, doar aproximativ 40% din populaţia activă are un loc de muncă legal (280.000) în timp ce restul românilor cu vârste între 18 şi 65 de ani care nu au un loc de muncă legal ajunge la 360 de mii. În ultimii doi ani de criză cei mai afectaţi români au fost persoanele fizice autorizate care au ajuns acum la 27 de mii, în timp cer în ultimul an românii s-au reorientat spre agricultură unde acum sunt colectivul de străini cel mai numeros cu peste 81 de contracte.\n\nÎn condiţiile actuale în care Spania pare să continue într-o criză prelungită de ajustarea sectorului construcţiilor, Ministerul Muncii a anunţat că Guvernul lui Jose Luis Rodriguez Zapatero pregăteşte noi măsuri de combatere a şomajului care vor prezentate în curând.",
        "label": "Spania"
    },
    {
        "title": "Româncă accidentată mortal la Jaén",
        "content": "Accidentul a avut loc într-o curbă periculoasă din apropierea localității spaniole Alcalá la Real, din provincia Jaén.\n\nRomânca, în vârstă de 35 de ani, se afla împreună cu prietenul ei pe marginea șoselei N-432.\n\nEra ora 5 dimineața când un autoturism condus de o femeie, de naționalitate spaniolă, a acroșat-o provocându-i răni grave.\n\nDin informațiile publicate de presa locală , femeia care se afla la volan nu ar fi rămas la fața locului și la testul de alcoolemie ar fi dat un rezultat pozitiv.\n\nDupă ce a fost dusă la spital, românca a decedat din cauza leziunilor suferite, în timp ce prietenul ei a scăpat nevătămat.\n\nAutoritățile locale denunță faptul că șoseaua este foarte periculoasă în zona în care s-a produs accidentul și semnalează că a mai avut loc o tragedie asemănătoare în urmă cu două săptămâni.",
        "label": "Spania"
    },
    {
        "title": "Peste 66 de mii de români vor putea să voteze la locale",
        "content": "Dacă îţi pasă de viitorul tău şi al familiei tale în Spania, înscrie-te la vot şi alege primarul din localitatea în care stai. Cetăţenii europeni au dreptul să voteze la alegerile locale din ţara în care trăiesc, pentru simplul motiv că şi ei plătesc impozite, la fel ca ceilalţi cetăţeni şi au dreptul să decidă cum se investeşte banul public.\n\nPeste 66.000 de români au ales deja să voteze la alegerile municipale din Spania! Integrează-te prin vot! Ca să te înscrii în censul electoral nu trebuie decât să completezi o declaraţie la primăria din localitatea în care trăieşti.\n\nVotează la alegerile locale din Spania! E dreptul tău! Prin această campanie, „ Românul din Spania ” promovează participarea activă a românilor la viaţa socială din Spania.",
        "label": "Spania"
    },
    {
        "title": "15 români eliberați din sclavie în Insulele Canare",
        "content": "O nouă operațiune a poliției spaniole scoate la iveală activitatea unui grup de proxeneți care era constituit dintr-o familie, care stăpânea prostituția și cerșetoria în Tenerife și Gran Canaria.\n\nAnchetatorii au descoperit că infractorii români își obligau compatrioţii să cerşească sau să se prostitueze în Spania, dar și în alte țări precum Italia și Marea Britanie.\n\nReţeaua era formată din membrii aceleiaşi familii şi cercetările au început în urmă cu mai mulţi ani. Concret, în iunie 2012, poliţia a primit informaţii privind existenţa unui grup de români, din aceeaşi familie, care se ocupa cu traficul de persoane cu scopul exploatării sexuale, în muncă şi cerşetoriei, precum şi cu traficul de ţigări.\n\nReţeaua aducea victimele din România, cu promisiuni false de contracte de muncă în agricultură în Sevilla, cerând, ca plată a călătoriei, primul salariu. Dar după nici o lună, victimele erau mutate în Tenerife şi Gran Canaria, unde, supuse ameninţărilor şi agresiunilor fizice, erau obligate să cerşească.\n\nAceeaşi reţea avea ramificaţii în Italia şi Marea Britanie, dar şi în alte ţări europene. Prin intermediul membrilor săi, racola femei în România şi le obliga să se prostitueze pe stradă. În Gran Canaria, acestea erau trimise să exercite prostituţia pe plaja Playa del Inglés sau erau obligate să ofere servicii clienţilor în apartamentul capilor reţelei, unde trăiau şi minori. Astfel, clanul controla banii şi proprietăţile clienţilor, care s-au văzut, nu de puţine ori, victime ale furtului.\n\nOperaţiunea poliţiei spaniole, soldată cu reţinerea a 10 persoane, acuzarea altor 11 şi eliberarea a 15 victime, s-a desfăşurat cu sprijinul ataşaţilor români ai Ministerului de Interne din ambasadele din Spania, Italia şi Marea Britanie.",
        "label": "Spania"
    },
    {
        "title": "Prins în România după ce a bătut crunt doi bătrâni în Spania",
        "content": "Un român a fost arestat în țară după 5 ani în care s-a ascuns de justiția spaniolă pentru o gravă agresiune comisă asupra unor bătrâni din Spania.\n\nP.N., în vârstă de 32 de ani, ar fi intrat cu forța într-o locuință din Villarreal (Castellón) în mai 2011 și cei doi bătrâni care se aflau în interior au fost bătuți crunt de acesta și de un alt complice care nu a fost prins încă.\n\nAtacul s-a produs înainte de miezul nopții, iar P.N. a comis neglijența de a-și arăta fața. Pe baza descrierilor făcute de un martor, poliția a reușit să-l identifice pe român și să-l dea în urmărire internațională.\n\nO vecină i-a găsit pe bătrâni la scurt timp după ce au fost bătuți de cei doi atacatori și se aflau într-o stare critică.\n\nDin informațiile publicate de presa locală se pare că agresiunea nu ar fi avut drept scop furtul pentru că locuința nu ar fi fost răvășită de atacatori.\n\nÎn urma loviturilor primite, soții spanioli, în vârstă de 74 și 76 de ani, au fost internați la secția de Reanimare a Spitalului La Fe din Valencia.\n\nBătrânul și-a revenit cu greu în urma leziunilor și a fost internat într-un sanatoriu, iar femeia a fost câteva luni în comă.\n\nSuspectul arestat în România a ajuns la închisoare în Castellon după ce a fost extrădat.",
        "label": "Spania"
    },
    {
        "title": "Traditia martisorului preluata de spanioli",
        "content": "An de an, profesoarele de la cursul de cultura si civilizatie romaneasca organizeaza diferite activitati cu prilejul zilelor de 1 si 8 Martie, in incercarea de a nu fi date uitarii frumoasele obiceiuri romanesti. In timp ce copiii participa cu entuziasm la desfasurarea fiecareia dintre ele, in ochii parintilor apar lacrimile, iar in randul participantilor de orgine spaniola reactia este intotdeauna una de uimire si de incantare.\n\nIn Alcazar de San Juan si Campo de Criptana, peste 50 de copii de varsta scolara dar si de liceu au participat la confectionarea traditionalului martisor. Cei mai mici au realizat martisoare din margelute insirate pe fir impletit, iar cei mai mari au invatat sa faca un baietel si o fetita din lana alba si rosie. Elevii de liceu au utilizat materiale refolosibile pentru confectionarea martisoarelor, invatand astfel si despre importanta protejarii mediului inconjurator. La sfarsitul activitatii, s-a organizat o tombola, fiecare copil plecand acasa cu un martisor realizat de catre un alt coleg de-al sau.\n\n„ M-a surprins foarte mult prezenta la realizarea martisoarelor a mai multor copii spanioli, colegi de clasa de-ai copiilor romani, care au aflat despre activitate si nu au vrut sa o piarda. Le-am explicat tutoror atat in romaneste cat si in spaniola semnificatia obiceiului, originile lui, ce se face ulterior cu martisorul si credintele legate despre purtarea sa „, ne spune Angelica Neag, profesoara la cursul de cultura si civilizatie romaneasca din Campo de Criptana si Alcazar de San Juan.\n\nNici ziua de 8 Martie n-a fost uitata in regiunea manchega. Pe langa realizarea felicitarilor pentru Ziua Mamei, copiii au pregatit si un scurt spectacol cu cantecele romanesti, ba chiar si o sceneta ce a emotionat publicul.\n\nIn provincia Ciudad Real, Martisorul aproape ca devine si o traditie spaniola. Spre exemplu, Colegiul Public „ Jardin de Arena ” din localitatea Alcazar de San Juan se afla la al 4-lea an consecutiv in care martisorul este sarbatorit de catre intreaga comunitate educativa. Toti elevii scolii sunt impartiti pe grupe, in care copiii din clasele mai mari ii ajuta pe cei din clasele mai mici la confectionarea martisoarelor. Activitatea se bucura de sprijinul parintilor spanioli care decid sa dedice o parte din timpul lor liber pentru pregatirea martisoarelor. Intreaga scoala este decorata in spiritul primaverii, din loc in loc aparand si afise in limba romana de tipul „ Martisorul ? sarbatoarea primaverii ” sau „ Primavara fericita „. La terminarea orelor de curs, in data de 1 martie, toti elevii, indiferent ca sunt romani, spanioli, arabi ori de alta nationalitate, duc cu ei acasa martisorul confectionat si o brosura informativa in care este descris acest obicei al nostru.",
        "label": "Spania"
    },
    {
        "title": "Asociatiile de romani la Targul de Imigratie",
        "content": "Fundatia Sfantul Nicolae si Federatia Asociatiilor Cetatenesti si ale Consumatorilor au fost gazdele activitatii desfasurate sambata, 12 martie, la Centrul Urban din strada Cuadra Salera, cu prilejul inaugurarii Targului de Imigratie „ Construyendo Presente, Preparando Futuro „.\n\nAu fost prezente 30 de asociatii ale strainilor din provincia Castellon, printre care mai multe asociatii romanesti, precum Asociatia Romanilor din Castellon, Valencia si Alicante, AIPE, Asociatiile romanilor din Albocasser, din Oropesa sau Onda, dar si Asociatia O del Amenta a romilor romani din Burriana. Numele Targului de Imigratie „ Construyendo Presente, Preparando Futuro ” este un mesaj adresat tuturor cetatenilor si anume ca strainii stabiliti in Castellon sunt noii vecini si ca vor sa se stie ca se poate conta pe ei atat pentru construirea prezentului, cat si pentru pregatirea unui viitor impreuna cu toti ceilalti locuitori din Castelllon.\n\nAsociatiile prezente si-au pregatit standuri in care au expus ceea ce este specific pentru tara lor. Asociatia Romanilor din Castellon, Valencia si Alicante a prezentat costume populare si artizanat romanesc. S-au organizat expozitii, ateliere de lucru, s-a pus in scena piesa „ El arte de vivir „, sub coordonarea Andreei Cristina Ene, au avut loc recitaluri de poezie si concerte.\n\nLa final, toti cei prezenti au fost invitati sa deguste mancaruri traditionale din gastronomia fiecarei tari reprezentate la eveniment si sa admire dansurile traditionale ale acestora. Printre invitati s-au numarat Josep Maria Felipe- directorul general al directiei de Imigratie si Cooperare, Carlos Fabra- presedintelui guvernului regional din Castellon, Miguel Llorens Izquierdo – presedintele Fundatiei Sfantul Nicolae si Amalio Palacios, presedintele Federatiei Asociatiilor Cetatenesti si ale Consumatorilor.",
        "label": "Spania"
    },
    {
        "title": "Alcala: Atelier de pictat ouă de Paşte",
        "content": "Centrul Hispano-Român din Alcalá de Henares a organizat vineri, 17 aprilie, un atelier de pictat ouă de Paşte, sărbătorind în acest fel o tradiţie fundamentală a Paştelui la ortodocşi. \n\n\n\nObiceiul de a vopsi ouăle pentru a sărbători Paştele nu este specific doar în România, ci şi în alte ţări din Estul Europei. Chiar şi în România există diferite tradiţii şi modalităţi de a decora ouăle, în funcţie de regiune. \n\n Persoanele care au luat parte la acest atelier, adulţi, tineri şi copii şi-au folosit toată imaginaţia şi talentul pentru a împodobi ouăle, iar rezultatul a fost o varietate de modele, culori şi ornamente originale.",
        "label": "Spania"
    },
    {
        "title": "Socialiştii madrileni se uită la filme \"cu români\"",
        "content": "Conducerea Partidului Socialist din Madrid a organizat, în 17 martie, la sediul PSM, o dezbatere despre imigraţia română din Spania la care au participat aproape 100 de membri ai organizaţiei. \n\n Evenimentul a fost inaugurat cu o vizionare a documentarului realizat de Carlos Iglesias, „1 euro, 3,6 lei” care a fost filmat în cadrul campaniei „Hola! Soy rumano!” şi în care sunt câteva mărturii emoţionante ale românilor din Spania referitoare la trauma emigrării.\n\nCa după fiecare vizionare a filmului realizat de Carlos Iglesias, audienţa a aplaudat şi a felicitat formula în care regizorul spaniol a făcut apropierea între emigraţia spaniolă din anii 60, ilustrată în filmul sau „1 franc, 14 pesete”, şi cea română din ultimii 10 ani. \n\n La dezbaterea organizată după terminarea filmului au participat Macarena Elvira, secretar de Imigraţie din cadrul PSM, primarul oraşului Coslada, Angel Viveros, directorul de Imigraţie din cadrul Primăriei Coslada, Agustin Gonzalez Plasencia şi alţi membri ai partidului.\n\nAnumiţi participanţi la dezbatere l-au întrebat pe Carlos Iglesias de ce nu i-a urmărit pe români în toate spaţiile vieţii publice, la şcoli, la vot, etc., iar regizorul spaniol a recunoscut că filmul său despre imigraţia românească nu este o enciclopedie a fenomenului şi că el a încercat „să surprindă latura umană a fenomenului, fapt pentru care orice imigrant se aseamănă indiferent de naţionalitate”. \n\n Printre participanţii la dezbatere s-au aflat însă şi români, printre aceştia luând cuvântul şi preşedintele FEDROM (Federaţia Asociaţiilor Românilor din Spania), Miguel Fonda Ştefănescu care l-a felicitat, la rândul său, pe Carlos Iglesias pentru modul în care a realizat acest film, care a fost produs aproape în totalitate în Coslada.",
        "label": "Spania"
    },
    {
        "title": "Burgos: 5 români mor într-un incendiu",
        "content": "Doi copii de 1 şi 3 ani împreună cu mama şi mătuşa acestora au decedat azi dimineaţă în urma unui incendiu produs în locuinţa pe care o ocupau în localitatea Miranda del Ebro din provincia Burgos. \n\n Intervenţia rapidă a pompierilor a fost zadarnică iar dintre flacări au scăpat cu viaţă doar tatăl copiilor care a suferit arsuri pe 50 la sută din suprafaţa corpului, care a decedat ulterior, şi un tânăr de 26 de ani, membru al aceleiaşi familii, soţul celeilalte femei decedate, internat şi el cu arsuri pe faţă şi pe mâini. Potrivit autorităţilor, focul a izbucnit în urma unui scurt-circuit la instalaţia electrică din locuinţa românilor, cauzat de suprasolicitarea prizelor. Primele cercetări arată că instalaţia a luat foc, deoarece în casă erau prea multe aparate electrice în priză. \n\n Din incendiu au scapat nevatamati încă doi membri ai aceleiaşi familii, care au primit asistenţă medicală şi psihologică, precum şi o familie de naţionalitate portugheză care a reuşit să fugă la timp de la parterul casei în care s-a produs incendiul. \n\n Cele patru cadavre vor fi repatriate în Romania pe cheltuiala primăriei din Miranda del Ebro şi a guvernului regional din Castilla y Leon. Primăria din localitate a declarat trei zile de doliu oficial şi a întrerupt carnavalul tradiţional, în semn de solidaritate cu familiile celor decedaţi în teribilul incendiu.",
        "label": "Spania"
    },
    {
        "title": "Guvernul anunţă modificarea votului uninominal pentru diaspora",
        "content": "Ministrul de Externe al României a declarat la Madrid, la întâlnirea cu reprezentanţii comunităţii româneşti că legea votului uninominal se va schimba pentru românii din străinătate, având în vedere participarea extrem de slabă de la ultimul scrutin. Cristian Diaconescu a răspuns interpelării făcute de preşedintele Federaţiei Asociaţiilor Româneşti din Spania – FEDROM, care a solicitat să fie anulate alegerile parlamentare din străinătate.\n\n„ Noi am făcut o notă de presă şi am cerut să se anuleze alegerile, pentru că pentru 800 de mii de oameni au votat 6000. Noi avem proiecte prin care încercăm să-i convingem pe românii la care ajungem să se implice cât mai mult politic şi social şi de aceea noi vrem să nu se mai repete spectacolul ăsta care a fost, pentru că douăzeci şi ceva de mii de oameni au ales reprezentanţi pentru 6 milioane ”, a declarat preşedintele FEDROM, Miguel Fonda Ştefănescu. \n\n Reacţia ministrului a fost aprobatoare şi, mai mult decât atât, Cristian Diaconescu a avansat faptul că legislaţia electorală va fi modificată. „ Aveţi dreptate. O să vedem. Oricum chestiunea cu votul uninominal, cel puţin pe partea de reprezentare externa sau a celor care reprezintă în Parlament românii din afară se va schimba. Legea se va schimba ”, a declarat ministrul de Externe, Cristian Diaconescu.\n\nUltimele alegeri parlamentare şi primele la care românii din străinătate au avut posibilitatea să-şi aleagă reprezentanţii pentru diaspora au fost marcate de lipsa de interes a alegătorilor în a-şi exprima votul. Cel puţin în Spania, unde trăiesc aproape 800 de mii de români, dintre care 650 de mii ar avea drept de vot, la 30 noiembrie 2008 şi-au exprimat opţiunea politică doar 6200 de cetăţeni. Indicele de participare a fost sub 1%, iar candidaţii câştigători pentru colegiul uninominal 1 au intrat în Parlament cu doar câteva mii de voturi. În colegiul uninominal nr. 1, reprezentanţii românilor în Parlament sunt William Brânză (PDL – Camera Deputaţilor) şi Viorel Riceard Badea (PDL – Senat), aleşi în urma unui scrutin la care participarea a fost sub 1 la sută. Cel mai curios caz de reprezentant ales a fost însă cel al candidatului UDMR pentru colegiul Orientul Mijlociu – Africa, pentru că a intrat în Parlament cu 33 de voturi. \n\n La alegerile din 30 noiembrie 2008 au funcţionat 20 de secţii de votare în toată Spania, însă comunitatea şi conducerea Ambasadei României de la Madrid au transmis în repetate rânduri semnale pentru introducerea votului prin corespondenţă, ca fiind singura modalitate de a permite tuturor românilor din Spania să voteze.",
        "label": "Spania"
    },
    {
        "title": "Madrid: Ambasada publică noile taxe consulare",
        "content": "După ce a izbucnit scandalul în Italia şi în urma solicitărilor noastre pentru o clarificare, Ambasada României de la Madrid a publicat recent taxele consulare care se aplică la consulatele din Spania. Preţurile sunt diferite faţă de cele anunţate de alte consulate, de pildă cel de la Torino, dovadă fiind faptul că e un adevărat haos în această privinţă în Ministerul Afacerilor Externe, care trebuia sa stabilească metodologia de aplicare a noilor preţuri până astăzi.\n\nCa de obicei, în cazul problemelor care îi interesează pe români, ambasada de la Madrid a preferat să tacă şi să joace cartea ploii care cade pe acoperiş. În timp ce la Ambasadă se organizau expoziţii despre nimic, preţurile taxelor consulare sufereau o majorare brutală, dar nimeni nu a dorit să informeze despre asta.\n\nÎn urma solicitărilor noastre de a informa cu privire la noile preţuri, personalul ambasadei s-a mobilizat şi a pus repede aceste informaţii pe pagina web. Aici puteţi vedea preţurile publicate în urmă cu câteva minute de Ambasada de la Madrid pe http://madrid.mae.ro.\n\n6. ÎNREGISTRAREA NAŞTERII COPILULUI LA CONSULAT (pe baza certificatului medical constatator al nasterii, legalizat cu Apostila de la Haga si tradus, in termen de 15 zile, fara a mai obtine certificat de nastere spaniol). Se taxeaza legalizarea semnaturii traducatorului actului constator – 60 euro – GRATUIT\n\n7. ÎNSCRIERE CERTIFICAT NAŞTERE SPANIOL cu părinţi români, în termen de până la 6 luni de la naşterea copilului – 155 euro\n\n8. ÎNSCRIERE CERTIFICAT NAŞTERE SPANIOL cu părinţi români, în termen de peste 6 luni de la naşterea copilului – 220 euro\n\n9. ÎNSCRIERE CERTIFICAT CĂSĂTORIE SPANIOL cu cetăţeni români, în termen de până la 6 luni de la înregistrarea căsătoriei la autorităţile străine155 euro\n\n10. ÎNSCRIERE CERTIFICAT CĂSĂTORIE SPANIOL cu cetăţeni români, in termen de peste 6 luni de la înregistrarea CĂSĂTORIEi la autorităţile străine – 220 euro\n\n11. ÎNSCRIERE CERTIFICATULUI DE DECES (pe baza certificatului de deces spaniol, legalizat cu Apostila de la Haga si tradus). Se taxeaza legalizarea semnaturii traducatorului certifIcatului de deces spaniol – 60 euro – GRATUIT\n\n12. OBTINERE DUPLICAT CERTIFICAT DE NASTERE/ CĂSĂTORIE DIN ROMANIA, fara Apostila de la Haga50 euro\n\n13. OBTINERE DUPLICAT CERTIFICAT DE NASTERE CĂSĂTORIE DIN ROMANIA cu Apostila de la Haga – 85 euro\n\n15. OBTINERE CAZIER JUDICIAR din Romania, fara Apostila de la Haga35 euro\n\n16. OBTINERE CAZIER JUDICIAR din Romania, cu Apostila de la Haga – 70 euro\n\n23. OBTINERE PRIMA CARTE DE IDENTITATE, intre 14 ani si 18 ani, in functie de continutul fiecarui dosar – Intre 240 si 340 euro",
        "label": "Spania"
    },
    {
        "title": "Torrejon de Ardoz: Un român a murit împuşcat şi altul a fost rănit",
        "content": "Un tânăr de naţionalitate română a murit şi altul a fost rănit, sâmbătă dimineaţa, 7 august, în faţa discotecii Picaro, din Torrejon de Ardoz. La discoteca pe care o frecventează mulţi români a avut loc o altercaţie între două grupuri, iar cearta s-a terminat cu împuşcături.\n\nDupă cum informează poliţia spaniolă, în urma unei discuţii aprinse, cele două grupuri de cetăţeni români au ieşit afară din discotecă, şi în urma folosirii unei arme au fost răniţi doi români, care se pare că nu aveau nici un amestec în cearta celor două grupuri.\n\nTânărul Cosmin C., în vârstă de 26 de ani a fost transportat de urgenţă la spitalul „La Paz” din Madrid, însă medicii nu l-au mai putut salva. Celălalt român, Ciprian C., în vârstă de 25 de ani a fost rănit, dar se află în afara oricărui pericol.",
        "label": "Spania"
    },
    {
        "title": "Băsescu a adunat 100 de români la Coslada",
        "content": "Fostul președinte al României, deunăzi un idol al diasporei, a fost aproape neglijat de comunitatea românească la ultima sa vizită în Spania.\n\nTraian Băsescu a fost primit miercuri, 21 octombrie, la Coslada, de un grup restrâns de simpatizanți PDL și de alți români din Spania.\n\nSala de conferințe a hotelului în care a fost organizată întâlnirea părea aproape goală din cauza scaunelor rămase libere.\n\nCu toate acestea, fostul președinte a fost întâmpinat cu pâine și sare și pe coloana sonoră a filmului „Mircea”, de cei aproape 100 de români care au vrut să-l vadă.\n\nCu toate că era anunțată ca o întâlnire despre problemele românilor din Spania, Traian Băsescu a folosit evenimentul ca să promoveze ultimul pas făcut în cariera sa politică.\n\nNoul membru și, ulterior, lider al partidului Mișcarea Populară (ales în congresul PMP de la București, în 24 octombrie) le-a mulțumit celor prezenți, și implicit românilor din Spania, pentru sprijinul acordat la urne la alegerile anterioare.\n\n„ Știu cât de mult vă datorez! Și din 2004, și din 2007, și din 2009, și din 2012. Și mă pregătesc să vă îndatorez pentru un partid nou, pentru Mișcarea Populară. Ceea ce acest partid propune ca obiectiv de țară este unirea României cu Moldova ”, a spus Traian Băsescu, în fața susținătorilor săi și în prezența deputatului Eugen Tomac și altor deputați PMP.\n\nEvenimentul a fost organizat de FADERE, federația asociațiilor de români din Europa, iar președintele ONG-ului, Daniel Țecu a fost cel care l-a prezentat pe fostul președinte al României Traian Băsescu.\n\n„ Pentru mine este un politician special și vă spun de ce. El a vizitat Spania de trei ori ca președinte al României și de două ori a venit la invitația noastră, a comunității. Asta a demonstrat că domniei sale i-a păsat de comunitatea românească ”, a spus Daniel Țecu.\n\nCâțiva români din sală i-au cerut sprijin lui Traian Băsescu pentru diverse probleme precum repatrierea morților sau îmbunătățirea serviciilor consulare, dar fostul președinte nu părea la curent cu multe dintre acestea.\n\n„ Problemele românilor sunt foarte diverse și era evident că nu există politician pe lume ca să răspundă la toate întrebările. La unele a răspuns foarte bine și le-a dat soluții românilor, la altele nu ”, ne-a declarat Daniel Țecu, președintele FADERE.\n\nBăsescu a spus că repatrierea morților nu este o practică obișnuită în lume, decât în cazul militarilor căzuți la datorie, iar cu privire la noua prevedere din codul fiscal care-i obligă pe toți românii să contribuie la fondul asigurărilor sociale de sănătate, fostul președinte a spus că cei care folosesc serviciile din România trebuie să plătească.\n\nO altă problemă ridicată de românii din sală a fost cea cu care se confruntă românii care au datorii la bănci în Spania.\n\n„ I-am cerut domnului președinte să facă ceva pentru românii cu datorii la bancă în Spania, ca să nu ajungă să li se pună sechestru pe proprietățile din România, dacă nu au fost puse drept garanție ”, ne-a precizat Marinel Țîru, membru al Platformei pentru Persoanele Afectate de Creditele Ipotecare din Spania, PAH.\n\nDeși în prezidiu se aflau numai politicieni și toți erau de la Partidul Mișcarea Populară, președintele FADERE, Daniel Țecu, a precizat că nu a fost vorba de o întâlnire politică și că asociația sa a arătat aceeași deschidere față de toți ceilalți oameni politici din România.\n\n„ Nu a fost o intalnire politică. A fost o invitație pe care am făcut-o și actualului președinte și orice politician din România este binevenit să se întâlnească cu românii din Spania ”, a mai spus Daniel Țecu la finalul întâlnirii.\n\nTraian Băsescu s-a aflat la Madrid cu ocazia congresului Partidului Popular European, la care a încercat să convingă partenerii europeni că unirea României cu Moldova trebuie susținută, în condițiile expansiunii rusești din estul Europei.",
        "label": "Spania"
    },
    {
        "title": "Româncă găsită moartă într-un lac din Badajoz",
        "content": "Un român a fost arestat astăzi de Garda Civilă spaniolă după ce corpul unei tinere de 21 de ani a fost găsit, ieri, de un pescar, în preajma barajului Alange, din provincia Badajoz.\n\nAcesta a alertat autoritățile printr-un apel de urgență la 112 și corpul neînsuflețit a fost recuperat ulterior de un echipaj special de scafandri de la Garda Civilă (Grupo Especial de Actividades Subacuáticas – GEAS).\n\nCadavrul prezenta leziuni grave în zona craniului și o rană pe față. Nu au fost găsite documente de identitate, dar în mai puțin de 24 de ore autoritățile au reușit să o identifice pe tânăra decedată și să-l descopere pe suspectul principal.\n\nAgenți de la Garda Civilă l-au arestat la patru dimineața pe fostul partener al victimei, un român de 27 de ani din Aceuchal, care nu avea voie să se apropie de ea în baza unui ordin de protecție pe care femeia îl obținuse în instanță din 25 noiembrie 2015.\n\nCei doi aveau un copil împreună și urmau să-și dispute în instanță tutela acestuia și se pare că bărbatul amenințase că-i va lua copilul cu forța.\n\nAnchetatorii încearcă să afle acum tot parcursul acestei tragedii, iar judecătorul care conduce investigațiile a impus secretizarea anchetei.\n\nDacă ancheta confirmă faptul că tânăra a fost ucisă, acesta este al doilea caz de violență de gen care se încheie cu moartea unei românce în primele zile ale acestui an.",
        "label": "Spania"
    },
    {
        "title": "Unde sunt sectiile de votare in Spania pentru alegerile din 9 decembrie 2012",
        "content": "Aceasta este lista cu sectiile de vot din Spania unde se poate vota in data de 9 decembrie 2012 (orele 7:00 – 21:00). Pentru alegerile parlamentare din Romania prevazute pentru 9 decembrie 2012, in Spania, Ministerul Afacerilor de Externe va organiza un numar de 41 de sectii de votare. Se poate vota in Spania in urmatoarele sectii:\n\nAvda. de la Constitucion, no. 9 28850 Torrejon de Ardoz\n\n14. Cuenca Asociacion Hispano-Rumana de la Provincia de Cuenca Ziarul Romanul\n\n22. Consulatul General al Romaniei la Bilbao Pais Vasco Bilbao Sediul Consulatului General al Romaniei\n\n34. Consulatul Romaniei la Castellon de la Plana\n\nSediul Consulatului Romaniei Avda. Valencia s/n (esquina Rambla de la Viuda) 12006 Castellon de la Plana\n\n38. Alcazar de San Juan Centro Civico de Alcazar de San Juan\n\n40. Vice-consulatul Romaniei la Almeria Andalucia Almeria Sediul Vice-consulatului Romaniei Ctra. Huercal de Almeria, no. 46, 04009 Almeria (frente al estadio Juan Rojas)\n\nAvda. Curro Romero, no. 46, 04740 Roquetas de Mar (frente a la estacion de bus Roquetas)",
        "label": "Spania"
    },
    {
        "title": "Români morți din cauza alcoolului la Palencia",
        "content": "Locuitorii satului spaniol Villaluenga de la Vega au fost șocați azi-dimineață de descoperirea în plină stradă a celor două corpuri neînsuflețite.\n\nPersoanele decedate sunt doi cetățeni români, amândoi de 39 de ani, și corpurile lor nu prezentau leziuni sau semne de violență.\n\nCadavrele au fost găsite în fața casei în care victimele locuiau împreună cu alți doi compatrioți.\n\nAceștia erau colegi de muncă și s-au întors acasă azi-dimineață, în jurul orei 9, când i-au găsit morți.\n\nPrimele investigații arată că cei doi români ar fi consumat alcool toată ziua și că în jurul orei 22 s-ar fi luat la întrecere la băut.\n\nGarda Civilă exclude ipoteza unei intoxicări cu monoxid de carbon și se lucrează cu cea potrivit căreia cei doi români ar fi decedat din cauza comei etilice și hipotermiei sau după ce ar fi consumat un lichid încă necunoscut.\n\nCorpurile neînsuflețite ale românilor au fost ridicate de medicii legiști care urmează să stabilească circumstanțele morții.",
        "label": "Spania"
    },
    {
        "title": "Trei romani din Vigo jefuiesc o batrana de 80 de ani",
        "content": "Politia spaniola a arestat 3 cetateni romani care sunt acuzati ca au jefuit o batrana dupa ce aceasta iesise dintr-o banca din orasul Vigo si se indrepta spre casa. Dupa ce au supravegheat-o pe femeie atat in interiorul bancii cat si afara, cei trei au urmarit-o si i-au luat cu forta suma de 2100 de euro, bani pe care tocmai ii scosese din cont, informeaza ziarul local Faro de Vigo .\n\nUn localnic care a vazut scena a alertat o patrula a Politiei locale si le-a spus politistilor ca 4 barbati au jefuit o batrana, dupa care s-au dus intr-un parc din apropiere. Martorul le-a spus politistilor si cum aratau suspectii. Astfel, la scurt timp, politia a reusit sa-i prinda pe 3 dintre presupusii autori ai furtului cu violenta si au gasit asupra lor suma de 2100 de euro.\n\nFemeia le-a explicat politistilor tot ce s-a intamplat, cum a extras banii din cont si cum a fost atacata dupa aceea, in momentul in care intra in scara blocului. Initial, cei patru barbati au incercat sa-i distraga atentia in timp ce incercau sa-i sustraga punga de hartie in care se aflau banii. Femeia si-a dat seama si a incercat sa se opuna, insa forta celor 4 a fost covarsitoare.\n\nCei trei arestati sunt suspectati de a fi autori si ai altor furturi produse in piata din localitate si au fost prezentati judecatorului. Politia crede ca suspectii fac parte dintr-o retea de hoti de buzunare care actioneaza in regiune.\n\nIn ultimii ani, presa spaniola a relatat din ce in ce mai mult despre prezenta grupurilor de romani, adesea minori care nu pot fi arestati, care jefuiesc persoane la iesirea din banca sau la bancomatele.",
        "label": "Spania"
    },
    {
        "title": "DPRRP organizează a doua ediţie a programului „Diaspora Estival”",
        "content": "Ministerul Afacerilor Externe – Departamentul Politici pentru Relaţia cu Românii de Pretutindeni organizează, în perioada 17 – 24 august a.c., la Costineşti, jud. Constanţa, cea de-a doua ediţie a programului „Diaspora Estival”.\n\nEvenimentul, destinat exclusiv românilor din afara graniţelor ţării, are ca principal obiectiv organizarea unor ateliere de lucru, structurate pe următoarele domenii: Afirmarea identităţii culturale şi dreptul la educaţie; Integrare prin mass-media şi dialog intercultural; Rolul diasporei române în promovarea inovaţiei şi dezvoltării durabile în România; Integrare socială şi economică. O perspectivă a comunităţii româneşti; \n\n Ca element de noutate, în cadrul programului va fi introdus un seminar de formare în domeniul managementului de proiect, accesare fonduri europene, transfrontaliere, publice şi nerambursabile. \n\n Criterii de participare: să fie români de pretutindeni, în accepţiunea Legii 299/2007; să facă parte dintr-o asociaţie, fundaţie, organizaţie românească din străinătate, legal constituită; să dezvolte programe, proiecte sau acţiuni în sprijinul românilor de pretutindeni; să îşi poată asigura cheltuielile de transport din localitatea de reşedinţă, la locul desfăşurării evenimentului (Costineşti, jud. Constanţa).",
        "label": "Spania"
    },
    {
        "title": "Ambasadoarea Gabriela Dancău a fost retrasă de la Madrid",
        "content": "Fără să fie explicate motivele acestei decizii, Gabriela Dancău este rechemată la București odată cu aniversarea a 140 de ani de relații diplomatice dintre România și Spania.\n\nGabriela Dancău se afla la al doilea mandat de ambasador la Madrid, care se întrerupe chiar la un an, printr-un decret prezidențial neașteptat.\n\nPreședintele României, Klaus Iohannis, a semnat miercuri, 10 noiembrie 2021, rechemarea în țară a 5 diplomați, printre care și șefii misiunilor din Italia, Belarus, de pe lângă NATO șu Uniunea Europeană.\n\nAceasta este lista decretelor de rechemare semnate de președintele României, Klaus Iohannis.\n\nDecret privind rechemarea domnului Stelian Stoian din calitatea de ambasador extraordinar și plenipotențiar, șef al Delegației Permanente a României pe lângă NATO;\n\nDecret privind rechemarea doamnei Luminița Teodora Odobescu din calitatea de ambasador extraordinar și plenipotențiar, șef al Reprezentanței Permanente a României pe lângă Uniunea Europeană;\n\nDecret privind rechemarea domnului George Gabriel Bologan din calitatea de ambasador extraordinar și plenipotențiar al României în Republica Italiană, Republica Malta și Republica San Marino, cu reședința la Roma;\n\nDecret privind rechemarea doamnei Gabriela Dancău din calitatea de ambasador extraordinar și plenipotențiar al României în Regatul Spaniei;\n\nDecret privind rechemarea domnului Viorel Moşanu din calitatea de ambasador extraordinar și plenipotențiar al României în Republica Belarus.\n\nHaos și dezinformare la ambasada României de la Madrid, din nou!\n\nRomânii din Spania vor aștepta mult și bine până când Ambasada va obține dubla cetățenie",
        "label": "Spania"
    },
    {
        "title": "Tragedie evitată de o româncă la Madrid",
        "content": "Un spaniol în vârstă de 92 de ani a încercat să-și ucidă soția, de 90 de ani, în locuința din orașul Boadilla del Monte de lângă Madrid.\n\nTentativa de omor s-a produs miercuri, când bărbatul, pe nume Eugenio, tocmai împlinea vârsta de 92 de ani.\n\nDin motive necunoscute încă, acesta a încercat să-și stranguleze soția, Carmen, care are probleme serioase de vedere.\n\nNorocul bătrânei a fost că asistenta care are grijă de pereche, o româncă de 49 de ani, a auzit țipetele acesteia. Românca a intrat în camera celor doi bătrâni și l-a văzut pe Eugenio cu mână pe gâtul femeii, în timp ce o imobiliza cu celălalt braț.\n\nA intervenit imediat reușind să-l împingă pe bâtrân și să o salveze pe femeie, care începuse să dea semne că se asfixia.\n\nÎn timp ce o apăra de atacator, românca a sunat la Garda Civilă, care a trimis o patrulă la apartamentul bătrânilor din Boadilla del Monte și o ambulanță.\n\nAgenții l-au reținut pe bătrân și l-au prezentat judecătorului, care i-a impus să respecte o distanță de 500 de metri față de victimă și a fost internat într-un cămin de bătrâni sub supraveghere.",
        "label": "Spania"
    },
    {
        "title": "Patriarhul României vine la Madrid",
        "content": "Preafericitul Patriarh Daniel va veni la Madrid, în luna aprilie, când va prezida ceremonia de punere a pietrei de temelie la construcţia primei biserici ortodoxe româneşti din capitala Spaniei.\n\nPreotul paroh Teofil Moldovan a precizat printr-un comunicat adresat redacţiei noastre că evenimentul va avea loc în 18 aprilie pe parcela pe care se va construi viitoarea catedrală a românilor din Madrid. Părintele Teofil Moldovan este cel mai vechi preot ortodox şi slujeşte de foarte mulţi ani în cadrul Parohiei „ Prea Sfânta Fecioară Maria ” din Madrid, pe Calle Nicasio Gallego.\n\nPatriarhul Bisericii Ortodoxe Române Prea Fericitul Părinte Dr. Daniel Ciobotea, va oficia slujba de punere a pietrei de temelie pe parcela dobândită de către Parohia ” Prea Sfânta Fecioara Maria ” şi care se află între străzile Tubas, Trompetas și Trombones, din Districtul La Latina din Madrid. De asemenea, Patriarhul Bisericii Ortodoxe va vizita şi alte parohii ortodoxe din regiunea Madrid.",
        "label": "Spania"
    },
    {
        "title": "100.037 de romani vor vota la alegerile locale din Spania",
        "content": "Peste 100 de mii de cetateni romani s-au inscris in registrul electoral spaniol in cadrul campaniei de constituire a acestuia pentru alegerile locale din Spania din 22 mai. De la inceputul lunii decembrie, Oficiul Electoral ( Oficina Electoral ) a transmis peste 312 mii de scrisori cetatenilor romani, inregistrati ca rezidenti in Spania, solicitand acceptarea inscrierii in registrul electoral.\n\nIn acelasi timp, in cadrul acestei campanii adresate strainilor originari din tarile Uniunii Europene sau din tari extracomunitare cu care Spania are semnate acorduri de reciprocitate, a fost creata si posibilitatea de a se face inscrierea pe internet pe pagina web a Institutului National de Statistica.\n\nDe asemenea, in urma campaniilor de informare si de publicitate, derulate si de publicatia noastra, numarul romanilor care au ales sa voteze la viitoarele alegeri a crescut de la 80 de mii la 100 037.\n\nIn momentul de fata, romanii sunt al doilea colectiv de votanti straini din Spania, in urma britanicilor, care ajung la 101 498. Dupa romani urmeaza germanii (46 658), italienii (39 658), francezii (32 714) si cea mai numeroasa comunitate de straini extracomunitari cu drept de vot este cea a ecuadorienilor (25 460). Bulgarii se afla pe locul 8 in acest clasament cu 18 164 de alegatori.\n\nPe regiuni, Madridul este prima comunitate autonoma in care romanii au decis sa se inscrie la alegerile locale, iar in 22 mai vor putea sa voteze 24 089 de romani. Provinciile in care au existat inscrieri semnificative sunt aproape in toate comunitatile autonome. A doua regiune ca numar de romani cu drept de vot este Castellon cu 11 278, urmata de Valencia cu 5 302, Zaragoza cu 4 474, Alicante 4 267 si Toledo cu 3 464.\n\nLa inceputul lunii aprilie, in cadrul consultarii publice a registrului electoral va exista posibilitatea de a corecta acele date de inscriere care contin erori si in anumite conditii se vor putea face noi inscrieri.\n\nProvinciile in care numarul romanilor cu drept de vot este semnificativ",
        "label": "Spania"
    },
    {
        "title": "Manifestatie impotriva romanilor in regiunea Burgos",
        "content": "Locuitorii unui sat din Burgos au protestat impotriva comportamentului necivic al unui grup de romani, care au ajuns sa fie cunoscuti in localitatea Belorado pentru numeroasele certuri si scandaluri provocate.\n\nPicatura care a umplut paharul a fost un scandal violent petrecut in noaptea de 3 iulie, in care s-au batut mai multi romani si spanioli, iar doi tineri spanioli au fost raniti cu arma alba.\n\nIn urma acestui fapt, locuitorii din Belorado au convocat prin retelele sociale o manifestatie in dupa-amiaza urmatoare si aproximativ 500 de persoane au scandat lozinci la adresa romanilor agresivi si au marsaluit pana la casa unuia dintre presupusii agresori.\n\nIn Belorado traiesc 300 de straini dintre care 220 sunt romani si presa locala remarca faptul ca majoritatea traiesc in pace si armonie cu ceilalti locuitori, insa un grup este cunoscut pentru lipsa de civism si pentru agresivitate.",
        "label": "Spania"
    },
    {
        "title": "Record de angajări în rândul românilor din Spania",
        "content": "Numărul muncitorilor străini din Spania a crescut pentru a doua lună consecutiv, după ce 37 de mii de imigranți au fost înregistrați în calitate de contribuabili la fondul Asigurărilor Sociale.\n\nRomânii care au un job legal în Spania au ajuns la 332.953 și înregistrează o creștere de 15.000 de noi contracte încheiate față de luna martie 2017.\n\nÎn clasamentul contibuabililor străini, compatrioții noștri sunt în continuare pe primul loc și reprezintă aproape jumătate din numărul cetățenilor europeni angajați în Spania.\n\nMuncitorii care provin din Maroc beneficiază de 239.000 de contracte de muncă, iar italienii ocupă al treilea loc în lista contribuabililor străini cu 101.000 de angajări.\n\nRomânii din Spania lucrează ca angajați în diverse domenii ale economiei (197.838), iar în domeniul casnic sunt cei mai numeroși străini (36.929).\n\nAgricultura este un alt domeniu în care românii din Spania au reușit să-și găsească de muncă pe timp de criză și reprezintă a doua naționalitate după cea marocană, cu 61.348 de contracte legale.\n\nNumărul întreprinzătorilor români din Spania continuă să fie depășit doar de comunitatea chineză și contractele în regim „autónomo” ajung la 36.693.\n\nDatele sunt pozitive pentru toți străinii care se bucură de o creștere de 7 % a numărului de angajări în ultimul an.\n\nDe cealaltă parte se numără 43.652 de cetățeni români care nu au un loc de muncă în Spania, dar care sunt cei mai numeroși beneficiari străini ai ajutorului de șomaj acordat de administrația spaniolă.",
        "label": "Spania"
    },
    {
        "title": "Români exploatați pe plantație în Țara Bascilor la cules de ardei",
        "content": "Doi români din provincia Guipuzcoa au fost reținuți de poliția spaniolă pentru că exploatau mai mulți compatrioți prin muncă, pe care îi cazaseră într-o baracă pe câmp.\n\n\n\n Operațiunea poliției s-a desfășurat în apropierea localității Usurbil, din nordul Spaniei, unde au fost găsiți șase români care erau puși să muncească la cules de ardei pe o plantație. \n\n Arestările s-au produs în 6 octombrie și au fost precedate de o intervenție similară în luna septembrie, când au fost reținuți alți doi „angajatori” români. \n\n Anchetatorii au descoperit că muncitorii au fost aduși din România cu promisiuni false privind obținerea unor beneficii pe baza unui contract de muncă, dar la sosire li se confiscau documentele și erau obligați să trăiască într-o baracă din apropierea plantației. \n\n Baraca nu era dotată pentru a fi locuită în mod obișnuit și nu avea curent și nici apă. \n\n Victimele patronilor români erau obligate să muncească în fiecare zi și nu aveau contract de muncă. \n\n După intervenția poliției, cei doi angajatori români au fost arestați pentru infracțiuni de constrângere și încălcare a drepturilor muncitorilor.",
        "label": "Spania"
    },
    {
        "title": "Haos și dezinformare la ambasada României de la Madrid... din nou!",
        "content": "Mii de români sunt dezorientați total de noua postare de pe pagina oficială de Facebook a Ambasadei României de la Madrid.\n\nActualizarea cerințelor sanitare pentru cei care sosesc din București și județul Ilfov a provocat o nouă criză de comunicare, sub comanda ambasadoarei Gabriela Dancău.\n\nDiplomații români de la Madrid, conduși de fostul consul general la Lyon, dovedesc din nou că nu cunosc nici spaniola și nici sursele oficiale de informare. Criza „traducătorului” din Grecia care a provocat haos la graniță se repetă acum la Madrid.\n\nDin această cauză, angajații Ambasadei de la Madrid au provocat un adevărat tsunami de comentarii negative de la românii care nu înțeleg câteva lucruri extrem de importante din „comunicatul” ambasadei, plin de emoticoane.\n\nNimeni nu înțelege următoarele lucruri despre noile cerințe de calătorie pe ruta România – Spania:\n• dacă cei nevaccinați se pot prezenta în Spania cu un test de antigeni sau doar cu PCR,\n• dacă noile cerințe sunt valabile pentru cei care locuiesc în București – Ilfov sau pentru cei care sosesc din această zonă, având în vedere că principalul aeroport Otopeni este în Ilfov,\n• nu se înțelege ce limite de vârstă se aplică pentru minori care trebuie testați sau nu.\n\nSute de oameni întreabă aceste lucruri pe pagina de Facebook a Ambasadei de la Madrid, care preferă să folosească acest canal de comunicare, în mod exclusiv.\n\nPersoane neautorizate sunt lăsate să răspundă în numele Ambasadei\n\nDupă cum știm cu toții, misiunea diplomatică a României la Madrid nu comunică public decât prin Facebook, o rețea socială a unei companii private, unde poate controla informațiile care ies din instituție.\n\nProblema principală este că în loc să informeze eficient, Ambasada României de la Madrid, care nu are nicio comunicare cu presa din Spania, postează din când în când o informație și uită să mai răspundă cetățenilor.\n\nUna din postările despre Covid-19 are 15 mii de comentarii, la care răspund alți cetățeni, neautorizați și care, adesea, îi dezinformează pe români chiar prin intermediul paginii de Facebook a unei instituții publice.\n\nAngajații Ambasadei de la Madrid permit astfel românilor să se lămurească „între ei”, deși asta nu face decât să provoace un adevărat val de nemulțumire din partea cetățenilor care cer o informare oficială.\n\nAtunci când catadicsesc să răspundă la vreo întrebare, reprezentanții ambasadei o fac pe un ton agresiv și umilitor. În unele cazuri chiar îi iau la rost pe români cu întrebări de genul: „Nu vedeți că scrie acolo?”.\n\nMai mult, angajații Ambasadei care gestionează singurul canal oficial de comunicare nu le spun cetățenilor că Spania acceptă și testul de antigeni, care costă mai puțin decât testul PCR.\n\nCa de fiecare dată când se actualizează datele sanitare, Ambasada României de la Madrid provoacă un haos de nedescris în rândul românilor. \n\n Acum, însă se vede că nici limba spaniolă nu se mai cere la MAE.\n\nPagina de Facebook a Ambasadei precizează ÎN MOD ERONAT că noile cerințe de prezentare a certificatului sanitar li se aplică doar celor care locuiesc în București și județul Ilfov. Majoritatea românilor care se îndreaptă spre Spania trebuie să treacă pe la Otopeni, adică în Ilfov.\n\nDe aceea, numeroși cetățeni cer explicații precise de la Ambasadă cu privire la acest aspect și nu primesc niciun răspuns sau dacă li se răspunde primesc informația greșită că dacă nu au domiciliul în aceste zone, pot trece fără certificat sanitar, care implică vaccinarea, vindecarea sau testarea negativă.\n\nAmbasada României în Spania traduce cuvântul „procedentes” prin „proveniență” în sensul de rezidență, când dicționarul spaniol spune clar că „proceder” înseamnă să vii de unde, atunci când este legat de o deplasare. Mai mult, normele spaniole se referă clar la „pasageri”.\n\nExplicația corectă vine tot în instrucțiunile publicate de Ministerul Sănătății din Spania , pe care Ambasada nu le citește, în mod evident.\n\nAcesta este comunicatul ambasadei publicat pe pagina de Facebook",
        "label": "Spania"
    },
    {
        "title": "Româncă ucisă de inundațiile din Málaga",
        "content": "O tânără de 27 de ani a decedat astăzi în subsolul unei clădiri din Estepona, după ce apele au blocat toate ieșirile.\n\nFemeia se afla în interiorul unui club de noapte din apropiere de Estepona și a sunat la 112 ca să ceară ajutor.\n\nDupă ce au ajuns la fața locului, pompierii au spart ușa dar nu au mai putut să o salveze pe tânără care decedase.\n\nVictima a încercat să câștige timp, urcându-se pe bar, dar viitura a umplut toată încăperea.\n\nPoliția a deschis o anchetă pentru identificarea circumstanțelor în care s-a produs decesul româncei.\n\nÎntr-un interval de 10 ore, la Málaga au căzut 150 de litri de precipitatii pe metru patrat, iar inundatiile au provocat numeroase daune în zona de vest a Coastei del Sol, în zona Valle del Guadalhorce și în orașul Málaga.",
        "label": "Spania"
    },
    {
        "title": "Roman calcat de doua masini la Madrid",
        "content": "Un tanar de nationalitate romana a murit duminica seara dupa ce a fost lovit de doua masini pe autostrada M-50, in apropierea Madridului. Accidentul s-a petrecut pe soseaua de centura M-50, in zona iesirii spre A-3 Valencia.\n\nTanarul de 21 de ani a incercat sa traverseze autostrada la kilometrul 31 si a fost lovit succesiv de doua masini, dupa cum informeaza Serviciul de Urgenta de la Madrid. Primul autoturism l-a acrosat cu oglinda retrovizoare, iar al doilea nu l-a putut evita.\n\nMedicii de la Serviciul de Urgenta SAMUR au incercat sa-l reanimeze pe tanar care era in stop cardio-respirator si suferise mai multe traumatisme, insa la scurt timp acesta a decedat. Psihologii de la SAMUR au oferit asistenta si celor doi soferi care conduceau masinile implicate in accident si care au suferit o criza nervoasa.",
        "label": "Spania"
    },
    {
        "title": "Unii alegători din Spania merg de două ori la secția de votare",
        "content": "Cele 53 de secții de votare au fost deschise la ora 7:00 și românii pot vota până la ora locală 21:00.\n\nMulți dintre cei care se prezintă la urne nu știu ce documente trebuie să aibă asupra lor pentru a-și putea exercita dreptul de vot.\n\nPentru că nu au asupra lor niciun document spaniol de identitate, mulți români trebuie să fac de două ori drumul până la secție.\n\nRomânii din Alcalá de Henares, Coslada și Zaragoza au fost cei mai harnici în primele ore ale zilei de astăzi, când se votează pentru viitorul Parlament, mai precis pentru doi senatori și patru deputați care vor reprezenta diaspora în legislativ.\n\nÎn schimb, la secțiile din sudul Spaniei, prezența este foarte slabă. Până la ora 11, aproximativ 2500 de persoane au votat în cele 53 de secții. Cea mai mică participare este la Almendralejo, în Extremadura, unde nu a votat nimeni până la ora 11:30.\n\nRomânii din Spania pot vota cu buletinul, cartea de identitate sau pașaportul, însoțite de un document care să dovedească rezidența în străinătate.\n\nAceste acte pot fi: certificatul de înregistrare ca cetățean al Uniunii Europene NIE, înregistrarea în Registrul municipal, permis de conducere spaniol, carnet de sănătate spaniol, carnet de elev/student eliberat de o instituție de învățământ din Spania.\n\nSunt acceptate și alte documente care conțin numărul de identificare străin în Spania, precum cartea de muncă, certificatul de căutare a unui loc de muncă sau dovada înscrierii la asigurările sociale.\n\nPentru prima dată, identitatea alegătorilor este verificată cu ajutorul unor scanere conectate la tabletele speciale repartizate la secțiile de votare, atât în țară, cât și în străinătate. Prin acest sistem, se evită votul dublu.\n\nConform Institutului spaniol de Statistică, numărul românilor din Spania înregistrați la primării este 715.000, iar cel al cetățenilor cu drept de vot se apropie de 550.000.",
        "label": "Spania"
    },
    {
        "title": "12 mii de romani au votat in Spania in primele ore",
        "content": "Romanii au votat pana la ora 10 de 6 ori mai mult decat la scrutinul din 2 noiembrie. Turul al doilea al alegerilor prezidentiale este marcat de o participare masiva a romanilor din Spania, care au format cozi la sectiile de votare inca dinaintea deschiderii urnelor.\n\nPrimele date privind participarea ne indica faptul ca se stabileste un nou record. 11872 de romani au votat la cele 38 de sectii din Spania pana la ora locala 10, fata de 1988 cati au votat la primul tur din 2 noiembrie.\n\nCele mai aglomerate secții pana la ora 10 sunt:\n\nLa aceste sectii timpul de asteptare oscileaza intre 45 de minute si 1 ora si jumatate. Exista insa cozi lungi de sute de metri sectii in orasele in care traiesc foarte multi romani. Mai multi angajati ai Ambasadei incearca sa ofere informatii alegatorilor si ii ajuta sa isi completeze declaratiile pe proprie raspundere, care pot fi completate dinainte, dar trebuie semnate in fata membrilor comisiei electorale.\n\nVotul poate fi exprimat astazi la cele 38 de sectii pana la ora locala 21.\n\nAdresele celor 38 de sectii de votare din Spania",
        "label": "Spania"
    },
    {
        "title": "VIDEO: Proxeneți români luați pe sus de poliția spaniolă",
        "content": "Cel puțin 6 românce au fost exploatate cu o cruzime de nedescris de o grupare de proxeneți, care a ajuns să stăpânească prostituția pe una din străzile din centrul Madridului.\n\nTinerele erau obligate să se îmbrace provocator și să-și vândă corpul cel puțin 15 ore pe zi, pe una din cele mai circulate străzi din centrul Madridului.\n\nTrebuiau să întrețină relații sexuale fără protecție și nu aveau voie să aibă pauze, iar proxeneții le obligau să-și vopsească părul, ca să fie mai atrăgătoare.\n\nFemeile fuseseră aduse din România cu promisiunea unui loc de muncă în restaurante din Spania, dar la sosire erau obligate să se prostitueze și proxeneții le țineau în condiții insalubre și îngrămădite în apartamente din Madrid.\n\nȘeful grupării le teroriza pe victimele care sufereau agresiuni sexuale și erau controlate pas cu pas de membrii rețelei. În cazurile în care erau identificate de poliția spaniolă pe stradă, femeile trebuiau să spună că practicau prostituția în mod voluntar.\n\nProxeneții aveau grijă ca femeile să nu încalce regulile impuse de ei și le impuneau un set de norme foarte stricte. Trebuiau să anunțe telefonic câți bani au încasat după fiecare client, cu care aveau voie să petreacă maximum 15 minute și dacă depășeau această limită erau amendate.\n\nDe asemenea, româncele erau obligate să se supună unor percheziții corporale, ca să nu ascundă banii primiți în plus de la clienți.\n\nBeneficiile grupării care controla prostituția pe Calle Montera, stradă din centrul capitalei spaniole, erau trimise în România cu o firmă de pachete. Nu se știe câți bani au câștigat proxeneții din exploatarea tinerelor românce, dar aceștia erau introduși în sistemul legal prin achiziția de imobile în România.\n\nÎn colaborare cu poliția română, agenții spanioli au arestat 5 proxeneți la Madrid, unde au descins în forță în apartamentul folosit de organizația compusă în totalitate din cetățeni români.",
        "label": "Spania"
    },
    {
        "title": "152.000 de buletine de vot pentru romanii din Spania",
        "content": "Ministerul Afacerilor Externe a reusit sa pregateasca intr-un timp record 46 de sectii de votare pentru referendumul din 29 iulie. Pentru formarea comisiilor electorale au fost solicitati aproape toti membrii personalului institutiilor diplomatice din Spania, iar promptitudinea autoritatilor locale spaniole a fost decisiva pentru pregatirea la timp a sectiilor.\n\nReprezentanti din conducerea Ambasadei au prezentat astazi in cadrul unui briefing de presa cum va fi organizat referendumul privind suspendarea presedintelui Romaniei.\n\nToate sectiile anuntate au fost verificate deja de presedintii comisiilor electorale si au fost pregatite pentru scrutinul de duminica, 29 iulie, dupa cum a oferit asigurari Ambasada de la Madrid.\n\nIn majoritatea localitatilor spaniole in care vor fi sectii de votare a fost necesar sprijinul autoritatilor locale spaniole. Primarii au fost foarte deschisi la solicitarea ambasadei si aproape toate sediile oferite in mare parte sunt case de cultura sau sali de sport si au fost oferite gratuit. In putine locuri a fost nevoie sa se plateasca o chirie pentru organizarea referendumului.\n\nConducerea Ambasadei a mai explicat ca infiintarea sectiilor de votare s-a facut pe baza alegerilor organizate in anii trecuti si in regiunile in care existau comunitati importante de romani. La referendumul de duminica din Spania vor exista 8 sectii in plus fata de alegerile din 2009, cand au votat aproximativ 36 de mii de romani.\n\nCele mai multe sectii de vot se afla in regiunea Madridului, in numar de 15. Potrivit Ambasadei Romaniei la Madrid, au fost primite aproximativ 152 de mii de buletine de vot.\n\nConsulta aici lista cu sectiile de votare din Spania",
        "label": "Spania"
    },
    {
        "title": "LISTA COMPLETA: Adresele sectiilor de votare din strainatate la referendumul de suspendare din 29 iulie",
        "content": "Sectii de votare la referendum in strainatate. Adresele sectiilor de votare organizate in cadrul misiunilor diplomatice si oficiilor consulare din cadrul serviciului exterior al MAE pentru referendumul de suspendare a presedintelui Romaniei in 29 iulie.\n\nRIO DE JANEIRO Consulatul General al Romaniei Rua Cosme Velho, no.526, Bairro Laranjeiras, CEP 22241-090, Rio de Janeiro, Brasil\n\nLARNACA Ambasada Romaniei House of Arts&Letters Strada Kalogreon, nr.4, intersectie cu str. Makaroui, 6017, Larnaca (vis-a-vis de Sectia de politie din Larnaca, deasupra Restaurantului Marzano)\n\nGENEVA Misiunea Permanenta a Romaniei pe langa ONU si alte Org.Int. 6 Chemin de la Perriere, 1223 Cologny-Geneve\n\nBREST Ambasada Romaniei Consulatul Onorific al Romaniei la Brest: 1 rue de l’Harteloire, 29200 Brest\n\nBORDEAUX Ambasada Romaniei Hotel Ibis Styles Bordeaux Saint Jean – Salon Medoc: 68-78 rue de Tauzia 33800 Bordeaux (acces direct prin 30 rue de Saget);\n\nVENEZIA Institutul Roman de Cultura si Cercetare Umanistica de la Venetia Palazzo Correr-Campo Santa Fosca Cannaregio 2214-30121 Venezia (Sala Parter Institutul Cultural Roman – Venetia)\n\nKIELCE Consulatul General Onorific al Romaniei la Kielce Al. Solidarnosci 36, 25-323 Kielce\n\nIALOVENI Ambasada Romaniei Casa de Cultura, str. Al. cel Bun nr. 89\n\nBARCELONA Consulatul General al Romaniei Calle San Juan de la Salle no.35 bis, 08022 Barcelona\n\nCASTELLON Consulatul Romaniei Avenida Valencia s/n. esquina Rambla de la Viuda, 12006 Catellon de la Plana\n\nCASTELLON 2 Consulatul Romaniei Avenida Valencia s/n, esquina Rambla de la Viuda – 12006 Castellon de la Plana\n\nROQUETAS DE MAR Consulatul Romaniei Centro de Servicios Sociales – Avenida Curro Romero, nr. 46, Roquetas de Mar (vis-a-vis de Autogara Roquetas).\n\nTARRAGONA Consulatul General al Romaniei – BARCELONA Palau Municipal de Tarragona, Pati del Rei Jaume I, Piata de la Font nr. 1, 43003\n\nONDA Consulatul Romaniei – CATELLON DE LA PLANA Centre d’Ocupacio i Cultura de Onda, Calle Balmes no2\n\nVALENCIA Consulatul Romaniei – CATELLON DE LA PLANA Paseo de la Petxina, nr. 42, 46008, Valencia (Complejo Deportiva – Cultural Municipal)\n\nALCAZAR DE SAN JUAN Consulatul Romaniei – CIUDAD REAL Centro Civico de Alcazar de San Juan, Plaza de Espana, s/n, 13600-Alcazar de San Juan\n\nCUENCA Ambasada Romaniei Asociacion Hispano Rumana de la Provincia de Cuenca, C/ Pedro Almodovar, s/n, 16002\n\nCOSLADA Ambasada Romaniei Ayuntamiento de Coslada; Avda de la Constitucion, no. 47, 28821\n\nTORREJON DE ARDOZ Ambasada Romaniei Colegio El Buen Gobernador, Avda. de la Constitucion, no. 9\n\nFUENLABRADA Ambasada Romaniei Ayuntamiento de Fuenlabrada, Plaza de la Constitucion, no.1, entrada principal, 28943\n\nHUELVA Consulatul General al Romaniei – SEVILLA Centro Social La Orden, Calle San Bartolome de la Torre s/n\n\nLEPE Consulatul General al Romaniei – SEVILLA AV.de Huelva s/n Pabelon municipal de Deportes , Centro de Mayores, Santa Maria la Bella\n\nPALOS DE LA FRONTERA Consulatul General al Romaniei – SEVILLA Plaza de Toros, s/n, Salon multifuncional , Recinto Ferial\n\nCARTAYA Consulatul General al Romaniei – SEVILLA Edidficio de Formacion , Avenida de la Profesionalidad, s/n, cp: 21450",
        "label": "Spania"
    },
    {
        "title": "Trei români răniți în atentatul de la Barcelona",
        "content": "Trei cetățeni români s-au numărat printre răniții înregistrați după atentatul terorist, organizat de ISIS, în centrul orașului Barcelona. \n\n\n\nDoi dintre ei au fost externați, iar al treilea a fost internat intr-un spital din Barcelona după ce a suferit mai multe fracturi în urma atentatului de pe bulevardul Las Ramblas.\n\nAtacul terorist s-a produs la ora locală 17 când o duba de culoare albă a pătruns pe zona pietonala de pe bulevard si a secerat pe toată lumea.\n\nDupa un traseu în zig-zag de 600 de metri, duba s-a ciocnit cu un chioșc de suveniruri si a fost abandonată de unul dintre suspecți care nu ar fi strigat nimic in acel moment.\n\nCel puțin unul dintre atacatori a fost văzut de martori in timp ce se ascundea intr-un fast food, in timp de zeci de oameni care se aflau pe strada căutau refugiu in magazinele din zona.\n\nAgenții poliției catalane au înconjurat zona împreuna cu celelalte forțe de securitate si i-au urmărit pe suspecți.\n\nGuvernul catalan a confirmat ca au fost arestate doua persoane suspecte si o a treia a fost împușcată intr-o încleștare cu poliția.\n\nBilanțul victimelor ajungea înainte de miezul nopții la:\n\nMinisterul Afacerilor Externe al României transmite că cetățenii români afectaţi pot solicita asistenţă consulară la numărul de telefon al Consulatului General al României la Barcelona: +34 934 181 535; +34 934 344 223, apelurile fiind redirecționate către Centrul de Contact și Suport al Cetăţenilor Români din Străinătate (CCSCRS) şi preluate de către operatorii Call Center în regim de permanență sau la numărul de urgenţă al oficiului consular din Barcelona +34 661 547 853, respectiv al misiunii diplomatice din Madrid +34 649 656 032. \n\n Consulatul General al României la Barcelona monitorizează cu prioritate situaţia şi menţine legătura cu autoritățile locale.\n\nGuvernul catalan a anunțat 3 zile de doliu și orașele din împrejurimi au suspendat sărbătorile programate pentru aceste zile.",
        "label": "Spania"
    },
    {
        "title": "Nou-născut salvat din container datorită unor români la Valencia",
        "content": "Trei agenți ai poliției regionale din Valencia au scos un nou-născut dintr-un container de gunoi din localitate după ce au fost alertați de o pereche de cetățeni români.\n\nBebelușul avea încă o porțiune a cordonului ombilical, după cum au informat responsabili de la Serviciul de Urgență din Comunitatea Valenciana, și a fost dus imediat la spitalul La Fe din Valencia.\n\nSalvarea s-a produs la scurt timp după ce doi români, care se aflau în preajma unui container de gunoi, au auzit plânsete de copil și au sunat imediat la 112.\n\n„Am venit în grabă și adevărul este că nu ne așteptam să găsim un copil nou-născut, ci cu totul altceva. Am văzut la fund o geantă roșie, pe care am scos-o cu grijă și după ce ne-am uitat am văzut că era un bebeluș care se mișca”, relatează, potrivit 20 Minutos, unul dintre polițiștii care au participat la acțiune.\n\nDouă motociclete ale poliției au deschis drumul mașinii care a dus copilașul la Urgența Spitalului La Fe, în doar 4 minute.\n\nDupă ce a primit primele îngrijiri, medicii au transmis că nou-născutul se afla acum in afara oricărui pericol.",
        "label": "Spania"
    },
    {
        "title": "Romani adusi ilegal la munca in Spania de o firma de internediere",
        "content": "Politia spaniola a destructurat recent o retea de trafic de persoane care se ocupa cu racolarea de muncitori in Romania, carora li se promitea accesul la un loc de munca in agricultura si care ajungeau sa fie exploatati si cazati in situatii mizerabile.\n\nInvestigatiile Politiei si cele ale Inspectiei Muncii din Ciudad Real au descoperit ca 30 de muncitori locuiau in conditii insalubre intr-o hala dintr-o localitate din regiunea Castilla La Mancha, dupa ce vecinii au denuntat situatia. Potrivit autoritatilor, romanii fusesera adusi din Romania prin intermediul unei firme de ocupare a fortei de munca care ii predase ulterior unei firme din Valencia si alteia din Valdepenas.\n\nAutoritatile au retinut trei persoane de nationalitate romana, reprezentanti ai unei firme de ocupare a fortei de munca din Romania, pentru incalcarea drepturilor muncitorilor.\n\nCei trei retinuti aveau 30 de persoane cazate intr-un depozit si le puneau sa lucreze pe plantatii din apropierea localitatilor Cinco Casas si Villarta de San Juan, din provincia Ciudad Real.\n\nPotrivit autoritatilor, cei trei retinuti sunt o pereche, reprezentanti in Spania ai unei firme romanesti si soferul unei furgonete cu care erau transportati muncitorii.\n\nAlte patru persoane care lucrau pe plantatii au fost arestate pentru ca aveau reclamatii judiciare pe numele lor.",
        "label": "Spania"
    },
    {
        "title": "Românii din Madrid – străinii care trimit cei mai mulţi bani acasă",
        "content": "* Transferuri de 325 de milioane de euro în pofida crizei *\n\nRomânia se află pe primul loc în clasamentul ţărilor receptoare de bani de la imigranţii din regiunea Madridului. Românii din capitală şi din împrejurimi au trimis acasă, în 2008, 325 de milioane de euro, potrivit studiului „ Trimiteri de bani ”, realizat recent de guvernul regional al Madridului, în colaborare cu o firmă de profil – Remesas.org. Potrivit studiului, în 2008, străinii din Madrid au trimis aproape 2 miliarde de euro în ţările de origine. Aproape 70% dintre imigranti au trimis bani acasă şi banii trimişi au permis întreţinerea a aproximativ 1,4 milioane de persoane.\n\nStudiul „ Trimiteri de bani ” a fost realizat pentru al treilea an consecutiv, în colaborare cu vizitatorii paginii de internet Remesas.org şi a fost prezentat la Centrul Hispano – Paraguayan din Madrid, de către Javier Fernandéz Lasquetty, ministrul regional de Imigraţie şi Cooperare din cadrul guvernului regional al Madridului.\n\nO altă informaţie desprinsă din studiul realizat anual în ultimii 3 ani este că regiunea Madrid oferă cele mai mici preţuri pentru transferurile de bani din Europa, cu un procent mediu de 7,8%, în timp ce costul transferurilor în Germania este de 13,1%, în Marea Britanie de 11,2%, în Franţa de 11%, în Italia de 10,8%, iar Spania de 8%. Potrivit studiului dat publicităţii, imigranţii au economisit 4 milioane de euro datorită concurenţei care există la nivelul regiunii Madrid, între companiile de transfer de bani.\n\nDatele studiului arată o micşorare a trimiterilor de bani cu 4 la sută faţă de anul 2007, an în care imigranţii au trimis peste 2 miliarde de euro. Totuşi, valoarea trimisă în 2008 este mai mare decât sumele trimise in 2006. \n\n\n\nStudiul a fost realizat pornind de la 607 de interviuri cu imigranţi de peste 18 ani, cu o perioadă de minim un an de rezidenţă în Spania şi duce la concluzia că Madridul este a opta zonă din lume din care se transferă bani, după şapte state americane California, Texas, New York, Florida, Illinois, New Jersey şi Georgia.\n\nDatele studiului arata impactul economic al trimiterilor de bani în ţările receptoare: Ecuadorul – peste 1 la sută din PIB, Bolivia – aproape 2 la sută din PIB şi Paraguay – 0,8 la sută. România, cu 325 de milioane de euro, este prima dintre cele 10 ţări receptoare, într-un clasament în care Polonia este pe ultimul loc.\n\nStudiul mai arată că în 2008, românii din regiunea Madridului au trimis cu 22 de milioane de euro mai mult decât în 2007, adică 7,6 la sută şi 157 de milioane de euro mai mult decât în 2006, ceea ce înseamnă 93 de procente mai mult. \n\n\n\nPe de altă parte, Ecuadorul, care a fost în 2007 prima ţară receptoare de bani de la imigranţii din Madrid, a căzut pe locul doi, cu o diferenţă de numai 2 milioane de euro faţă de România. Scăderea în procente este de 22,7 faţă de anul 2007.\n\nColumbia înregistrează o scădere cu 27 de procente, în schimb Bolivia, Paraguay, Bulgaria şi Polonia o creştere de unu până la patru procente. \n\n\n\nPentru prima dată, raportul guvernului regional Madrid cuprinde date despre China, imigranţii chinezi trimiţând acasă, potrivit datelor studiului, 138,7 milioane de euro, situând astfel China pe locul patru, după România, Ecuador şi Bolivia.\n\nÎn ceea ce priveşte numărul imigranţilor care au trimis bani acasă în 2008, raportul arată că 67 la sută dintre cei peste 1 milion care trăiesc în zonă au făcut acest lucru, adica 11 la sută mai puţin decât în 2007. \n\n\n\nStudiul arată că frecvenţa trimiterilor de bani s-a micşorat, pentru că dacă în 2007 se făceau 9 trimiteri pe an, în 2008, media a coborât la 8,5. Cantitatea variază între 374 de euro în 2007 şi 397 de euro în 2008.\n\nPotrivit datelor studiului, aproximativ 1,4 milioane de persoane din ţările destinatare au beneficiat de banii trimişi de rudele din Madrid, persoane care şi-au îmbunătăţit substanţial condiţiile de viaţă cu ajutorul acestor bani. Pentru fiecare trimitere de bani, exista 3 beneficiari, iar 54 la sută din banii trimişi se consumă pentru mâncare, 30 la sută pentru sănătate şi 27 la sută pentru educaţie.",
        "label": "Spania"
    },
    {
        "title": "Victorie prin greva foamei la Madrid",
        "content": "Românul care a petrecut 20 de zile în greva foamei în fata sediului firmei OBRUM, de la care acesta trebuia sa încaseze cecuri de 700 de mii de euro, a reusit sa recupereze aproape toti banii. Catalin Damian, patron al firmei de constructii Romtectabi S.L., a reusit sa-i convinga pe cei care aveau sa plateasca facturi catre OBRUM, sa-i plateasca lui direct lucrarile executate. Astfel, promotorii au platit firmei românului 95% din datoria acumulata si pe care OBRUM nu dorea sa o plateasca.\n\nPrintr-un comunicat emis de firma sa, Catalin Damian a anuntat ca „în 26 ianuarie, promotorii din Alcorcon au platit 95% din datorie, aproximativ 660.000 de euro. În aceste conditii întrerupem greva foamei”. Înca din 6 ianuarie, Damian Catalin, Julián Martín si 8 muncitori au protestat în greva foamei, zi si noapte, la portile firmei OBRUM. În doua rânduri, muncitorii de la firma lui Damian, aproximativ 200 dintre care 150 sunt români, au protestat în fata firmei datoare. dar si în preajma Congresului spaniol unde, împreuna cu multi antreprenori spanioli au înaintat un memoriu parlamentului spaniol pentru introducerea de masuri de protectie în cazul neplatilor din constructii. Un al treilea protest a avut loc cu putine zile înainte de recuperarea banilor, când zeci de antreprenori spanioli au venit din toata Spania sa-l sustina pe român în fata firmei datoare. Împreuna cu reprezentanti ai antreprenorilor afectati de neplata cecurilor la termen, Catalin Damian a mers în audienta la diferiti politicieni din Madrid, dar si la conducerea Congresului, unde a prezentat solicitarea de a se modifica legislatia în cazul rai-platnicilor pentru garantarea acestor cecuri care uneori se încaseaza si dupa 6 luni de la terminarea lucrarii.",
        "label": "Spania"
    },
    {
        "title": "Românii din Madrid, denigrați pe un site al primăriei",
        "content": "Administrația locală din capitala Spaniei găzduiește comentarii jignitoare la adresa românilor pe un site destinat dezbaterilor publice.\n\nUn cetățean solicită primăriei Madrid să instaureze un regim de „ expulzare rapidă a delincvenților și a celor care ocupă locuințe ilegal ”, iar în textul propunerii sale face referire la „străinii români”, pe care îi asociază cu „ delincvenții și imigranții periculoși ”.\n\nCu toate că propunerea nu este decât o frază în care se cere expulzarea străinilor din locuințele ocupate ilegal și acordarea lor „ șomerilor spanioli, muncitori, oameni cinstiți ”, textul este vizibil pe pagina primăriei din 17 ianuarie 2017.\n\nÎn această perioadă a primit peste 2000 de voturi și trebuie să ajungă la 27.000 ca să poată fi luată în discuție de guvernul local.\n\nPe deasupra, propunerea este comentată și de alți vizitatori și până acum nici unul nu a denunțat conținutul xenofob, cu toate că pagina web a primăriei Madrid condamnă atacurile de acest tip în secțiunea dedicată condițiilor de utilizare a acesteia.\n\nDescoperirea a fost făcută de o cititoare a publicației Românul care ne-a transmis pe email nemulțumirea sa față de această situație.\n\n„ E normal să fim insultați, discriminați și nimeni să nu ia măsuri? Cum poate primăria (n.n. Madrid) să permită ca oricine să scrie ce are chef pe o pagină oficială? Lor le-ar conveni ca emigranții să scrie despre ei prostii? ”, ne-a transmis Elena Maria, o româncă din Madrid.\n\n„ Decide Madrid ” este un portal al primăriei, creat special pentru a strânge la un loc propunerile cetățenilor pentru îmbunătățirea conviețuirii dintre cei peste 3,1 milioane de locuitori.\n\nPrintre aceștia se numără și cetățenii români care formează cea mai numeroasă comunitate de străini cu 47.000 de membri.\n\nÎn secțiunea despre condițiile de utilizare, primăria Madrid specifică faptul că nu răspunde pentru utilizarea incorectă a portalului web Decide Madrid, dar anunță că ar putea fi aplicate filtre în cazul în care apar comentarii care atacă „drepturile fundamentale, onoarea, imaginea și intimitatea persoanelor”.\n\nDin păcate, comentariile jignitoare la adresa românilor din Madrid nu au fost văzute încă de nimeni din echipa primăriei și, în mod evident, „filtrele” nu au fost aplicate în acest caz.",
        "label": "Spania"
    },
    {
        "title": "Clamparu - condamnat in Spania la 30 de ani de inchisoare",
        "content": "Tribunalul Provincial din Madrid l-a condamnat la 30 de ani de inchisoare pe Ioan Clamparu, acuzat ca a obligat mai multe femei sa se prostitueze in Spania. \n\n Considerat de presa din Spania drept unul dintre cei mai importanti traficanti de femei din Europa, Ioan Clamparu a fost judecat pentru patru infractiuni de prostituire fortata, pentru obligarea unui minore sa se prostitueze si pentru provocarea unui avort.\n\nIn schimb, acesta va trebui sa plateasca indemnizatii de 12.020 de euro pentru trei femei care au declarat impotriva sa ca martori protejati, iar pentru minora care l-a acuzat pe Clamparu ca a obligat-o sa avorteze, judecatorul a cerut plata unei indemnizatii de 30.506 euro.\n\nPrin aceasta condamnare, magistratii spanioli recunosc probele prezentate de acuzare. Procurorii precizau ca in 2000, Clamparu si acolitii sai au reusit sa aduca in Spania un numar nedeterminat de femei. Dupa ce acestea erau ademenite cu slujbe in baruri si restaurante sau in case, erau obligate sa se prostitueze.\n\nCand ajungeau in Spania, membrii retelei lui Clamparu le spuneau femeilor ca au de platit costul deplasarii in Spania si ca se pot achita de datorie doar daca se prostitueaza. Cele care refuzau sa practice prostitutia erau amenintate si agresate fizic.\n\nPotrivit tribunalului de la Madrid, Ioan Clamparu si oamenii sau distribuiau femeile in diverse zone din Madrid, in care erau puse sa se prostitueze. \n\n\n\nPolitiile din mai multe state europene au colaborat ca sa-l prinda pe Clamparu, la Madrid. Anchetatorii cred ca reteaua condusa de el avea ramificatii in Italia, Irlanda, Franta, Marea Britanie si Spania. \n\n\n\nSentinta Tribunalului de la Madrid aplica pedeapsa maxima solicitata de procuror, dar subliniaza si faptul ca Ioan Clamparu nu va ramane in inchisoare mai mult de 20 de ani, limita stabilita de Codul Penal. \n\n\n\nIoan Clamparu a fost condamnat deja si in Romania la 13 ani de inchisoare, dar mai trebuie sa raspunda si in fata justitiei din Italia. De asemenea, avocatul sau poate ataca sentinta dictata de Tribunalul de la Madrid",
        "label": "Spania"
    },
    {
        "title": "Madridul - \"pământ românesc\"",
        "content": "În ciuda crizei economice care afectează Spania şi sectorul construcţiilor în care lucrau mulţi români, la ora actuală a doua naţionalitate după cea spaniolă, la Madrid, continuă să fie cea română. În ultimul an, potrivit datelor centralizate la 1 iunie, românii au continuat să fie cea mai numeroasă comunitate de străini din regiunea Madridului, conform datelor anunţate de Guvernul regional al Madridului. Peste 209 mii de compatrioţi sunt înscrişi în registrele de evidenţă a populaţiei de la primăriile din zonă, cu 3 mii mai mult decat la începutul anului.\n\nFaţă de ultimele date publicate, comunitatea românească creşte chiar şi pe timp de criză şi chiar dacă de la începutul anului creşterea a fost de 1,6 %, colectivul românilor a fost cel care a crescut cel mai mult în ceea ce priveşte numărul de noi veniţi, fiind urmat de cel al chinezilor şi a cetăţenilor din Paraguay.\n\nDispunerea geografică în regiune a românilor este la fel ca şi în anii trecuţi, zona Corredor de Henares fiind regiunea madrilenă cu cea mai mare concentrare de cetăţeni români. În ceea ce priveşte însă fenomenul migrator, autorităţile au observat că o parte dintre români fac frecvent drumuri între România şi Spania şi invers în funcţie de impactul creat de criza economică asupra familiilor.\n\n„ Din punct de vedere statistic se observă o creştere uşoară a numărului cetăţenilor români. Impresia noastră, culeasă nu neaparat din datele de registru, ci din discutiile cu asociaţiile, cu centrele pentru români, cu primăriile, este că există un număr constant de cetăţeni români care vin şi pleacă, adica petrec câteva luni aici, câteva luni acasă, în România, în căutare de loc de muncă sau muncind. E un fenomen natural şi logic, dat fiind că suntem toţi cetăţeni europeni şi avem libertate de mişcare. Această situaţie se observă mai ales în cazul bărbaţilor, care se mişca astfel, în timp ce femeile şi copiii rămân pe loc, în regiune „, ne-a precizat ministrul regional al migratiei, Javier Fernandez Lasquetty cu ocazia prezentării ultimelor date demografice.\n\nÎn regiunea Madrid trăiesc 1.113.551 de străini şi reprezintă 17,1 % din populaţia totală, iar concluzia studiului este că în primele 6 luni ale anului s-a produs o stagnare a imigraţiei şi se observă, totuşi, o foarte mică tendinţă de întoarcere în ţara de origine. Deocamdată, foarte puţini străini au ales să se întoarcă în ţara natală.",
        "label": "Spania"
    },
    {
        "title": "Fost membru PSD, sef la Consulatul de la Barcelona",
        "content": "Noul consul al Romaniei la Barcelona este o romanca, stabilita de 13 ani in Spania, fost vicepresedinte al PSD Diaspora.\n\nFaptul ca un roman din comunitate ajunge la conducerea unei misiuni diplomatice a Romaniei este o premiera. Geanina Boicu se afla la conducerea Consulatului General de la Barcelona din luna ianuarie a acestui an si ne-a declarat ca a fost admisa in Ministerul Afacerilor Externe dupa o perioada de pregatire si dupa ce a trecut o serie de examene si interviuri, derulate pana in luna octombrie 2012.\n\nInainte sa ajunga la conducerea Consulatului General al Romaniei de la Barcelona, Geanina Boicu a activat in cadrul Partidului Social Democrat din Romania (PSD), filiala din Barcelona, ca vicepresedinte al organizatiei PSD Diaspora, precum si in Partidul Socialist Catalan (PSC).\n\nDe asemenea, in ultimii ani, a avut o intensa activitate in cadrul asociativ, fiind implicata in mai multe cazuri umanitare legate de romani si de comunitatea romaneasca.\n\nNoul consul ne-a precizat ca si-a incetat activitatea politica in luna iulie 2012 si ca s-a prezentat la examenele din cadrul MAE din dorinta de a contribui la imbunatatirea vietii romanilor din regiunea Catalunia.\n\n„ Ca sa ma prezint la acest post a contat foarte mult faptul ca eu cunosc comunitatea romaneasca si sunt cunoscuta de autoritatile catalane. Nu vreau inca sa fac aprecieri si previziuni, insa vom incerca sa acoperim toate sectoarele de activitate in care putem contribui la sprijinirea cetatenilor romani „, ne-a declarat consulul Geanina Boicu, care este licentiata in Administratie si Stiinte Politice la Barcelona.\n\nConsulatul General al Romaniei de la Barcelona are in jurisdictie regiunile Catalunia (Barcelona, Girona, Lleida, Tarragona) si Insulele Baleare.",
        "label": "Spania"
    },
    {
        "title": "Acuzat că a furat 21 de tone de măsline la Sevilla",
        "content": "Un român din Sevilla a fost arestat de agenții Gărzii Civile spaniole care îl suspectează de sustragerea unei cantități uriașe de măsline.\n\nBărbatul, în vârstă de 41 de ani, este cercetat în 4 cazuri de furt de pe plantații din Sierra Sur din Sevilla, unde au dispărut 21 de tone de măsline de diverse tipuri.\n\nAnchetatorii îl acuză pe român de furturi repetate comise în timpul recoltei.\n\nMai mulți proprietari de livezi au depus plângeri la Garda Civilă după ce s-au trezit cu măslinele furate.\n\nAgenții au descoperit apoi o serie de indicii care i-au îndreptat pe urma presupușilor hoți de măsline.\n\nPrima suspectă este o româncă din localitatea Estepa, care ar fi colaborat cu alții la comiterea a cel puțin 4 dintre furturile descoperite.\n\nAgricultorii locali se plâng că hoții le-au adus un prejudiciu considerabil, în valoare de 12.600 de euro.\n\nRomânul arestat la Sevilla urmează să fie prezentat justiției, iar Garda Civilă va continua să-i identifice și pe ceilalți presupuși autori ai furturilor.",
        "label": "Spania"
    },
    {
        "title": "Doi români și un spaniol morți într-un accident în nordul Spaniei",
        "content": "Trei oameni au murit și alți 5 au fost răniți în pasul montan Azkarate din nordul Spaniei, după o ciocnire violentă dintre un camion și patru autoturisme.\n\nColiziunea a avut loc între un camion Scania, al cărui șofer a scăpat nevătămat, și patru autoturisme – un Mercedes Benz 300, un Kia Ceed, un Peugeot 307 și un Citroen Xsara Picasso.\n\nDoi dintre decedați sunt cetățeni romani, iar al treilea este spaniol. Cei doi români, de 58 și 47 de ani, erau frați și munceau de mai mulți ani în exploatarea lemnului din regiune.\n\nAccidentul s-a produs luni, la ora 17:45, pe șoseaua GI-2634 dintre localitățile Azkoitia și Elgoibar și primele informații indică faptul că ar fi putut fi cauzat de o depășire riscantă.\n\nCei doi români decedați se aflau în autoturismul Citroen, împreună cu nepotul lor, un alt român de 20 de ani, care a ajuns în stare gravă la spital.\n\nA treia victimă este un bărbat de 41 de ani, de naționbalitate spaniolă, care călătorea cu autoturismul marca Peugeot și este un localnic. Era căsătorit și tatăl a trei copii.\n\nAlți doi răniți au fost o pereche de 70 și 68 de ani, care se afla în Mercedes. În cel de-al patrulea autoturism implicat în accident, un Kia Ceed, se afla un bărbat de 58 de ani și o tânără de 22, care au suferit răni ușoare.\n\nÎn urma coliziunii, camionul s-a îndoit ca o foarfecă și a blocat șoseaua care are 2 benzi de urcare și una de coborâre. Pompierii basci au fost nevoiți să folosească unelte de descarcerare pentru eliberarea victimelor.\n\nAgenții de la poliția bască Ertzaintza au stabilit că înainte de accident, autoturismul Citroen în care se aflau cei trei români și trailerul Scania mergeau în aceeași direcție.\n\nUrmează să se stabilească dacă tragedia ar fi putut fi provocată de o depășire inițiată de șoferul autoturismului în care se aflau cei trei români, după cum relatează presa din regiune .\n\nÎn acest caz se presupune că autoturismul Citroen nu ar fi reușit să facă depășirea camionului la timp și că s-ar fi ciocnit cu Mercedes-ul care venea din sensul opus. După aceea, șoferul camionului ar fi încercat să frâneze, dar partea din spate a deraiat transformând autovehiculul într-o capcană pentru celelalte autoturisme care veneau din sens opus.\n\nCetățeanul spaniol de 41 de ani, care a decedat, ar fi intrat din plin cu autoturismul Peugeot în camion, iar autoturismul KIA, care apartine unei școli de șoferi a reușit să eschiveze coliziunea printr-o manevră bruscă.",
        "label": "Spania"
    },
    {
        "title": "Principii Spaniei \"ameninţaţi\" de un \"complot\" românesc",
        "content": "Patronul român al unui bar din Girona a fost reţinut pentru scurt timp de forţele de ordine spaniole care aveau informaţii că acesta ar fi avut legătură cu un posibil atentat la siguranţa moştenitorilor coroanei spaniole. Principii Felipe şi Letizia au efectuat recent o vizită în Girona, iar evenimentul s-a petrecut pe fondul acestei deplasări a moştenitorilor Coroanei în regiune.\n\nDupă ce a fost reţinut în cadrul unei operaţiuni „ fulger ” a poliţiei, cetăţeanul român, Valerică Bocicoc, a fost eliberat fără să fie acuzat de nimic şi după cum a mărturisit, potrivit presei din localitate, se simte mai degrabă „ indignat decât speriat „, după ce totul a fost clarificat. El era obişnuit ca poliţia să facă tot felul de controale antidrog în zona în care se află barul său, însă nu se aştepta ca în ziua în care a fost reţinut să găsească barul „ sechestrat ” de poliţiştii care îi puseseră pe clienţi cu faţa la perete şi cu cătuşe la mâini.\n\nPotrivit informaţiilor pe care le aveau, poliţiştii căutău urmele unui posibil complot, care până la urmă se pare că a fost doar o glumă proastă. În urma percheziţiilor, poliţia nu a găsit nimic care să confirme ipoteza unui complot împotriva principilor, ba mai mult, Valerică Bocicoc a spus că el admiră Casa Regală spaniolă. Avocatul său, Mario Rueda, a declarat, însă, pentru presa din regiune, că o acuzaţie pentru comiterea de delicte împotriva Coroanei ar trebui să se bazeze pe nişte indicii serioase. Nu se cunosc încă indiciile care au provocat intervenţia promptă a forţelor de ordine, dar totul arată că a fost vorba de o alarmă falsă.",
        "label": "Spania"
    },
    {
        "title": "Pamplona: 9 romani cercetati pentru amenintari la adresa spaniolilor",
        "content": "Mai multi romani sunt cercetati de Politia regiunii Navarra pentru acuzatii de amenintare la adresa unor locuitori ai orasului Viana. Potrivit presei locale, care citeaza denunturile depuse de localnici si informatiile adunate de politisti, cei 9 romani ar fi participat in mai multe certuri violente in discoteci, baruri si pe strada.\n\nUnul dintre romanii acuzati pentru amenintari are un bar in care se intalneau acuzatii, potrivit unui comunicat al Guvernului Navarra. Mai multi martori au denuntat ca romanii faceau curse prin oras cu doua masini punand in pericol siguranta celorlalti cetateni si, potrivit comunicatului citat de presa locala, mergeau pe strada in grup si adresau injurii si presupuse amenintari catre ceilalti cetateni. In urma numeroaselor denunturi facute de cetatenii din localitate, Politia Foral a deschis cercetarea penala.",
        "label": "Spania"
    },
    {
        "title": "Fonduri pentru integrarea imigranţilor din Torrejon de Ardoz",
        "content": "Comunitatea Madridului a investit, începând din 2005, în localitatea Torrejon de Ardoz peste 2 milioane de euro în acţiuni destinate să promoveze convieţuirea dintre străini şi spanioli. Acordul de finanţare pentru acest an a fost semnat, recent, de către ministrul regional de Imigraţie, Javier Fernández Lasquetty şi primarul localităţii, Pedro Rollán Ojeda.\n\nÎn această localitate trăiesc peste 24.500 de străini, iar majoritatea o reprezintă românii şi columbienii. Acordul din acest an prevede un fond de peste 530 de mii de euro din care vor fi finanţate proiecte orientate spre integrarea şi convieţuirea locuitorilor. De asemenea, cu aceşti bani vor fi finanţate şi ateliere de formare profesională şi de orientare în vederea găsirii unui loc de muncă. În Torrejon de Ardoz trăiesc 8277 de români şi reprezintă cel mai mare colectiv de străini.",
        "label": "Spania"
    },
    {
        "title": "Intalnire fara intrebari pentru Victor Ponta, la Madrid",
        "content": "Romanii care au avut ocazia sa-l vada ieri pe Victor Ponta la Madrid, nu se pot lauda si cu faptul ca au avut o discutie cu el. Premierul Romaniei s-a intalnit cu membri ai comunitatii romanesti de la Madrid, dar cei prezenti nu au fost invitati sa puna nici o intrebare.\n\nVictor Ponta a fost aplaudat in momentul in care a intrat in sala, in care erau prezenti invitatii PSD Spania, membrii partidului si alti simpatizanti. Reuniunea de la Madrid a fost organizata duminica, 19 octombrie, de PSD Spania, iar in sala s-au strecurat si cativa romani cu tricouri imprimate cu mesaje impotriva exploatarii miniere de la Rosia Montana.\n\nIn primele randuri au fost vazuti mai multi reprezentanti ai comunitatii printre care s-au numarat PS Timotei, episcopul Spaniei si Portugaliei, Miguel Fonda Ștefanescu, presedintele federatiei FEDROM si cateva profesoare de la cursul de Limba, Cultura si Civilizatie Romaneasca.\n\nCeea ce ar fi trebuit sa fie o intalnire cu comunitatea s-a dovedit a fi pana la urma o declaratie unilaterala de intentii, fara interpelari si fara discutii concrete.\n\nDiscutia cu romanii din capitala Spaniei a fost un monolog din partea invitatilor: Rovana Plumb, Liviu Dragnea si Titus Corlatean. In fata unei asistente de aproape 200 de persoane, la Sala Cecilio Rodriguez din Madrid, ministrii si premierul candidat la Presedintie au au explicat pe rand care sunt beneficiile guvernarii Ponta si ultimele decizii care ii favorizeaza pe romanii din strainatate, asa cum este Prima Casa si eliminarea taxelor de inregistrare a certificatelor pentru minorii de 6 ani. \n\n\n\nVictor Ponta nu a cerut in mod clar votul pentru candidatura sa la alegerile prezidentiale, dar ministrii sai le-au recomandat romanilor sa fie alaturi de acesta in interesul Romaniei. \n\n De la intalnire a lipsit Bogdan Stanoevici, ministrul delegat pentru Diaspora, care il insotise pe premier cu o zi inainte o intalnire cu romani in Italia.\n\nDaca in sala a fost aplaudat si multi invitati au tinut sa-si faca o poza cu premierul Victor Ponta, situatia era cu totul alta poe strada. \n\n\n\nUn grup format din aproximativ 15 romani, unii dintre ei membri ai PDL Spania, l-au petrecut cu huiduieli pe Victor Ponta la sosirea si la plecarea de la Sala Cecilio Rodriguez din Parcul Retiro, unde a avut loc reuniunea cu romanii, pregatita de PSD Spania. \n\n Acestia au strigat „Hoții” la sosirea si la plecarea lui Victor Ponta, au scandat lozinci anti-PSD si au agitat pancarte in fata intrarii in Parcul Retiro din Madrid, pazita de efectivele politiei spaniole.\n\nHuiduit si la iesirea din biserica de la Madrid\n\nInaintea intalnirii cu membrii comunitatii, premierul Victor Ponta si ministrii sai au participat la slujba ortodoxa de la Biserica Sf. Fecioară Maria din Madrid, unde au fost insotiti si de PS Timotei, Episcopul Spaniei si Portugaliei. \n\n\n\nLa finalul liturghiei, Victor Ponta a fost huiduit la iesirea din biserica, iar o parte dintre romanii prezenti au cerut demisia premierului. Una dintre criticile aduse lui Victor Ponta a fost aceea ca nu a creat destule locuri de munca in Romania, la care premierul a spus ca sunt momentan 17 mii de joburi libere, in Romania, dar a recunoscut ca nu se ofera salariile din Spania. \n\n\n\nPremierul a incercat sa discute cu romanii nemultumiti si a plecat, apoi, in vizita la parcela Episcopiei Ortodoxe din Spania, situata in Madrid, unde se pregateste de mai multi ani construirea unei catedrale ortodoxe.\n\nNu se stie inca, daca Victor Ponta va reveni in Spania si in calitate oficiala de candidat la Presedintia Romaniei, ca sa ceara votul romanilor.",
        "label": "Spania"
    },
    {
        "title": "Român găsit mort într-o vie din Zamora",
        "content": "Un tânăr de naționalitate română a fost găsit mort într-o vie din El Pego, din provincia Zamora. \n\n\n\nCorpul a fost descoperit ieri dimineață, iar medicii de la serviciul de urgență 112 nu au putut decât să declare decesul.\n\nPrimele informații ale anchetei indică faptul că tânărul de 32 de ani se stabilise de 3 zile în localitatea Bóveda de Toro, împreună cu alți compatrioți.\n\nDin primele investigații se pare că nu s-au găsit semne de violență și nimeni nu a denunțat dispariția persoanei decedate.\n\nAncheta va continua pentru elucidarea condițiilor în care a decedat tânărul.",
        "label": "Spania"
    },
    {
        "title": "Un roman din Spania ajunge in Parlament",
        "content": "Candidatul PPDD a concurat cu Victor Socaciu (PSD) si William Brinza (ARD) la alegerile parlamentare din 9 decembrie 2012, si a reusit sa adune cele mai multe voturi in colegiul 1, 12682.\n\nTara care i-a adus cele mai multe voturi a fost Spania, unde au votat 15.500 de romani, iar PPDD a avut peste 50% dintre optiunile exprimate. Aurelian Mihai este un roman care traieste de 11 ani la Madrid si care intra in Parlament fara experienta politica. Este si primul roman din diaspora care ajunge in Camera Deputatilor, direct din cadrul unei comunitati romanesti din afara tarii.\n\nAurelian Mihai a intrat in politica de aproximativ un an, cand PPDD-ul a inceput sa se extinda in Spania. Inainte sa fie confirmat ca deputat al romanilor din diaspora colegiul nr. 1, Aurelian Mihai a explicat intr-un interviu acordat publicatiei noastre care sunt prioritatile sale in acest mandat.",
        "label": "Spania"
    },
    {
        "title": "45 de proxeneti romani adusi in fata legii la Barcelona",
        "content": "Un macro-proces impotriva retelelor de prostitutie din Barcelona va aduce in zilele urmatoare, in boxa acuzatilor, 45 de romani care sunt cercetati pentru proxenetism si sunt acuzati ca au obligat mai multe romance sa se prostitueze cu forta.\n\nAcestia sunt acuzati ca au exploatat mai multe femei din Romania pe care le-au adus in Spania, cu promisiunea unui loc de munca decent si la sosire le-au obligat sa se prostitueze cu forta pe strazile din cartierul Raval din Barcelona, informeaza La Vanguardia.\n\nProcurorul a precizat ca nu este clar daca aceste 45 de persoane formau o retea structurata de exploatare a femeilor, dar se poate dovedi ca au legaturi de rudenie si stabileau acorduri din cand in cand pentru impartirea zonelor sau pentru impartirea femeilor exploatate.\n\nAcesti presupusi proxeneti aduceau femei din Romania mintindu-le ca le pot oferi un loc de munca si stiind faptul ca la destinatie urmau sa le exploateze si sa le oblige sa se prostitueze. La Barcelona, victimele acestor proxeneti erau obligate sa se supuna unui control continuu si acestia le luau toti banii pe care-i primeau in schimbul serviciilor sexuale oferite. \n\n\n\nInainte de a le transporta la Barcelona, acuzatii se ocupau de acoperirea cheltuielilor privind obtinerea pasaportului sau de cele de deplasare pentru ca victima sa adopte „o atitudine de dependenta fata de cel care urma sa fie proxenetul sau”. \n\n\n\nOdata ajunse la Barcelona, femeile erau puse in fata faptului impliniti si li se spunea ca datoreaza o suma exagerata de bani in urma deplasarii in Spania si ca nu-si pot plati datoria decat daca se prostitueaza. Cele care se impotriveau erau batute si violate. \n\n\n\nFemeile erau obligate sa-si ofere serviciile clientilor pe strazile din cartierul Raval din Barcelona si se duceau impreuna cu ei in apartamentele din apropiere, iar daca nu obtineau destui bani erau batute de proxeneti. \n\n\n\nCea mai importanta actiune impotriva retelelor de prostitutie din cartierul Raval a avut loc in 15 noiembrie 2006, cand au fost arestate 110 persoane, majoritatea romani, acuzate ca gestionau „afacerea” prostitutiei pe strazile din oras. La acea data, fortele de ordine au perchezitionat 24 de apartamente in care multe romance erau obligate sa se prostitueze.",
        "label": "Spania"
    },
    {
        "title": "Sediu mai mare pentru Consiliul de Imigraţie al primăriei din Coslada",
        "content": "Consiliul pentru Imigraţie al Primăriei din Coslada are un nou sediu, situat în Avenida de la Constitución, numarul 21. Noul sediu oferă în continuare serviciile pe care Consiliul le realiza în mod obişnuit, cum ar fi Serviciul de informare şi consultanţă juridică pentru imigranţi (cu programare la telefonul 91 627 82 00 Interior 2380) sau Serviciul de traduceri şi interpretariat şi Centrul Europe Direct Coslada.\n\nCoslada are potrivit datelor de evidenţă a populaţiei din 1 octombrie, 21.663 locuitori de origine străină, dintre care 17.726 sunt români. Noul sediu dispune de mai mulţi metri pătraţi şi are şi o sală de festivităţi în care se vor desfăşura diverse activităţi şi care va fi la dispoziţia tuturor organizaţiilor care o vor solicita.\n\nÎn opinia primarului Cosladei, Ángel Viveros, „ Consiliul pentru Imigraţie lucrează de mai bine de trei ani pentru integrarea noilor locuitori ai Cosladei, iar acest nou sediu va îmbunătăţi serviciile oferite lor. Deşi tuturor ne este cunoscut faptul că în Coslada convieţuirea este destul de bună, trebuie să ne facem mereu munca tot mai bine; nu putem să ne declarăm mulţumiţi, ci trebuie să aspirăm mereu la îmbunătăţirea serviciilor pe care le oferim „.",
        "label": "Spania"
    },
    {
        "title": "Pontevedra: Doi români şi un marocan - morţi într-un accident rutier",
        "content": "Trei tineri au decedat marţi, 6 aprilie, în urma unui accident rutier petrecut pe o şosea din provincia Pontevedra. Victimele erau doi români cu vârste de 21 şi 27 de ani şi un marocan de 31 de ani. Teribilul accident s-a produs înainte de ora 8, dimineaţa, când cei trei călătoreau pe o şosea cu dublu sens într-un Citroen Xantia. Într-un punct negru din acea zonă, km 151,3 de pe N -640, într-o curbă în pantă maşina celor trei a intrat pe contrasens şi s-a ciocnit cu un autocar şcolar. În urma impactului, maşina românilor a fost transformată într-un morman de fiare. Cele trei corpuri neînsufleţite au fost recuperate cu greu de echipele de descarcerare ale Pompierilor, iar cele două persoane din autobuzul şcolar au suferit răni uşoare.\n\nAutobuzul şcolar era gol şi urma să preia un grup de elevi dintr-o localitate apropiată. Teribilul accident s-a produs într-un aşa-zis punct negru al traficului rutier, la kilometrul 151,3 dintre localităţile Agolada şi Lalin unde este o curbă pronunţată pe o şosea în panta, unde administraţia drumurilor a schimbat de mai multe ori asfaltul şi plănuieşte o deviere a acelei porţiuni. Autorităţile cred că pricipalele cauze ale accidentului ar putea fi viteza excesivă într-o astfel de zonă sau neatenţia şoferului.\n\nPotrivit presei spaniole, cei doi români, Bogdan Hriscu (20 ani) şoferul şi Mircea Dumbravă (27) erau din Bîrlad şi împreună cu colegul lor marocan, Khalid Mansouri, se întorceau acasă după o noapte de muncă grea. Cei trei lucrau la mai multe ferme de pui din regiune şi în cursul nopţii descărcaseră 3 camioane cu pui.\n\nÎn declaraţiile culese de presa din regiune de la rude, cei doi români veniseră în Spania ca să muncească câţiva ani, să strângă nişte bani şi apoi să-şi construiască un viitor acasă.",
        "label": "Spania"
    },
    {
        "title": "Român ucis cu o lovitură de cuțit în Galapagar (Madrid)",
        "content": "Un bărbat de 47 de ani a decedat joi noapte, după ce ar fi fost înjunghiat în zona toracelui, chiar de soția sa, o româncă în vârstă de 54 de ani.\n\nServiciul de Urgență 112 a fost alertat la ora 3:45, cu privire la starea gravă a unui bărbat înjunghiat într-o locuință din Galapagar, Madrid.\n\nMedicii l-au găsit pe român în stop cardio-respirator și timp de 40 de minute au încercat să-l reanimeze, după care au fost nevoiți să declare decesul.\n\nGarda Civilă a reținut-o pe soția victimei, bănuită că i-ar fi aplicat lovitura fatală cu un cuțit de bucătărie în timp ce se certau. Femeia este acuzată de omucidere și va fi prezentată unui judecător.\n\nAutoritățile locale au precizat pentru presa spaniolă că nu era prima dată când Poliția Locală era chemată să liniștească spiritele la adresa respectivă, unde perechea locuia împreună cu altă persoană, însă niciodată nu a fost prezentat vreun denunț de violență de gen.\n\nPrimăria localității Galapagar a convocat o manifestație în fața sediului ca să condamne acest caz de violență domestică.",
        "label": "Spania"
    },
    {
        "title": "Român de 19 ani decedat într-un accident rutier în Lugo",
        "content": "Un tânăr de 19 ani a decedat azi-noapte într-un grav accident rutier petrecut în regiunea Galicia. Potrivit informaţiilor transmise de Garda Civilă de Trafic Rutier din Lugo, accidentul s-a petrecut în apropierea localităţii Meira înainte de miezul nopţii, la 23:50, la kilometrul 1,35 de pe drumul regional LU-750.\n\nAutovehiculul în care se afla victima, Dănuţ Marius C. de 19 ani, era condus de A.D.I. de 22 de ani, de naţionalitate română. Patrula Gărzii Civile care s-a deplasat la locul accidentului a informat că autoturismul a ieşit de pe şosea şi s-a răsturnat, iar tânărul de 19 ani, rezident în Meira, nu purta, se pare, centura de siguranţă şi a fost aruncat din maşină, iar în cele din urmă autovehiculul a căzut peste el. Şoferul a suferit răni uşoare. Autorităţile investighează în continuare circumstanţele în care s-a produs accidentul.",
        "label": "Spania"
    },
    {
        "title": "Asuprirea românului de către român la Valencia",
        "content": "20 de români veniţi la cules au mâncat 3 zile doar portocale. Un grup de români contractat la culesul portocalelor în Sueca, regiunea Valencia a ajuns să se alimenteze cu fructele culese, pentru că intermediarul contractelor de muncă nu le-a plătit salariile. Cei 20 de români fuseseră angajaţi printr-o firmă de angajare temporală ETT şi intermediarul contractelor era o româncă, care se pare că îşi însuşea veniturile acestora. Nemaisuportând situaţia, lucrătorii români, originari din Reşiţa şi cu vârste cuprinse între 22 şi 39 de ani, au denunţat situaţia la poliţie, după cum prezintă publicaţia spaniolă Levante.\n\nDupă ce situaţia românilor a fost cunoscută de autorităţi, firma de angajări temporare ETT din Aldaia a luat legătura cu lucrătorii şi le-a plătit ultimele salarii care nu fuseseră achitate prin intermediar, o româncă stabilită în regiune. Această persoană a fost identificată şi poliţia a început investigaţiile de rigoare. Din spusele românilor, citaţi de Levante, aceştia erau plătiţi cu 1 şi 1,2 euro pentru fiecare coş de portocale adunate, iar ziua de lucru era de 16 ore.\n\n„ Ne luau la 6 dimineaţa cu o furgonetă şi ne aduceau înapoi la 9 sau 10 noaptea”, povesteşte Adrian P., unul dintre muncitorii înşelaţi, precizând că fiecare român i-a dat câte 500 de euro româncei care acţiona ca intermediar, pentru „ chirie şi hrană „, însă nu au primit nici salariu, nici mâncare.\n\nÎncă de la sosirea în Spania, românca care i-a adus la muncă le-a deschis conturi la o banca pentru a-şi primi salariile şi, potrivit publicaţiei Levante, se pare că i-a convins pe aceştia să o treacă şi pe ea co-titular de cont. Mai târziu românii au observat că nu mai aveau bani pentru că „ bandita „, aşa cum o numeau cu teamă, scotea banii din cont. Românii erau ţinuţi în condiţii inumane şi nu aveau bani de mâncare. În urma denunţului, firma de angajări a remediat situaţia plătind salariile cuvenite, dar a remarcat faptul că înşelăciunea a fost comisă de intermediar. „ Noi nu avem nici o treabă cu denunţul privind exploatarea persoanelor care a fost prezentată de muncitori, pentru că pe noi nu ne priveşte dacă i-a înşelat un compatriot. Noi nu putem fi poliţişti „, a precizat un reprezentant al firmei, citat de Levante. Singura dorinţă a celor 20 de români era să se întoarcă acasă, în România.",
        "label": "Spania"
    },
    {
        "title": "Barcelona: Români la sărbătoarea de Sant Jordi",
        "content": "În Catalunia, pe 23 aprilie, se sărbătoreşte Sant Jordi sau Ziua Cărţii şi a trandafirului, ocazie cu care străzile se transfărmă în adevărate librării şi florării. Anul acesta, asociaţia româno-catalană „ Ro – Adrià ” din Sant Adrià de Besòs – Barcelona a organizat cu acest prilej, o prezentare de carte românească şi a oferit publicului interesat, prin intermediul materialelor expuse – cărţi, ghiduri turistice şi hărţi – informaţii despre diverse obiective turistice din România.\n\nDe asemenea, în colaborare cu Asociaţia Unesco – Sant Adrià, s-a pregătit în cadrul programului Lectures al carrer şi o serie de lecturi în limba română din diferiţi poeţi români.\n\nBiblioteca din St. Adrià a pus la dispoziţia cititorilor şi lista completă cu toate materialele despre România şi ghidurile de învăţare a limbii române, precum şi diverse opere ale marilor scriitori români, în traducere în limba spaniolă sau catalană.\n\nToate aceste materiale se pot împrumuta din oricare bibliotecă din Xarxa de Biblioteques de la Diputació de Barcelona, iar lista se poate consulta şi on line la http://gw24-vtls.diba.es/vtls/catalan/ .",
        "label": "Spania"
    },
    {
        "title": "Acord pentru integrare cu Asociaţia Română din Castellón, Valencia şi Alicante",
        "content": "Conselleria de Inmigración y Ciudadanía din cadrul guvernului regional al Comunităţii Valenciana a încheiat un acord de colaborare cu Asociaţia Română din Castellón, Valencia şi Alicante pentru „ a promova integrarea celor peste 128 de mii de români care trăiesc în Comunitate ”, după cum se arată într-un comunicat care subliniază faptul că 15,1% dintre strănii din Levante sunt de naţionalitate română.\n\nÎn comunicatul publicat de Conselleria de Inmigración y Ciudadanía se mai precizează faptul că Asociaţia Română din Castellón, Valencia şi Alicante va derula „ un program de informare, traduceri, consiliere, mediere şi orientare pentru persoanele imigrante ”. Potrivit consilierului de Imigraţie, Rafael Blasco, „se lucrează la noi instrumente de integrare care să ajungă la toţi cetăţenii, indiferent de provenienţa lor, prin acorduri cu mai bine de o sută de asociaţii”.\n\nUltimele date oficiale arată, potrivit comunicatului, că în Levante trăiesc aproape 850 de mii de străini, dintre care cei mai numeroşi sunt britanicii, urmaţi de români. În Castellón şi Valencia predomină colectivul românesc cu 52.000 şi respectiv 46.000 de persoane.",
        "label": "Spania"
    },
    {
        "title": "Tudor Gheorghe a adunat 400 de români la Getafe",
        "content": "Ultimul concert al artistului român Tudor Gheorghe organizat la Getafe a fost o bucurie pentru cei aproape 420 de români care s-au adunat să-l asculte la Conservatorul de Muzică din localitate.\n\nSpectatorii au trăit fiecare melodie a artistului în felul său. Unii au plâns, alţii au ascultat cu capul plecat în mâini, iar alţii au cântat alături de Tudor Gheorghe. „ El este un actor care ne stoarce inimile cu fiecare cântec. Românii au ascultat melodiile cântate de el şi care erau selectate din aproape toate zonele României „, ne-a spus Valentin Potrivitu, preşedintele asociaţiei Casa de Rumania din Getafe, co-organizator al evenimentului împreună cu Asoiaţia Rumania şi cu Fedrom.\n\nLa concert au participat şi Alteţele Sale Regale Principesa Margareta şi Principele Radu al României, care au primit o placa de membri de onoare ai Asociaţiei Casa de Rumania din Getafe. Din partea primăriei Getafe a participat şi consiliera de Educaţie şi Participare Cetăţenească, Carmen Duque şi consilierul de Sport şi Dezvoltare, Ángel Bustos.",
        "label": "Spania"
    },
    {
        "title": "Primarul din Badalona anunta razii impotriva romanilor pe Twitter",
        "content": "Xavi Albiol, primarul orasului Badalona, membru al Partidului Popular, a revenit in atentia publica cu o noua practica, anuntand pe contul sau de twitter cand au loc razii impotriva imigrantilor.\n\nUltimul tweet al controversatului primar din Badalona a fost in aceasta seara si vorbea despre niste „ romani care faceau viata amara vecinilor „.\n\n„ Actiune a Garzii Urbane din Badalona, intr-un local folosit ca apartament supraaglomerat de cetateni romani care le faceau viata amara vecinilor #badalona ” – a scris Xavi Albiol pe contul sau de twitter @AlbiolAlcalde_.\n\nImediat au inceput sa-i ajunga si criticile, dar si laudele unora dintre cititori care chiar s-au oferit sa-i dea adrese primarului unde sa faca si alte razii.\n\nPe langa primarul Badalonei, Xavi Albiol, si viceprimarul Daniel Gracia se lauda tot pe twitter ca „ am intervenit intr-un apartament supraaglomerat cu romani care faceau viata imposibila vecinilor. In cateva zile se va termina infernul pe care-l traiesc „.\n\nXavi Albiol este judecat pentru acuzatii de incitare la ura rasiala dupa ce acum un an a distribuit brosuri electorale cu mesajul „ Nu vrem romani „. Cu toate acestea, mesajele sale cu tenta populista au continuat sa fie exprimate fara sa para impresionat de faptul ca este judecat, desi la ultima infatisare a recunoscut ca „ poate a exagerat uneori mesajul politic „.\n\nTwitter este o unealta de propaganda mai noua a primarului catalan care pare ca doreste cu orice pret sa fie in centrul atentiei si de fiecare data reuseste acest lucru adresand mesaje negative la adresa romanilor. Desi in Badalona nu traiesc decat 1400 de romani, primarul isi construieste cariera politica la nivel local pe un discurs din care nu lipsesc romanii, ca element negativ in oras.\n\nPana cum nici o asociatie romaneasca nu l-a criticat public pe primarul catalan si nici romanii din PP nu au luat vreodata o pozitie publica, iar procesul i-a fost intentat de asociatii ale tiganilor catalani si SOS Rasismul.",
        "label": "Spania"
    },
    {
        "title": "Madridul - casă pentru 214.000 de români",
        "content": "Venirea străinilor în regiunea Madridului a scăzut cu 80 la sută în 2009 faţă de anul 2008, după cum arată cel mai recent raport al Consiliului de Imigraţie din cadrul Comunităţii Madrid. Românii sunt în continuare cea mai mare comunitate de străini din Madrid, reprezentând 19% din totalul imigranţilor, cu peste 200 de mii de persoane.\n\nDin cei peste 1 milion 100 de mii de străini înregistraţi în regiunea Madridului, românii sunt cei mai numeroşi, păstrându-şi poziţia în lista naţionalităţilor prezente în zonă.\n\nMinistrul regional al Imigraţiei, Javier Fernandez Lasquetty, a declarat în legătură cu acest raport, realizat în 179 de localităţi ale Comunităţii Madrid, că dacă în 2008, anul în care s-a declanşat criza, venirea imigrantilor a scăzut cu 20 la sută, în 2009, anul critic pentru economia spaniolă, reducerea a fost de 80 la sută.\n\n214 mii români trăiesc în Madrid şi tot românii sunt imigranţii al căror număr a crescut cu peste 8500 de persoane, adică 4,3% faţă de ianuarie 2009.\n\nCea mai mare creştere o experimentează populaţia chineză din Madrid, cu 9,1% mai mulţi decât în 2008. În ceea ce priveşte profilul imigranţilor, raportul arată că media de vârstă este 31,5 ani, pentru că este vorba despre o imigraţie motivată de raţiuni economice, în căutarea unui loc de muncă mai bun. Cei mai mulţi sunt bărbaţi şi 77% dintre ei au permis de rezidenţă.",
        "label": "Spania"
    },
    {
        "title": "14.500 de voturi la referendum in Spania",
        "content": "Referendumul pentru demiterea presedintelui Romaniei a fost un esec in strainatate, daca ar fi sa se ia in considerare numarul mic de votanti care si-au exprimat optiunea.\n\nSpre deosebire de alte zile electorale cand s-au inregistrat 147 de mii de voturi in strainatate, referendumul din 29 iulie a adunat doar 73.016 voturi, in conditiile in care au fost create 306 sectii de vot pentru cele 3 milioane de romani din strainatate.\n\nDin totalul buletinelor de vot 57.297 au fost pentru demiterea lui Traian Basescu si 15.066 impotriva propunerii aprobate de Parlament. Numarul voturilor nule a fost 653, iar numarul contestatiilor si intampinarilor a ajuns la 12, potrivit comunicatului Ministerului Afacerilor Externe al Romaniei (MAE).\n\nNici in Spania participarea la referendum nu a fost masiva, cu toate ca numarul de 14.500 de voturi exprimate depasesc numarul alegatorilor de la referendumul din 2007, cand au fost inregistrate 14.100 voturi. Din cei peste 700.000 de romani cu drept de vot, la referendumul din 29 iulie s-au prezentat doar 2 la suta.\n\nLa referendumul de duminica, 29 iulie, romanii din Spania au votat in reprize si una dintre acestea a fost la orele pranzului, cand caldura este foarte mare in Spania. \n\n Doar la sectiile din Coslada si Zaragoza a fost un flux constant de alegatori si de aceea la acestea s-au inregistrat cele mai multe voturi in Spania, 1200 si respectiv 1100.\n\nRomanii din Spania au votat asemanator ca si la referendumul de suspendare a presedintelui din 2007, in privinta numarului de voturi, cu toate ca numarul compatriotilor stabiliti in Spania a crescut foarte mult in aceasta perioada, pana la 912.000. Mai mult, la ultimul referendum au fost create 46 de sectii, mai multe ca oricand.\n\nNu a fost depasit insa recordul de participare de la alegerile prezidentiale din 2009, cand in turul al doilea au votat aproape 36 de mii de romani in Spania.\n\nMulti dintre cei care au mers la urne au spus ca-si doresc o Romanie in care sa se poata intoarce, insa au existat si numerosi romani care nu au aflat de referendum. In afara de comunicatele transmise de Ambasada si Consulate, in Spania nu a existat nici un fel de campanie electorala pentru referendumul din 29 iulie.",
        "label": "Spania"
    },
    {
        "title": "Românce prostituate cu forța în mijlocul câmpului la Albacete",
        "content": "Polițiștii spanioli au arestat 5 români și un polonez, acuzați că exploatau mai multe femei, într-un depozit agricol din Albacete.\n\nGrupul de proxeneți obliga femeile să se prostitueze la un club din Albacete și le „folosea” pentru transportul drogurilor, cu care trafica în zonă.\n\nFemeile erau puse să ascundă drogurile în interiorul organelor genitale, ca să nu fie depistate la controlurile poliției.\n\nÎn urma unei descinderi, agenții Poliției Naționale au eliberat 7 românce și un bebeluș de șase luni, fiica uneia dintre femei.\n\nFemeile erau obligate să-și vândă corpul cu forța și prin agresiuni și, pe deasupra, beneficiile erau confiscate de grupul de proxeneți.\n\nÎn urma percheziției realizate în depozitul agricol, în care femeile erau ținute fără apă caldă și cădură, au fost găsite mai multe arme albe, aparate electronice și telefoane de ultimă generație.\n\nAncheta a început în octombrie, în România, după ce mai multe femei au depus denunțuri la Poliție potrivit cărora au fost înșelate cu false oferte de muncă în Spania și la destinație au fost obligate să se prostitueze.\n\nUnul dintre denunțuri a fost depus de o femeie din România care a alertat autoritățile române spunând că a reușit să ia legătura cu fiica ei care se afla reținută împreună cu copilul său, într-un bordel din Tarazona de la Mancha (Albacete).\n\nAncheta a scos la iveală activitatea unui clan de români care se ocupa cu racolarea victimelor în România, prin false promisiuni că vor avea de muncă în agricultură sau la curățenie. \n\n Poliția spaniolă precizează că printre victimele rețelei erau și femei care practicau prostituția în România și care erau ademenite cu câștiguri mari în Spania.\n\nLa sosire, femeile erau băgate într-un depozit agricol, situat în câmp, și care fusese înregistrat drept „club”, dar care nu îndeplinea condițiile minime de igienă.",
        "label": "Spania"
    },
    {
        "title": "Ferește-te de românii care te îmbrățișează, la Barcelona!",
        "content": "Poliția catalană a arestat patru români acuzați că jefuiau persoanele de vârsta a treia printr-o metodă mai puțin obișnuită.\n\nAgenții de la Mossos d`Esquadra din Martorell (Barcelona) au reținut în data de 5 mai, un grup format din patru români, cu vârste cuprinse între 31 și 42 de ani.\n\nCei patru au fost reținuți după două tentative de furt în Sant Andreu de la Barca. \n\n Românii călătoreau cu un autoturism cu număr străin de înmatriculare și opreau ca să întrebe bătrânii cu privire la o anumită adresă.\n\nUn polițist care era în afara serviciului i-a observat pe cei 4 români cu abordau o bătrână, dar apariția unei patrule a poliției locale i-a făcut pe aceștia să abandoneze planul și să plece.\n\nGrupul a fost urmărit apoi de agentul de la Mossos d`Esquadra care a chemat o patrulă în ajutor și i-a reținut pe cei patru români în timp ce își încercau norocul cu altă femeie în vârstă de pe altă stradă.\n\nLa sosirea poliției, una dintre femeile din grupul românilor încerca să-i sustragă lanțul de aur femeii care tocmai le oferise informații.\n\nDupă ce au fost reținuți și duși la secția de poliție, cei patru au fost identificați drept autori ai altor furturi de acets tip.\n\nModul de operare era simplu. Cereau informații despre o anumită adresă și după aceea își îmbrățișau victima drept mulțumire. În acel moment obișnuiau să le fure victimelor bijuteriile de la gât.\n\nAlteori, românii încercau să ofere la schimb un lanț de aur fals, dar care părea mai mare și mai atrăgător decât cel pe care-l purta victima.\n\nAnchetatorii au văzut că cei patru delincvenți au mai comis astfel de furturi și în alte orașe din Spania, iar unul dintre ei este căutat de justiție în Italia.\n\nCei patru au fost prezentați judecătorului și sunt judecați în libertate.",
        "label": "Spania"
    },
    {
        "title": "Consulat itinerant la Las Palmas de Gran Canaria",
        "content": "In cadrul programului “consulatul itinerant”, in zilele de 1 si 2 aprilie 2009, o echipa a Sectiei Consulare a Ambasadei Romaniei la Madrid se va deplasa la Las Palmas de Gran Canaria pentru a oferi asistenta si servicii consulare cetatenilor romani din Insulele Canare.\n\nEchipa va fi la dispozitia publicului miercuri 1 aprilie 2009, intre orele 14:00 – 19:00, si joi 2 aprilie 2009, intre orele 10:00 – 18:00, la adresa Hotel Fataga & Centro de Negocios, Planta 0, salla Halla B, C/Néstor de la Torre no. 21, 35006 Las Palmas de Gran Canaria.\n\nAccesul este pe baza de programare prealabila obtinuta pe mail (secretariado@consuladoderumania.e.telefonica.net) sau fax (nr. 914 165 025) la Sectia Consulara a Ambasadei Romaniei la Madrid.",
        "label": "Spania"
    },
    {
        "title": "\"Visul Flamenco\" continuă... la Barcelona",
        "content": "A doua prezentare a colecţiei „ Sueño Flamenco ” creată de Augustin & Came a avut loc în 5 iunie la Barcelona, la Centrul Civic „ El Sortidor ”. De această dată, creatorii români au inclus în colecţie noi propuneri de design, printre care fuziuni între pictura corporală (body painting) şi vestimentaţia flamenco.\n\n„ Credem, că la următoarea prezentare, vom accepta să o mai facem doar pe o pasarelă profesională, sala care ne-a fost pusă la dispoziţie fiind destul de modestă şi total neadecvată pentru un astfel de eveniment monden. Manechinele selectate pentru Barcelona, 5 spaniole, 7 românce şi 2 cubaneze, au reuşit să impresioneze prin gesturile şi ţinuta tipic sevillană, iar creaţiile haute-couture au făcut deliciul publicului. Suntem invitaţi în Paris şi probabil că la sfârşitul acestui an sau la începutul anului viitor vom prezenta o nouă colecţie în capitala Franţei „, au precizat Augustin şi Camelia Ghebaru printr-un comunicat de presă. Evenimentul de la Barcelona a fost organizat de către Consulatul General al României în Barcelona, cu sprijinul Camerei Deputaţilor din Barcelona şi Asocrom. Mai multe informaţii despre creaţia celor doi români se pot găsi la www.augustinycame.wordpress.com .",
        "label": "Spania"
    },
    {
        "title": "Mostoles: Asociaţia Românilor şi-a inaugurat sediul",
        "content": "De câteva săptămâni Asociaţia Românilor din Mostoles se bucură de un sediu adecvat pentru desfăşurarea activităţilor. Numărul românilor care trăiesc în Mostoles ajunge la 5.302 şi reprezintă cea mai numeroasă comunitate de străini.\n\nInaugurarea sediului a fost făcută de ministrul regional de Imigraţie, Javier Fernández-Lasquetty, şi primarul localităţii Móstoles, Esteban Parro (foto), care a sprijinit asociaţia în obţinerea acestui local. Ulterior cei doi oficiali au participat la o festivitate organizată în memoria poetului Mihai Eminescu unde au reamintit importanţa participării asociaţiilor de români la integrarea acestora în societatea spaniolă.\n\nLa eveniment au participat şi oficialităţi din partea Ambasadei, mai mulţi consilieri locali şi preşedinta Asociaţiei Românilor din Mostoles, Adelina Pârvu.\n\n„ De la apariţia asociaţiei româneşti cooperarea dintre primărie şi comunitatea românească s-a intensificat şi s-a consolidat la fel ca în restul regiunii Madridului „, a precizat primarul oraşului Esteban Parro. Asociaţia Românilor dispune aşadar de un local în cadrul Centrului de Participare a Cetăţenilor şi reprezintă, în opinia edilului, „ un simbol de normalitate în ceea ce priveşte convieţuirea dintre străini şi spanioli „. La ora actuală în Móstoles traiesc 210.000 de locuitori dintre care 29.762 sunt străini.",
        "label": "Spania"
    },
    {
        "title": "\"Sclavi români\" - obligaţi să fure din supermarketurile spaniole",
        "content": "Cel puţin 10 români au fost păcăliţi cu oferte false de muncă în Spania de o reţea de hoţi din magazine care, după ce le plăteau deplasarea, îi obligau să fure ca să-şi plătească „datoria”. Recent, autorităţile spaniole au descoperit în regiunea Valencia o reţea de cetăţeni români care se ocupa în mod sistematic cu furtul din magazinele de marcă.\n\nPoliţia din localitatea Gandia (Alicante) a reţinut 12 persoane de naţionalitate română, o femeie şi restul bărbaţi, care acţionau în toată regiunea şi furau din magazine folosind diverse tehnici pentru evitarea declanşării alarmelor. Una dintre cele mai utilizate era căptuşirea cu ambalaj de aluminiu a hainelor sau genţilor pe care le introduceau în magazine şi cu care scoteau apoi produse de marcă, evitând sistemele de alarmă.\n\nPotrivit „El Pais”, cel puţin 10 români erau obligaţi să fure, după ce fuseseră aduşi în Spania cu promisiuni, iar la destinaţie erau obligaţi să locuiască în condiţii lamentabile şi li se confiscau documentele.\n\nAnchetatorii au descoperit că o parte dintre persoanele implicate în reţeaua de hoţi erau obligate să fure sub presiunea ameninţărilor. Pentru că erau aduşi în Spania pe cheltuiala reţelei, li se cerea să-şi plătească datoria furând din magazine. Capii reţelei de hoţi îi obligau să fure în valoare de 8000 de euro ca să le scadă 100 de euro din datorie, iar prin acest sistem unii membri ai grupului infracţional trebuiau să fure în valoare de peste 46 de mii de euro ca să-şi recupereze libertatea, informează şi cotidianul regional Levante-emv.\n\nPoliţia a descoperit că membrii grupării erau plasaţi dimineaţa în diverse centre comerciale din regiunea Valencia şi după-amiaza erau preluaţi cu o maşină de şefii reţelei, iar marfa furată era depozitată într-un garaj din localitatea Gandia.\n\nObiectele furate erau vândute, ulterior, în târgurile şi pieţele care se organizau în zonă, iar profitul era de aproximativ 20.000 de euro pe lună. Poliţia a recuperat aproximativ 1000 de articole furate, iar şeful reţelei şi încă un membru au fost închişi.",
        "label": "Spania"
    },
    {
        "title": "FEDROM ii cere lui Rajoy ridicarea restrictiilor pentru romani",
        "content": "Federatia Asociatiilor Romanesti din Spania (FEDROM) ii solicita deja viitorului premier Mariano Rajoy sa ridice restrictiile aplicate romanilor printr-o decizie a cabinetului Zapatero din data de 22 iulie. Printr-o declaratie oferita agentiei de presa Europa Press, presedintele FEDROM, Miguel Fonda Stefanescu, „ pune accentul pe necesitatea ridicarii moratoriului care restrange accesul romanilor pe piata muncii din Spania raspunzand astfel recomandarii lansate in urma cu cateva saptamani de Parlamentul European „.\n\nPresedintele FEDROM remarca faptul ca in ceea ce priveste moratoriul impus romanilor „ la inceput ni s-a spus ca nu-i va afecta pe cei care erau deja aici, dar se vede ca acest lucru se intampla si nu putem fi de acord sub nici o forma „. Guvernul Zapatero a aprobat la 22 iulie un decret prin care a impus restrictii privind accesul romanilor pe piata muncii din Spania pana in decembrie 2012.",
        "label": "Spania"
    },
    {
        "title": "Spania: 600.000 de români vor ”putea” să voteze în 9 secții",
        "content": "În 7 iunie vor avea loc primele alegeri europene pentru Parlamentul European la care cetățenii români participă la fel ca şi ceilalți alegători europeni. De această dată, românii vor alege 33 de parlamentari din rândul candidaturilor prezentate în România, însă, cei care locuiesc în Spania şi au solicitat să voteze aici vor putea să-şi aleagă reprezentanții din rândul politicienilor spanioli.\n\nNumărul românilor care vor vota în Spania a ajuns la 49.317, după ce în ultima perioadă s-au dus mai multe campanii de promovare a înscrierii în registrul electoral. În cazul celorlalți 600 de mii de români cu drept de vot, care continuă să existe în registrul electoral din România, nu s-a făcut practic nimic din perspectiva candidaților la aceste alegeri. În Spania nu a avut loc (până la închiderea ediției) nici un act electoral al unor partide din România pe tema alegerilor europene. Pe lângă aceasta, în Spania vor exista doar 9 secții de vot: MADRID, Avda. Alfonso XIII nr.157 (Ambasada); ALCALA DE HENARES, Avenida de Reyes Catolicos nr. 9; CIUDAD REAL, Calle Mata nr.37; BARCELONA, Calle San Juan de la Salle nr.35 bis (Consulat General); SEVILLA, Calle Nicaragua nr.18 (Consulat General); BILBAO, Calle Padre de Lojendio nr. 2 (Fundación Ellacuria); ALMERIA, Carretera Huercal de Almeria nr.46; ZARAGOZA, Calle Camino de Las Torres nr. 24; CASTELLON DE LA PLANA, Calle Larra nr. 2 (Consulat).\n\nPotrivit informațiilor transmise de Ministerul Afacerilor Externe din România, la alegerile europene din 7 iunie poate vota orice cetăţean român aflat în străinătate, inclusiv turiştii. Pot vota cetăţenii români care au împlinit, până în ziua alegerilor inclusiv, vârsta de 18 ani si care au acte de identitate româneşti valabile, în original.\n\nCetăţenii români care s-au înscris pe listele de vot din Spania sau din alt stat membru al UE, indiferent dacă votează sau nu pentru aceste liste, nu vor putea vota listele electorale româneşti pentru alegerile europarlamentare.\n\nSpre deosebire de românii care votează pentru candidații români la Parlamentul European, cei aproape 50 de mii care s-au înscris în registrul electoral spaniol pot vota chiar şi prin corespondență, în cazul în care în ziua de 7 iunie sunt plecați din localitate. Din nefericire, în România nu a fost introdusă încă modalitatea de a vota prin poştă, motiv pentru care majoritatea românilor din Spania nu vor putea vota din cauza distanțelor care îi separă de secțiile de votare şi, în consecință, interesul slab al partidelor din România pentru electoratul românesc din Spania este de înțeles.\n\nÎn privința românilor care vor vota în Spania, partidele politice au introdus chiar şi candidați români pe liste. Directorul de Imigrație din cadrul Primăriei Torrejon de Ardoz, Marius Ioan va candida pe listele Partidului Popular, iar românca Mariana Venec se află pe lista PSOE.",
        "label": "Spania"
    },
    {
        "title": "Votul din 11 decembrie explicat cu un video",
        "content": "Românii sunt chemați duminică la urne ca să voteze noul parlament pentru următorii patru ani.\n\nCu această ocazie se produc mai multe noutăți. Prima este aceea că se revine de la votul uninominal la liste de partid, fapt pentru care numărul parlamentarilor se reduce de la 588 la 466.\n\nVotul începe, duminică, la ora 7.00 şi are loc până la ora 21.00.\n\nO altă noutate este aceea că românii din străinătate pot să voteze prin poștă, iar alegătorii vor fi verificați cu o tabletă la intrarea în secțiile de votare pentru depistarea votului multiplu.\n\nTentativa de vot multiplu este pedepsită cu inchisoarea de la trei luni la un an si jumatate.\n\nDupă finalizarea scrutinului se va filma toata procedura de numărare a voturilor și întocmirea proceselor verbale.\n\nCa să explice toate noutățile votului, Ministerul Afacerilor Interne a publicat un video explicativ cu toate momentele votului.\n\nSecții de votare în Spania pentru alegerile parlamentare din 11 decembrie 2016\n\nActele cu care poți să votezi la alegerile din 11 decembrie",
        "label": "Spania"
    },
    {
        "title": "La furat de usturoi cu autocarul",
        "content": "Un român care ar fi furat 6 tone de usturoi de pe o plantație agricolă din regiunea Madrid a fost prins în timp ce scotea „marfa” din Spania cu un autocar.\n\nProprietarul spaniol al plantației, aflate în localitatea Villamanrique de Tajo, denunțase situația la sediul Gărzii Civile din Pedroñeras, o localitate din Castilla La Mancha, iar agenții au dispus urmărirea presupusului autor.\n\nAutoritățile au oprit autocarul într-o benzinărie de pe autostrada A3 în apropiere de localitatea Alberca de Záncara (Cuenca) și agenții au descoperit zeci de saci plini cu usturoi.\n\nDupă ce i-au interogat pe pasagerii autocarului, care realiza o cursă regulată spre România, Garda Civilă a descoperit că marfa provenea de pe plantația cu pricina și că autorul furtului ar fi ajuns la o înțelegere cu cei 51 de pasageri.\n\nAcesta ar fi împărțit usturoiul cu ceilalți pasageri, el urmând să rămână cu 2400 de kilograme și aceștia cu 3.620.\n\nPresupusul autor a fost reținut pentru furtul a 6000 de kilograme de usturoi, în valoare de 12000 de euro, iar celelalte 51 de persoane din autocar sunt și ele anchetate.",
        "label": "Spania"
    },
    {
        "title": "O româncă predă poliţiei spaniole o geantă cu bani",
        "content": "O româncă din Logroño predat Poliţiei o servietă cu 3000 de euro, cecuri şi alte documente. Femeia, în vârstă de 42 de ani, a găsit lângă o bancă, pe o stradă din centrul oraşului Logroño din La Rioja, o servietă tip diplomat în care se aflau mai mulţi bani şi documente.\n\nRomânca se numeşte Angelica şi după ce s-a consultat cu prietenul ei a anunţat Poliţia Locală din localitate, care mai târziu i-a predat servieta proprietarului, care nu putea să creadă că şi-a recuperat geanta şi toate lucrurile care se aflau în aceasta.",
        "label": "Spania"
    },
    {
        "title": "Consulatul României la Castellón introduce noul sistem de eliberare a documentelor de călătorie",
        "content": "Începând cu 18 februarie 2010, Consulatul României la Castellón de la Plana a început preluarea electronică a cererilor de eliberare a documentelor de călătorie. Prin introducerea acestui sistem, cetățenii români cu reședința în Spania îşi vor putea ridica pașaportul direct de la misiunea consulară menţionată, nemaifiind necesară deplasarea în ţară.\n\nNoua procedură de eliberare a pașapoartelor electronice şi a titlurilor de călătorie presupune prezenţa obligatorie a solicitantului la sediul Consulatului, inclusiv a minorilor, având în vedere că este necesară prelevarea amprentelor, fotografia şi semnătura digitală. De asemenea, este necesară prezentarea în original a tuturor actelor necesare eliberării documentelor de călătorie.\n\nReamintim că acest sistem este deja funcțional la Secția Consulară a Ambasadei României la Madrid şi Consulatele Generale ale României la Barcelona şi Sevilla, urmând să fie extins gradual şi la restul consulatelor României din Spania.",
        "label": "Spania"
    },
    {
        "title": "Cum se obtine rezidenta in Spania dupa noua lege",
        "content": "NOILE NORME PRIVIND ACORDAREA CERTIFICATULUI DE REZIDENTA („foaia verde”) aplicabile de la 11 iulie 2012 tuturor cetatenilor statelor membre ale Uniunii Europene, potrivit unui comunicat transmis de Ambasada Romaniei la Madrid.\n• Solicitarile cetatenilor de inscriere ca rezidenti se vor prezenta personal la Biroul pentru Straini din provincia unde doresc sa-si stabileasca rezidenta sau la Comisariatul de Politie corespunzator.\n• Daca sunt indeplinite conditiile, certificatul se va elibera pe loc.\n• Cetatenii, care la data solicitarii rezidentei nu sunt in posesia tuturor documentelor solicitate de autoritatile spaniole (nu au „dosarul complet”), au la dispozitie 10 zile pentru completarea dosarului, cu mentiunea ca, daca nu se incadreaza in acest termen, cererea le va fi anulata si nu li se va acorda certificatul de rezidenta solicitat.\n• In certificat se vor mentiona numele, nationalitatea si domiciliul persoanei, numarul de identificare in calitate de cetatean strain si data inregistrarii.\n\n– pasaportul sau documentul national de identitate al solicitantului.\n\nNota: daca aceste documente au expirat, vor trebui prezentate copii ale documentelor expirate si dovada efectuarii demersurilor de innoire a acestora.\n\na) salariatii: vor trebui sa prezinte o declaratie de angajare din partea angajatorului sau un certificat de munca in care sa apara datele fiscale si dovada inregistrarii in Regimul corespunzator al Sistemului de Securitate Sociala;\n\nb) persoanele fizice autorizate (autonomii): o dovada ca detin propria afacere (un act de inscriere la Registrul Activitatilor Economice sau in Registrul Mercantil si la Regimul corespunzator al Securitatii Sociale).\n\nNota: nu va fi necesara prezentarea documentelor enumerate la punctele a) si b) daca interesatul isi da acordul pentru a se verifica datele respective in baza de date a Trezoreriei Generale a Securitatii Sociale sau a Administratiei Finaciare.\n\nc) persoanele care nu desfasoara o activitate de munca in Spania vor trebui sa prezinte documentatia care acrediteaza indeplinirea urmatoarelor doua conditii:\n\n– dispun de asigurare de sanatate, publica sau privata, incheiata in Spania sau in alta tara, care sa asigure o acoperire si in Spania, pe parcursul perioadei de rezidenta, echivalenta cu cea furnizata de Sistemul National de Sanatate spaniol.\n\nNota: – pensionarii indeplinesc aceasta conditie daca dovedesc cu documentele corespunzatoare ca au dreptul la asistenta sanitara acoperita de statul de la care primesc pensia (vor face dovada asigurarii de sanatate prin formularul S1 eliberat de autoritatile competente din Romania);\n\n– cetatenilor romani care vor fi contractati de catre angajator direct din Romania le va servi ca document initial care sa ateste asigurarea de sanatate detinerea cardului european, deoarece ulterior vor fi inscrisi de catre angajator la sistemul de securitate sociala soaniol si vor intra in drepturi in Spania.\n\n– dovada detinerii unor resurse materiale suficiente, pentru interesat si familia sa, pentru a nu se transforma intr-o „povara pentru Asistenta Sociala din Spania” pe durata rezidentei sale. Evaluarea detinerii resurselor suficiente se va face individual si luand in considerare situatia personala si familiala a solicitantului. Se va considera suficient pentru a indeplini aceasta conditie detinerea de resurse superioare sumei fixate prin Legea Bugetului General de Stat pentru a avea dreptul de a beneficia de o prestatie non-contributiva (425 euro pe luna / conform informatiilor preliminare pe care le detinem la acest moment)\n\nd) Studentii, inclusiv persoanele care urmeaza cursuri de formare profesionala, vor trebui sa prezinte documentele care acrediteaza indeplinirea urmatoarelor conditii:\n\n– inmatricularea la un centru, public sau privat, recunoscut sau finantat de administratia educativa competenta;\n\n– asigurare de sanatate, publica sau privata, incheiata in Spania sau in alta tara, daca presupune o acoperire completa si in Spania, sau un card european de sanatate cu perioada de valabilitate care acopera toata durata rezidentei;\n\n– declaratie pe propria raspundere ca detin resursele suficiente pentru ei si membrii familiei pentru nu se transforma intr-o povara pentru Asistenta Sociala din Spania pe durata rezidentei.\n\nExceptie: Participarea la programe ale Uniunii Europene care vizeaza schimburi educative pentru studenti si profesori se va considera dovada suficienta pentru indeplinirea acestor conditii.\n\nAcordarea certificatului de rezidenta pentru membrii de familie\n\nSunt stabilite, de asemenea, conditiile si exigentele ce conditioneaza obtinerea statutului de rezidenta de catre membrii de familie, cele mai importante fiind:\n\n– Ordinul se va aplica in aceleasi conditii membrilor familiei care se reunesc cu sau insotesc un cetatean al unui stat membru al Uniunii Europene, al altui stat parte la Acordul cu privire la Spatiul Economic European sau al Elvetiei.\n\n– In cazul studentilor, nationali ai unui stat membru al Uniunii Europene, ai altui stat parte la Acordul cu privire la Spatiul Economic European sau ai Elvetiei, dreptul de rezidenta pentru mai mult de trei luni se va aplica, in conditiile legii, independent de nationalitatea sa, sotului/sotiei sau partenerului inregistrat la un registru public si copiilor aflati in ingrijire\n\n– In celelalte cazuri, dreptul la rezidenta se va acorda, in conditiile legii, si sotului/sotiei sau partenerului inregistrat la un registru public, descendentilor directi si celor ai sotului/sotiei sau partenerului inregistrat, cu varste pana in 21 de ani sau cu dizabilitati sau cu varste peste 21 de ani care se afla sub intretinerea sa, ca si ascendentilor directi si ai sotului/sotiei sau partenerului inregistrat aflati sub intretinerea sa, daca acestia nu sunt nationali ai unui stat membru al Uniunii Europene, ai altui stat parte la Acordul cu privire la Spatiul Economic European sau ai Elvetiei\n\nMembrii de familie care sunt nationali ai unui stat membru al Uniunii Europene, ai altui stat parte la Acordul cu privire la Spatiul Economic European sau ai Elvetiei, mentionati in cele trei paragrafe anterioare, vor trebui sa solicite inscrierea in Registrul Central pentru Cetateni Straini, conform prevederilor Ordinului.\n\nMembrii de familie care nu sunt nationali ai unui stat membru al Uniunii Europene, ai altui stat parte la Acordul cu privire la Spatiul Economic European sau ai Elvetiei, mentionati in paragrafele 2 si 3 ale acestui subcapitol, vor trebui sa solicite emiterea unui card de rezidenta pentru rude ale unui cetatean al Uniunii, conform prevederilor articolului 8 al Decretului Regal 240/2007, din 16 februarie.\n\nDetalii suplimentare pot fi obtinute la Ambasada, tel. 91/350.18.81 si la mail comunicacion.publica@embajadaderumania.es",
        "label": "Spania"
    },
    {
        "title": "Poliţist român decorat de Ziua Spaniei",
        "content": "Ataşatul pentru afaceri interne al Ambasadei României din Spania, subcomisarul Eliodor Tanislav, a fost decorat, de ziua naţională a Spaniei, de către Ministerul de Interne spaniol cu distincţia “ Crucea Ordinului de Merit al Gărzii Civile ” cu însemn alb. Potrivit unui comunicat al ambasadei, subcomisarul Eliodor Tanislav a primit distincţia pentru contribuţia adusă la combaterea criminalităţii în Spania, „ acordarea acestei distincţii venind să confirme excelenta colaborare bilaterală existentă între cele două ţări şi între cele două ministere de interne dintre cele două state „.\n\nCeremonia a avut loc la Cartierul General al Gărzii Civile din Madrid, în prezenţa Subdelegatului Guvernului (Prefectului), a oficialilor de rang înalt din cadrul Ministerului de Interne spaniol şi din cadrul Consiliului Suprem al Magistraturii, precum şi a ataşaţilor de interne din UE, acreditaţi în capitala Spaniei.\n\nAcordarea acestei decoraţie este unul dintre numeroasele semne pozitive ale colaborării dintre cele două ministere de Interne, care în ultimii ani şi-a arătat roadele prin finalizarea multor operaţiuni importante.",
        "label": "Spania"
    },
    {
        "title": "Mizeria din Plaza de España pusă pe seama românilor",
        "content": "Cerșetori care își fac nevoile în stradă și hoți care își împart teritoriul – sunt descrierile pe care le fac spaniolii din Plaza de España din Madrid la adresa românilor și rromilor, într-un articol publicat ieri de ABC.\n\nCotidianul spaniol atrage atenția asupra situației deplorabile în care se află unul dintre obiectivele cunoscute ale Madridului și aduce critici administrației locale, care nu a reușit să îmbunătățească lucrurile în ultimele 3 mandate.\n\nMai mulți madrileni sau patroni din zonă denunță în ABC că Plaza de España a ajuns să fie plină de murdării, de cerșetori care dorm pe bănci și de „țigani români”, care se ceartă în mod violent și-i sperie pe trecători.\n\n„La 7 dimineața, apar 30 sau 40 de români, distribuiți de mafii, care primesc cârje ca să provoace mila. Unii cerșesc la semafor și în fața bisericilor, alții spală parbrize”, spune Matias, un madrilen, citat de ABC.\n\nCotidianul spaniol atrage atenția asupra mizeriei din Plaza de España, dar semnalează printre vinovați și alte categorii de persoane, precum tinerii care consumă alcool în weekend și urinează în fața intrărilor în blocurile de locuințe.\n\nCriticile aduse de cunoscuta publicație primăriei Madridului apar cu mai puțin de o lună înainte de alegerile parlamentare, la care formațiunea Podemos, care o susține pe Manuela Carmena, primarul Madridului, amenință hegemonia tradițională a partidelor mari din Spania.",
        "label": "Spania"
    },
    {
        "title": "Româncă ucisă și abandonată în mașină la Sevilla",
        "content": "O femeie în vârstă de 32 de ani, de naționalitate română, a murit la Sevilla după ce a pierdut un avion cu care urma să călătorească în Italia.\n\nPresupusul autor al crimei este partenerul ei, un român, în vârstă de 34 de ani, care s-a predat poliției miercuri seară, spunând că și-a ucis prietena.\n\nBărbatul a mărturisit crima polițiștilor din localitatea Bollullos Par de Condado (Huelva), unde a ajuns cu autostopul.\n\nDin primele informații se pare că cearta a pornit de la faptul că femeia pierduse un zbor către Italia, unde locuia în mod obișnuit.\n\nPolițiștii i-au cerut bărbatului să-i ducă până la locul în care se afla cadavrul. Corpul neînsuflețit al tinerei românce a fost găsit într-o mașină, parcată în zona unor hale industriale părăsite, și era acoperit cu o pătură.\n\nFemeia murise de aproape 24 de ore, când a fost realizată ridicarea cadavrului. Presupusul criminal a fost reținut și urmează să fie cercetat pentru omucidere.",
        "label": "Spania"
    },
    {
        "title": "Problemele românilor din Spania - pe masa Guvernului",
        "content": "Eliminarea taxei de primă înmatriculare, un program de reinserție a copiilor şi simplificarea procedurilor consulare au fost principalele probleme ridicate de asociațiile românilor din Spania, invitate să facă parte din delegația care a avut întâlniri cu Preşedinția şi cu membri ai Guvernului României, în perioada 25 – 26 mai.\n\n” Am avut foarte multe întâlniri cu diverse instituții şi cu membri ai Guvernului şi tuturor am încercat să le atragem atenția asupra problemelor care îi afectează acum pe românii din Spania. Mi s-a părut foarte important să cerem guvernului să-i excludă pe românii din străinătate de la plata primei înmatriculări pentru că cei care decid să se întoarcă acasă, poate decid să plece după aceea în altă țară şi plata taxei nu se justifică în cazul acesta ”, ne-a precizat Daniel Țecu, preşedintele Federației Asociațiilor Româneşti din Europa (FADERE) şi membru al delegației. Cu ocazia întâlnirii cu delegația asociațiilor românilor din Spania, Ministerul Afacerilor Externe a anunțat că în luna iulie, cel mai târziu, va fi implementat un nou sistem informatic care va permite emiterea mult mai rapidă a paşapoartelor şi a altor acte de identitate. ” În acest sens cred că am reuşit să obținem ca la Madrid să fie pus în aplicare primul proiect pilot privind emiterea paşapoartelor pe loc ”, ne-a mai declarat Daniel Țecu.\n\nO altă problemă dezbătută în întâlnirile avute cu preşedintele României, Traian Băsescu şi cu premierul Emil Boc, liderii asociațiilor româneşti din Spania au subliniat importanța educației copiilor românilor care au emigrat. ” Am cerut şi cred că am reuşit să convingem că reinserția copiilor români care se întorc din străinătate este o temă extrem de sensibilă pentru care trebuie acordată atenția necesară. Am transmis faptul că este nevoie de un program de sprijinire a copiilor în ceea ce priveşte reintegrarea în învățământul din România ”, a mai spus Daniel Țecu.\n\nDeplasarea celor 12 membri ai delegației de la Madrid face parte dintr-un program de consultări directe între reprezentanții asociațiilor româneşti din străinătate şi autoritățile române. Înaintea acestor întâlniri, autoritățile de Bucureşti au avut consultări şi cu reprezentanții românilor din Italia.",
        "label": "Spania"
    },
    {
        "title": "Româncă înjunghiată cu foarfeca în Tenerife",
        "content": "O femeie de 30 de ani dintr-o localitate din insula spaniolă Tenerife a ajuns vineri la spital cu răni profunde.\n\nPresupusul agresor este soțul ei, tot de naționalitate română, care ar fi încercat să o omoare în locuința lor din orașul Granadilla de Abona.\n\nDin primele informații se pare că bărbatul ar fi înjunghiat-o pe soția sa cu o foarfecă și că ar fi încercat apoi să sară din balcon, avându-l pe cel mai mic dintre copii în brațe.\n\nA fost prins imediat de agenții Poliției Locale și urmează să fie prezentat judecătorului sub acuzația de tentativă de omor.\n\nFamilia are doi copii, unul de 9 ani și altul de numai 1 an și vecinii spun că au mai auzit certuri din locuința românilor.\n\nFemeia a primit primul ajutor pe loc de la medicii serviciului de urgență, după care a fost internată la Spitalul Nuestra Señora de Candelaria.\n\nÎn urma intervenției medicale, starea femeii este stabilă și se află în afara pericolului. Copiii au fost preluați de angajații de la Serviciile Sociale ale primăriei și se află acum într-un cămin din Santa Cruz de Tenerife.",
        "label": "Spania"
    },
    {
        "title": "Premierul Spaniei, luat drept cersetor roman",
        "content": "Mariano Rajoy a fost satirizat in cadrul unui cunoscut program de umor din Franta si a fost prezentat drept un cersetor roman.\n\nPresa spaniola informeaza despre incident ca fiind un nou atac la imaginea Spaniei. „Programul Les Guignols nu a ezitat sa-l transforme pe premierul Mariano Rajoy intr-un vagabond roman care cerseste”, informeaza pagina web a televiziunii Antena 3 .\n\nRealizatorii programului de umor din Franta au vrut sa arate astfel situatia economica dificila prin care trece Spania.\n\nEmisiunea umoristica a mai parodiat in trecut si alte personaje faimoase din Spania, precum tenismenul Rafa Nadal, baschetbalistul Pau Gasol, Iker Casillas de la Real Madrid sau ciclistul Alberto Contador.",
        "label": "Spania"
    },
    {
        "title": "Sesiuni gratuite de management la Castellon de la Plana",
        "content": "Ambasada Romaniei la Madrid are placerea de a va informa ca a initiat un parteneriat cu WSC International care, in colaborare cu compania de Management si Consultanta SC REALDECISION SRL, va organiza pe parcursul anului 2009 sesiuni de formare in domeniul managementului de proiecte si comunicare in beneficiul romanilor din Spania.\n\nProiectul a debutat in luna februarie la Madrid, organizandu-se pana in prezent trei sesiuni de training, la care au fost prezenti peste 100 de participanti din randul comunitatii romanesti, printre care tineri profesionisti, presedinti sau membri ai asociatiilor romanesti, jurnalisti, profesori si studenti etc.\n\nIn perioada urmatoare se intentioneaza demararea unei “caravane de management”, cu sesiuni de formare ce vor fi organizate in diferite orase spaniole. Prima oprire a acestei “caravane” va fi la Castellón de la Plana, unde beneficiem de sprijinul si implicarea Consulatului Romaniei, din localitate.\n\nIi invitam pe cei interesati la o noua sesiune de formare, care va avea loc sambata 28 martie sau duminica 29 martie, la orele 11:00, la sediul Hotelului Intur, Castellón de la Plana, sambata, respectiv la sediul Consulatului Romaniei, duminica (in functie de optiunea fiecaruia si de numarul de persoane interesate se vor putea organiza doua sesiuni).\n\nSesiunea va consta intr-o prezentare a doua module de curs: Management de Proiecte, cu informatii privind modalitatile de accesare, alcatuirea dosarului de candidatura, proceduri, eligibilitate, reguli si norme, exemple si studiu de caz; Comunicare si Inteligenta Emotionala, despre importanta abilitatilor de comunicare si prezentare, emotie pozitiva si empatie. Participantilor li se vor oferi mape cu suportul de curs.\n\nAcest proiect cu caracter gratuit este deschis tuturor acelor persoane care doresc sa obtina notiuni de baza privind gestionarea de proiecte, cresterea capacitatii manageriale, lidership si dezvoltarea abilitatilor de organizare si de comunicare.\n\nVa adresam rugamintea sa ne confirmati interesul pentru participare, precum si optiunea dvs. pentru una din cele doua date propuse, la adresa: secretariat@consulatcastellon.e.telefonica.net",
        "label": "Spania"
    },
    {
        "title": "Comunitatea Valenciană: Fără locuri de muncă la cules de citrice",
        "content": "Avalanşa de solicitări de angajare în sectorul culesului de citrice a determinat majoritatea cooperativelor agricole spaniole din Comunitatea Valenciană să afişeze anunţuri prin care anunţă că nu mai au nevoie de muncitori fiindcă locurile sunt deja ocupate. Situaţia i-a luat pe nepregătite pe românii care îşi puseseră speranţele în aceste câteva luni de câştig. Campania de citrice este declarată ca fiind „ cea mai rea din toată istoria Comunităţii Valenciene ”, potrivit oficialilor spanioli din domeniu. Românii aflaţi în somaj sau rămaşi fară locuri de muncă în sectorul construcţiilor au tendinţa să se îndrepte în această perioadă către campania de cules citrice, loc pe care îl ocoleau înainte cu doi ani, deşi atunci preţurile pentru această muncă sezonieră erau destul de bune în comparaţie cu alte sectoare economice.\n\nÎn aceast an, pe lângă concurenţa mărită pentru ocuparea locurilor de muncă, fiecare muncitor trebuie să îşi plătească asigurarea de 80 de euro pe lună, să cumpere capasul (coşul pentru cules) cu 6 euro, cleştele cu aproximativ 35 de euro, mănuşile cu 3 euro şi transportul până la câmp care poate fi de 5-6 euro pe zi, de persoană. De asemenea, un culegător nu trebuie să uite de cizme, haine şi mâncare la pachet.\n\nUn muncitor cu experienţă poate ajunge să culeagă 50 de capase pe zi, iar unul începător abia ajunge la 30 de euro. Pentru cei care au mai multă vechime, venitul la care ar putea ajunge, fără să socotească zilele în care plouă, ar fi undeva pe la 1000 de euro lunar, bani potriviţi tocmai pentru zilele acestea de criză prin care trec multe familii de români.\n\nPe Valentin S. l-am întâlnit aşteptând în cunoscuta Piaţă Maria Augustina ca să se întalnească cu un intermediar în domeniu: „Înainte câştigam chiar şi 2500 de euro pe lună, în timpul campaniei”, ne spune Valentin S., un român din Castellón care a fost angajat la cules de portocale. „Acum trebuie să mă mulţumesc cu 1, 20 euro până la maxim 1,44 euro la capas, muncind printr-un intermediar. Dacă aş fi lucrat direct prin cooperativă aş fi luat 2,04 euro pe capas, însă nu am mai prins locuri. Am venit special din România cu famila: cei doi fii de peste douăzeci de ani şi soţia. Din păcate, pentru soţie, nu am mai găsit loc sub pretextul că nu mai iau femei. Am mai întrebat în Onda şi am o promisiune să culeg o livadă întreagă cu 3.500 de euro, însă nu ştiu cât timp poate să îmi ia…” .\n\nAgricultorii spanioli au precizat că ultimii doi ani, în privinţa campaniei de citrice, au fost „ cei mai răi din toata istoria comunităţii Valenciene ”, regiune faimoasă pentru exporturile de portocale, mandarine şi lămâi. În aceste condiţii, pe fondul creşterii şomajului din alte sectoare a crescut numărul celor care au nevoie să muncească în agricultură, iar angajatorii au de unde alege, fapt care a dus implicit la ieftinirea mâinii de lucru.",
        "label": "Spania"
    },
    {
        "title": "62000 de români beneficiază de ajutor de şomaj",
        "content": "Studiul asupra Populaţiei Active din Spania (EPA) pe primul trimestru scoate la iveală o rată a şomajului de 20,05 %. Institutul Naţional de Statistică a publicat recent ultimele cífre oficiale privind rata şomajului în Spania.\n\nÎn ultimul an, numărul şomerilor a crescut cu aproximativ 600 de mii, rata şomajului depăşind acum 20 de procente la nivel naţional. Numărul total al persoanelor fără loc de muncă este de 4.612.700, iar cel al salariaţilor este de 15.253.300. Comunităţile autonome unde s-a înregistrat o uşoară creştere a numărului de persoane ocupate sunt Murcia şi Ţara Bascilor. Regiunile unde a crescut cel mai mult numărul de şomeri sunt Andalucia, Catalunia şi Madrid.\n\nÎn 4 mai şi Ministerul Muncii şi Imigraţiei a dat publicităţii datele sale privind numărul şomerilor, care scade pentru prima dată după 8 luni, faţă de luna martie, cu 24 de mii. Potrivit ministerului, în câteva sectoare s-au înregistrat mai multe angajări, cum este cel al serviciilor, cu 43 de mii de locuri de muncă create datorită sărbătorilor de Paşti şi timpului frumos. În Construcţii au fost cei mai puţini şomeri în cursul lunii precedente, dar potrivit Guvernului, sectorul îşi va reveni de-abia peste un an. În ceea ce-i priveşte pe români, numărul şomerilor creşte, cei care beneficiază acum de un ajutor de şomaj ajungând la 62.197.\n\nÎn privinţa celor care mai au un loc de muncă, datele lunii martie arată că 281 de mii de români contribuiau la Asigurările Sociale şi dintre aceştia majoritatea (159.000) lucrau în diverse sectoare (Construcţii, Servicii…), 23 de mii erau persoane fizice autorizate, 15 mii lucrau în sectorul asistenţei casnice şi 83 de mii activau în agricultură.",
        "label": "Spania"
    },
    {
        "title": "\"Bandă\" de hoţi români bagată la închisoare pentru 20 de furturi",
        "content": "Justiţia spaniolă a decis detenţia a cinci cetăţeni români, care în multe luni, au comis un val de jafuri în regiunea Galicia, fapt care a băgat spaima în comercianţi şi a determinat poliţia să pună la cale o întreagă operaţiune. Operaţiunea „Dragonir”, derulată de poliţia spaniolă din regiunea Galicia s-a finalizat cu arestarea a 5 români, acuzaţi de comiterea unui număr de peste 20 de furturi în zonele A Coruna şi Pontevedra.\n\nPoliţia din Pontevedra îi urmărea de mai multă vreme pe cei 5 români, după cum informează cotidianul local Faro de Vigo, dar în urmă cu câteva zile, mai precis în 19 ianuarie, i-a arestat după ce au dat ultima lovitură în localitatea Noia.\n\nGrupul era specializat în spargerea magazinelor şi, potrivit poliţiei, românii erau foarte rapizi, fiind capabili să dea o lovitură în doar câteva minute. Ultimul jaf produs într-un magazin cu haine de marcă, s-a terminat cu prinderea celor 5. Poliţia le-a luat urma şi i-a prins la doar câteva ore.",
        "label": "Spania"
    },
    {
        "title": "Român mort în Galicia după ce a ajuns cu mașina în râu",
        "content": "Un tânăr de naționalitate română a murit în cursul nopții de duminică într-o localitate din Galicia după ce a căzut cu mașina într-un râu.\n\nAccidentul s-a produs pe drumul N-550 în Guindibó de Abaixo, în districtul regional Ordes, după ce autovehiculul condus de Cătălin O., un Ford Mondeo, a ieșit de pe șosea lovindu-se de parapet.\n\nMașina s-a ciocnit de un copac și după aceea a căzut în râul Cabrón unde se pare că șoferul a rămas blocat între fiare.\n\nNu se știe încă ora la care a avut loc accidentul și nici condițiile exacte în care s-a produs decesul.\n\nVictima, un tânăr de 35 de ani, a fost descoperită la 8 dimineața de o vecină din localitate, care a observat daunele și a văzut mașina în apă, scufundată în totalitate.\n\nFemeia a sunat la Garda Civilă și a fost necesară intervenția pompierilor pentru descarcerarea victimei și scoaterea corpului neînsuflețit din mașină.\n\nDin informațiile preliminare este posibil ca accidentul să se fi produs în timp ce autoturismul circula cu viteză din direcția Santiago de Compostela și la ieșirea dintr-o curbă, șoferul ar fi pierdut controlul direcției.",
        "label": "Spania"
    },
    {
        "title": "Șoferi români prinși că furau haine de la Zara",
        "content": "Poliția spaniolă a arestat doi cetățeni români care realizau transporturi de haine pentru compania Inditex, de la centrul logistic din Zaragoza. Cei doi sunt acuzați că furau produse din transportul pe care trebuiau să-l facă pentru cunoscuta marcă de haine.\n\nAncheta a fost declanșată de un polițist care se afla în afara orarului de muncă când a observat ceva suspect la felul în care românii făceau transportul de haine.\n\nSurse din poliție consultate de presa locală susțin că cei doi șoferi forțau cutiile în care se afla transportul încredințat de Inditex, grupul care deține marca Zara.\n\nCei doi români scoteau hainele din cutii și le trimiteau în România ca să fie vândute la negru.\n\nInformațiile de până acum stabilesc prejudiciul la 26 de mii de euro.",
        "label": "Spania"
    },
    {
        "title": "Roman acuzat ca a violat 3 femei in decurs de o ora la Valencia",
        "content": "Politia locala din Valencia a retinut un cetatean roman de 24 de ani, acuzat ca a abuzat sexual de trei femei. Oamenii legii il acuza pe roman ca a abuzat sexual de trei femei intr-un interval de timp de aproximativ o ora.\n\nAgresiunile sexuale au fost denuntate azi-noapte, iar suspectul ar fi folosit un cutit cu care le-a amenintat pe femei, dupa cum citeaza Europa Press, din comunicatul Politiei Locale din Valencia.\n\nPrimul denunt a fost facut la ora 2:05, dintr-o zona marginasa a orasului, cand o femeie a fost agresata cu arma alba. La fata locului s-au deplasat trei patrule de politisti care au gasit mai multi oameni care il inconjurasera pe presupusul agresor.\n\nPotrivit declaratii oferite de localnici, atacatorul locuia chiar intr-una din colibele si constructiile improvizate din apropiere, dintr-un cartier marginas al orasului.\n\nPresupusul atacator ar fi intrat in coliba victimei si a amenintat-o cu un cutit, astupandu-i gura, dupa care a incercat sa o violeze. Femeia s-a luptat cu agresorul si a fost salvata de cumnatul ei care a intrat in coliba si a reusit sa-i ia cutitul agresorului. Ulterior, agresorul s-ar fi dus la coliba lui.\n\nLa scurt timp, la fata locului au mai sosit doua masini ale Politiei in care se afla o alta victima a agresorului. Era vorba despre o alta femeie care l-a recunoscut imediat pe roman si care in jurul orei 1:25 a fost abordata de acesta cu pretextul de a-i cere un foc. Femeia s-a speriat si a incercat sa fuga, insa agresorul a inceput sa o loveasca si a taiat-o pe mana.\n\nPe parcursul investigatiilor, politistii si-au dat seama ca romanul era cautat de la ora 1:05, cand fusese denuntata o agresiune sexuala pe o alta strada din zona.\n\nIn acest caz, o femeie isi plimba cainele si a fost abordata de un barbat, care i-a pus cutitul la gat si a pipait-o, dupa care a abuzat-o sexual.\n\nVictimele l-au recunoscut pe agresor, un roman de 24 de ani. Acesta a fost retinut si prezentat judecatorului sub acuzatia de comitere a trei agresiuni sexuale.",
        "label": "Spania"
    },
    {
        "title": "Românca Angelica Părpăluţă - premiată de primăria Logroño după ce a înapoiat o valiză cu bani",
        "content": "Primăria din localitatea spaniolă Logrono a premiat-o luni pe românca Angelica Părpăluţă, femeia care în 13 octombrie a înapoiat o valiză plină cu bani pe care o găsise pe strada Canalejas din localitate, informează Europa Press.\n\nAceastă faptă a Angelicăi constituie un motiv de „ mândrie ” pentru toţi locuitorii din Logrono şi, în plus, „ pentru toţi oamenii care, deşi se află în dificultate, se gândesc la ceilalţi „, a spus consilierul local Inmaculada Saenz. \n\n Ea a amintit că Angelica şi-a pierdut acum cinci ani geanta, „ dar ea a avut mai puţin noroc şi nimeni nu i-a dat-o înapoi, ceea ce i-a adus serioase probleme cu documentele şi alte aspecte, astfel că nu a ezitat să acţioneze când a găsit valiza în după-amiaza zilei de 13 octombrie „.\n\nDeosebit de emoţionată, Angelica a ascultat colindul românesc „ Deschide uşa, creştine „, pe care i l-au dedicat trei compatrioţi, care mai întâi s-au declarat „ mândri ” de gestul ei şi de premiu. Ei şi-au exprimat de asemenea recunoştinţa faţă de Logrono şi faţă de locuitorii săi, spunând că acolo se simt „ ca acasă „. Cu gestul ei, Angelica a făcut ‘mai mult decât 2.000 de campanii’ pentru convieţuire, a mai spus primarul, Tomás Santos, înainte de a-i da premiul „Estrella de Noviembre” (Steaua lunii noiembrie).",
        "label": "Spania"
    },
    {
        "title": "Român urmărit prin Interpol pentru 85 de euro",
        "content": "Un român din Castellon de la Plana a fost reţinut şi extrădat de Politia spaniolă după ce acesta a fost condamnat în România pentru producerea unei pagube de 85 de euro. V. S., de 26 de ani, a fost retinut în baza unui ordin de extrădare emis de justiţia română, care l-a condamnat pe acesta pentru tăierea ilegală a 8 copaci, informează agenţia Europa Press.\n\nRomânul reţinut nu are antecedente penale în Spania şi a fost dat în urmărire prin Interpol, pentru că în România a fost condamnat la 2 ani de închisoare pentru tăierea ilegală care se pedepseşte cu închisoarea până la 5 ani, potrivit Europa Press.",
        "label": "Spania"
    },
    {
        "title": "Crima dublă de la Cuenca - Suspectul spaniol și doi români au fost arestați la Lugoj",
        "content": "Sergio Morate, căutat pentru uciderea tinerelor Laura del Hoyo și Marina Okarynska, de 24 de ani, fosta iubită a lui Morate, a fost reținut în România împreună cu un alt tânăr, cercetat că l-ar fi ajutat pe presupusul infractor să fugă din Spania.\n\nRomânul, despre care se cunoaște că a fost „coleg” de închisoare în Spania, l-a ajutat pe Morate să închirieze o locuință în Lugoj, unde forțele de ordine au descins în după-amiaza zilei de 13 august.\n\nPotrivit Poliției Române, operațiunea, desfășurată la nici 24 de ore de la găsirea corpurilor celor două femei, a avut loc în urma schimbului de date şi informaţii operative, prin intermediul Biroului SIRENE din cadrul Centrului de Cooperare Polițienească Internațională – Inspectoratul General al Poliției Române.\n\nPe numele acestuia, autorităţile judiciare spaniole au emis un mandat european de arestare, fiind bănuit de comiterea infracţiunii de omor, pe teritoriul Spaniei. Morate a fost găsit în urma depistării semnalului telefonului său mobil.\n\nCel în cauză a fost reţinut pentru 24 de ore şi introdus în Arestul Inspectoratului de Poliție Județean Timiș, urmând a fi prezentat magistraţilor Curţii de Apel Timişoara, care vor dispune măsurile legale până la predarea către autorităţile spaniole.\n\nDe asemenea, autovehiculul pe care cetăţeanul spaniol l-ar fi utilizat pe teritoriul României a fost indisponibilizat. Surse din Poliție au precizat că mașina va fi analizată de o echipă de criminaliști spanioli, care se vor deplasa la Lugoj cu acest scop.\n\nCorpurile celor două femei au fost găsite într-o groapă în localitatea Palomera (Cuenca), miercuri, 12 august, după șase zile de la dispariția lor. Peste ele, presupusul criminal, care se ascundea în România, a aruncat o cantitate mare de var, cu intenția de a le distruge și a șterge urmele crimei.\n\nArestarea lui Morate a fost posibilă datorită, între altele, colaborării oferite de familia acestuia, care a publicat un comunicat în care condamnă acțiunea tânărului, căruia îi dorește să ajungă la închisoare cât mai repede.",
        "label": "Spania"
    },
    {
        "title": "Se ridică restricţiile! Liber la muncă de la 1 ianuarie",
        "content": "Spania va suspenda restricţiile pentru romani de la 1 ianuarie 2014, după cum transmite Ambasada României la Madrid, care a obţinut asigurări in acest sens de la autorităţile spaniole.\n\n„Autorităţile spaniole vor adopta toate masurile necesare pentru aplicarea la timp si in conditii optime a masurii de liberalizare, precizează Ambasada României de la Madrid printr-un comunicat de presă publicat în această seară pe pagina web.\n\nReprezentanţii autorităţilor române au avut o întâlnire în 22 noiembrie cu oficiali spanioli din cadrul Ministerzlui Muncii din Spania si au primit confirmarea ca statul spaniol va repecta normativa europeana privind libera circulaţie a muncitorilor români şi bulgari de la 1 ianuarie 2014.\n\nPrivind finalizarea perioadei tranzitorii de restricţii de 7 ani, Ambasada României precizează că „va fi transmisă birourilor din teritoriu o comunicare privind ridicarea începând cu data de 1 ianuarie 2014 a restricţiilor privind angajarea cetăţenilor români; de la data de 1 ianuarie 2014 menţiunea referitoare la dreptul de muncă din certificatele de rezidenţă nu mai produce efecte juridice; după data de 1 ianuarie 2014 cetăţenii români care au în certificatul de rezidenţă menţiunea referitoare la necesitatea obţinerii unei autorizaţii pentru a avea drept de angajare vor avea posibilitatea să solicite Comisariatelor de Poliţie, în condiţiile respectării şi a noilor condiţii cu privire la obţinerea certificatului de rezidenţă (existenţa unui contract de muncă sau a veniturilor suficiente şi a asigurării private de sănătate), schimbarea acestor certificate cu unele din care această menţiune să fie eliminată”.\n\nPrincipala schimbare în statutul muncitorilor români este că după data de 1 ianuarie 2014 angajarea se poate face în baza documentului naţional de identitate.\n\n„În perspectiva încheierii, la data de 31 decembrie 2013, a perioadei tranzitorii de 7 ani de la aderarea României la UE, de-a lungul căreia vechile state membre aveau dreptul să impună cetăţenilor români restricţii privind accesul pe pieţele naţionale ale muncii, Ambasada României de la Madrid efectuează demersuri pe lângă autorităţile spaniole competente pentru a colabora în vederea bunei derulări a liberalizării accesului lucrătorilor români pe piaţa spaniolă a muncii”, mai adaugă misiunea diplomatică a României.\n\nRomânii din Spania au fost afectaţi de moratoriul privind accesul pe piaţa muncii din 2007, odată cu intrarea României în Uniunea Europeană, până în 2009, cnd guvernul socialist a decis să ridice restricţiile. \n\n Acelaşi guvern a revenit asupra deciziei în 22 iulie 2011 când restricţiile pe piaţa muncii au fost reactivate doar pentru cetăţenii români.\n\nAmbasada României precizează că pentru obţinerea de informaţii sau pentru eventuale sesizări pot fi folosite numerele de telefon şi adresa de e-mail indicate pe site-ul Ministerului Muncii spaniol (numere telefon: 91 363 71 08 / 91 363 90 71, program de informaţii de la 9:00 la 14:00; infoinmi@meyss.es). De asemenea, pentru detalii şi clarificări suplimentare vă puteţi adresa Ambasadei României de la Madrid, către Biroul ataşatului pe probleme de muncă şi afaceri sociale (telefon: 0034.91.350.73.56; fax: 0034.91.345.29.17, E-mail: agregado.trabajo@embajadaderumania.es).",
        "label": "Spania"
    },
    {
        "title": "Aniversare Juan Ramón Jiménez și Lucian Blaga la Madrid",
        "content": "Ziua de 24 mai din acest an a fost încărcată de o anumită valoare spirituală, dar în același timp şi culturală, pentru toţi cei prezenţi la evenimentul organizat de Biblioteca “Lucian Blaga” din Madrid, care după cum ştim de multă vreme îşi desfăşoară activitatea în sediul Federaţiei Asociaţiilor Românilor din Spania – FEDROM.\n\nAm spus spirituală şi culturală în acelasi timp, din două motive. Primul este cel al comemorării a 56 de ani de la moartea celui care a fost Juan Ramón Jiménez, şi care în 1956, a primit meritatul Premiu Nobel pentru Literatură, dar şi comemorarea marelui nostru poet, dramaturg şi filozof, Lucian Blaga, de la moartea căruia s-au împlinit tot în acest timp 53 de ani. Al doilea motiv pentru care evenimentul respectiv a fost dedicat celor doi poeţi, unul spaniol şi celălalt român, a fost aniversarea a o sută de ani de la apariţia primei proze lirice a lui Juan Ramón: „Platero y yo”, editată la Madrid, în decembrie 1914, fapt care a condus la organizarea pe parcursul întregului an 2014, a unei importante manifestări culturale, nu numai în Moguer, unde s-a născut poetul, dar şi în restul Spaniei. \n\n Care ar fi fost cea mai potrivită demonstrație de respect din partea noastră, a românilor care trăim aici, pentru această ţară? Mi-am pus această întrebare cu mult timp în urmă şi răspunsul cel mai apropiat în faţa celor mai nobile sentimente care acum ne leagă pe noi şi pe spanioli, nu a fost altul decât o bună relaţie a schimburilor interculturale şi de asemenea spirituale. O dovadă a respectului reciproc, a constituit-o apariţia în România, a volumului „Platero şi eu”, editat de Casa Cărţii de Ştiinţă din Cluj-Napoca, o ediţie unică în felul ei, tradusă în limba română de Andrómeda Caraneaga şi subsemnatul, poetul Gheorghe Vinţan, care a avut un succes deosebit la Târgul Internaţional de carte de la Alba Iulia, precum şi aici la Madrid, unde s-a bucurat de o prezenţă româneasca şi spaniolă importantă. \n\n Don Javier Helgueta, doctorand la Universitatea din Alcala de Henares, a făcut o minuţioasă şi documentată prezentare a celor doi poeţi care a produs o impresie sentimentală în ambele părţi ale auditoriului, cu privire la creaţia literară a celor doi mari scriitori. \n\n Întreaga asistenţă a fost onorată de prezenţa doamnei Carmen Hernández-Pinzón, nepoata poetului spaniol, din viaţa căruia, domnia sa a ţinut să ne spună o multitudine de întâmplări şi aspecte mai puţin cunoscute din geneza acestei cărţi, despre care însuşi poetul spunea: “Platero, măgăruşul meu, nu-i doar o carte pentru copii, cartea este scrisă pentru toate locurile unde întâlnim copii!”. \n\n Întalnirea s-a încheiat cu citirea unor capitole în limba spaniolă şi română din lirică în proză juanramoniană. Cei prezenţi, prin glasul poetei, Estrella Cuadrado Morgado şi prin vocile celor doi traducători, au trăit un moment inedit, ascultând cuvintele unei elegii andaluze. \n\n Autorul acestei cărţi în limba română, prin intermediul ziarului “Românul” ţine să-şi anunţe intenţia de a prezenta „Platero şi eu” în toate municipiile unde românii sunt constituiţi deja într-o comunitate asociativă.",
        "label": "Spania"
    },
    {
        "title": "Premierul Victor Ponta se afla la Madrid",
        "content": "Şeful executivului a ajuns duminică seară la Madrid, unde urmează să aibă întâlniri cu Regele Juan Carlos I, cu premierul Mariano Rajoy şi cu liderul socialistilor Alfredo Perez Rubalcaba.\n\nVictor Ponta se afla pentru prima data la Madrid in calitate de premier, in cadrul unei vizite oficiale.\n\nBiroul de presa al guvernului informeaza ca „ printre obiectivele vizitei se număra intensificarea contactelor politice bilaterale, cu accent pe contactele la nivel ministerial, în domenii precum economie, transporturi, agricultură, interne, justiție, muncă. În acest sens, se are în vedere consacrarea principiului reuniunilor interguvernamentale comune „.\n\nGuvernul Romaniei doreste sa atraga investitii spaniole in Romania, dar si ajutor pentru absorbtia fondurilor europene.\n\n„ Identificarea unor proiecte de impact, cu participare spaniolă (în infrastructură, telecomunicații, energii regenerabile), captarea interesului investitorilor spanioli, în condițiile în care Spania ocupă locul 8 în topul investitorilor din România, precum și schimbul de experiență în atragerea și gestionarea fondurilor europene se numără, de asemenea, pe agenda primului-ministru „, se mai precizează în comunicatul guvernului privind vizita de lucru a premierului Victor Ponta la Madrid.\n\nComunitatea romaneasca din Spania va fi un alt subiect pe ordinea de zi a intalnirii cu premierul Mariano Rajoy, iar guvernul precizeaza ca „ o componentă importantă a vizitei se referă la cooperarea dintre autoritățile române și cele spaniole în ceea ce privește dezvoltarea de politici de protejare a comunității românești din Spania „.\n\nPotrivit comunicatului de presa al guvernului „ alte obiective importante al vizitei sunt reconfirmarea sprijinului Spaniei pentru aderarea României la spațiul Schengen, precum și reconfirmarea poziției autorităților spaniole de liberalizare totală a pieței muncii pentru lucrătorii români, începând cu 1 ianuarie 2014 „.\n\nLa Madrid, Victor Ponta va avea o întrevedere și cu Alfredo Perez Rubalcaba, secretarul General al Partidului Socialist Muncitoresc Spaniol (PSOE).\n\nVizita de lucru se înscrie, potrivit guvernului de la Bucuresti, în „procesul de relansare a dialogului politic bilateral”, înregistrat în 2013, data de vizita ministrului de externe spaniol Jose Manuel Garcia-Margallo, la București.\n\nSchimburile comerciale bilaterale dintre România și Spania s-au multiplicat de patru ori, în ultimii 6 ani, iar volumul investițiilor de capital spaniol a crescut, în 2011, de 8 ori, raportat la nivelul din 2004 – la 31.12.2012, volumul total al schimburilor comerciale ale României cu Spania a fost de 2410,42 milioane Euro, mai informeaza biroul de presa al guvernului.",
        "label": "Spania"
    },
    {
        "title": "Primele cifre de participare la referendum in Spania",
        "content": "Romanii din Spania pot sa voteze la referendumul de astazi pentru demiterea presedintelui Romaniei in cele 46 de sectii care au fost create de Ministerul Afacerilor Externe al Romaniei.\n\nPrimele date privind participarea la referendum in Spania arata ca pana la ora locala 10 au votat aproximativ 1000 de romani. Cele mai multe voturi, 460, s-au inregistrat in regiunea Madrid, Ciudad Real, Extremadura. Pana la ora 10:00, in orasul Coslada, la Madrid, au votat 130 de romani, cel mai mult dintre sectiile din regiune.\n\nRomanii din Spania voteaza pe liste suplimentare pe baza pasaportului sau cartii de identitate. Majoritatea sectiilor de votare au fost infiintate in cladiri oferite de administratia locala spaniola. Ministerul Afacerilor Externe (MAE) a creat o harta interactiva pentru localizarea sectiilor in strainatate .",
        "label": "Spania"
    },
    {
        "title": "11M: Dezvelită o placă memorială pentru cei 16 români ucişi în atentate",
        "content": "La cinci ani de la atentatele din Madrid, Ambasada României a organizat o ceremonie de dezvelire a plăcii comemorative dedicate românilor care şi-au pierdut viaţa la 11 martie 2004, precum şi celor care, în acele momente grele, au dat dovadă de solidaritate şi altruism. Evenimentul a fost organizat în 10 martie după-amiaza, iar placa a fost aşezată la intrarea în sediul Ambasadei (Calle Alfonso XIII, 157). \n\n\n\nÎn mesajul adresat celor prezenţi – supravieţuitori, rude ale celor dispăruţi, reprezentanţi ai autorităţilor spaniole, ai asociaţiilor, ai bisericilor româneşti şi ai presei – ambasadorul României în Spania, Maria Ligor, a subliniat că dezvelirea plăcii comemorative simbolizează angajamentul acestei instituţii şi al românilor, ca şi comunitate, de a nu-i uita pe cei 16 români care şi-au pierdut viaţa în sângeroasele atentate teroriste de la Madrid. Prin acest gest se recunoaşte curajul supravieţuitorilor care, depăşind dificultăţi şi suferinţe, privesc întotdeauna înainte. Se recunoaşte totodată dăruirea, solidaritatea şi altruismul de care a dat dovadă populaţia Madridului, inclusiv foarte mulţi madrileni de origine română, care au fost alături de cei afectaţi direct de atentate.\n\nUnul dintre supravieţuitori, Lorin Ciuhat, a lansat un apel pentru pace, toleranţă şi înţelegere, în încheierea unei evocări emoţionante a acelor clipe de teroare si durere. „ Îmi amintesc cu groază de această zi teribilă, de imaginile terorii care au rămas gravate în memorie. Am văzut şi am simţit îmbrăţişarea morţii ”, a spus Lorin Ciuhat, iar vorbele sale, întretăiate de pauze şi lacrimi, şi-au găsit locul meritat în ceremonia de la Ambasadă. Lorin Ciuhat a mulţumit prietenilor săi spanioli, José şi Javier, care i-au salvat viaţa şi au fost alături de el în toţi aceşti ani: „ Doresc în mod deosebit să mulţumesc celor doi prieteni ai mei, José, care m-a scos din tren şi mi-a purtat de grijă până m-a văzut în siguranţă şi prietenului meu Javier, colegul şi fratele meu de suferinţă, care a fost alături de mine pe parcursul celor cinci ani ”.\n\nAsociaţiile victimelor terorismului au refăcut traseul trenurilor care au fost, acum 5 ani, ţinta atacurilor. 10 explozii puternice zguduiau, în 2004, 4 trenuri de „ cercanías ” care mergeau din Guadalajara spre Atocha.\n\nSanta Eugenia, El Pozo, Atocha şi Calle Tellez sunt puncte însângerate pe harta Spaniei, care a suferit în 11 martie 2004 cel mai mare atentat din istoria sa. La aceste nume se adaugă şi cele ale oraşelor de unde proveneau toţi cei care se aflau în trenurile morţii, majoritatea din Corredor del Henares.\n\n192 de oameni şi-au pierdut atunci viaţa şi aproape 2.000 au fost răniţi, între ei şi 16 români. 200 dintre răniţi sunt de naţionalitate română. Rudele victimelor şi supravieţuitorii aşteaptă încă indemnizaţiile dictate de sentinţa definitivă a Audienţei Naţionale, tribunalul care a judecat atentatele şi care a trimis în închisoare 18 persoane vinovate de plănuirea şi executarea atentatelor. Potrivit acestei sentinţe, despăgubirile trebuie plătite de Ministerul de Interne de la Madrid, iar punerea în aplicare a sentinţei este în desfăşurare. Sumele pentru urmaşii victimelor şi pentru supravieţuitori variază între câteva zeci de mii de euro şi 1 milion de euro. Directorul Direcţiei Generale de Asistenţă a Vctimelor Terorismului din Ministerul spaniol de Interne, Jose Manuel Rodriguez Uribes, ne-a declarat că plăţile se fac deja din ianuarie anul acesta şi dorinţa autorităţilor este ca până la sfârşitul anului toată lumea să îşi primească indemnizaţiile. Prioritate au urmaşii victimelor (rudele, moştenitorii) şi, în ordinea depunerii solicitărilor, supravieţuitorii menţionaţi în sentinţă.",
        "label": "Spania"
    },
    {
        "title": "Regele Spaniei l-a primit pe ambasadorul Romaniei la Madrid",
        "content": "Ion Vilcu si-a prezentat in 10 ianuarie, Majestatii Sale Regele Juan Carlos al Regatului Spaniei scrisorile de acreditare in calitate de ambasador extraordinar si plenipotentiar al Romaniei in Spania, informeaza site-ul ambasadei (madrid.mae.ro).\n\nCeremonia oficiala a avut loc la Palatul Regal din Madrid, unde au fost prezenti ministrul de externe al Spaniei, Jose Manuel Garcia Margallo y Marfil, precum si principalii colaboratori ai noului ambasador al Romaniei la Madrid.\n\nIn cadrul audientei oferite de Majestatea Sa Regele Juan Carlos noului ambasador al Romaniei la Madrid, a fost subliniat stadiul excelent al relatiilor politice si economice dintre Romania si Spania, punandu-se accent pe potentialul de dezvoltare, in viitor a acestor relatii.",
        "label": "Spania"
    },
    {
        "title": "Sute de mii de romani din Spania se trezesc fara permis de munca",
        "content": "Romanii care nu sunt inregistrati Oficiile de Munca ca someri in cautare de munca sau ca angajati raman fara drept de munca in Spania. Restrictiile de munca reactivate de guvernul din Spania de la 22 iulie pentru romani ii afecteaza in mod neasteptat si pe romanii care traiesc aici cu drept de munca inca dinainte de aceasta data. Se apreciaza ca aproape jumatate dintre romanii care se aflau deja in Spania nu sunt inscrisi in registrele oficiilor de munca si astfel si-au pierdut posibilitatea de a avea permis de munca.\n\n„ In ciuda faptului ca in Buletinul Oficial din 22 Iulie in care sunt anuntate restrictiile de munca pe piata Spaniei pentru romani se spune ca ele vor fi aplicate la fel ca in perioada 2007-2009, oficiile de munca (n.n. INEM) au primit un regulament care specifica faptul ca toti romanii care nu sunt inscrisi au nevoie de permise de munca „, a precizat presedintele Federatiei Asociatiilor Romanesti din Europa FADERE, Daniel Tecu. \n\n\n\nInstructiunile de aplicare a legii din 22 iulie, care ii transforma din nou pe romani in imigranti fara drept de munca, au fost postate recent de Ministerul Muncii si Imigratiei din Spania. Cu toate ca declaratiile ministerului spaniol au fost clare asupra faptului ca aceste restrictii de munca „ nu-i vor afecta pe romanii din Spania „, ci doar pe cei care vor dori sa vina ulterior din Romania, regulamentul de aplicare al legii le spune foarte clar atat Politiei, cat si functionarilor de la Fortele de Munca – INEM, ca doar romanii care sunt inregistrati ca someri aflati in cautarea unui loc de munca sau care sunt angajati legal in Spania au drept de munca, deci permis de munca.\n\nAceste instructiuni se aplica: \n\n 1. Cetatenilor de nationalitate romana care intra pe teritoriul spaniol incepand din 22 iulie 2011 sau care se afla deja pe teritoriul spaniol, care nu figureaza ca angajati inregistrati in regimul corespunzator al Asigurarilor Sociale sau nu sunt inscrisi ca aflati in cautarea unui loc de munca la Serviciile Publice de Ocupare a Fortei de Munca la data respectiva si care vor sa exercite in Spania o activitate de munca prin contract de angajare.\n\n2. Cetatenilor din Romania care intra pe teritoriul spaniol incepand din 22 iulie 2011 sau care se afla deja pe teritoriul spaniol si nu figureaza ca angajati inregistrati in regimul corespunzator de la Asigurarile Sociale sau nu sunt inscrisi ca aflati in cautarea unui loc de munca la Serviciile Publice de Munca la data respectiva si care vor sa realizeze studii, investigatii sau cursuri de pregatire, practica sau servicii de voluntariat si doresc sa exercite activitati de munca prin contract de angajare ca activitate principala. \n\n\n\n3. Cetatenilor din Romania care intra pe teritoriul spaniol incepand din 22 iulie 2011 sau care se afla deja pe teritoriul spaniol si nu figureaza ca angajati inregistrati in regimul corespunzator de la Asigurarile Sociale sau nu sunt inscrisi ca aflati in cautarea unui loc de munca la Serviciile Publice de Munca la data respectiva si vor sa exercite in Spania o activitate inclusa in exceptiile autorizatiei de munca. \n\n\n\n4. Rudelor cetatenilor romani inclusi in aceste Instructiuni a caror legatura determina includerea in contextul de aplicare a regimului comunitar pentru straini in Spania.\n\nPe langa asta, situatia legala a romanilor pe piata muncii depinde doar de statutul de angajat sau de somer inregistrat cu cerere de munca (demanda de empleo). Asa ca in cazul in care romanii care se afla in somaj nu-si reinnoiesc „ demanda de empleo „, care se face o data la 3 luni si care trebuie solicitata imediat dupa pierderea locului de munca, pierd automat si dreptul de a munci legal in Spania ca angajat „ cuenta ajena „.\n\n„ Cetatenilor de nationalitate romana care intra pe teritoriul spaniol incepand din 22 iulie 2011 sau care se afla deja pe teritoriul spaniol, care nu figureaza ca angajati inregistrati in regimul corespunzator al Asigurarilor Sociale sau nu sunt inscrisi ca aflati in cautarea unui loc de munca la Serviciile Publice de Ocupare a Fortei de Munca la data respectiva si care vor sa exercite in Spania o activitate de munca prin contract de angajare pentru o perioada de minim 1 an, li se vor aplica cerintele prevazute in articolul 64.3 din Regulamentul Legii Organice 4/2000, despre drepturi si libertatile strainilor in Spania si integrarea lor (…), cu exceptia referitoare la situatia nationala a muncii care permite contratarea „ \n\n INSTRUCCIONES DGI/SGRJ/5/2011, SOBRE REGIMEN DE ENTRADA, PERMANENCIA Y TRABAJO EN ESPANA DE LOS TRABAJADORES POR CUENTA AJENA ANACIONALES DE RUMANIA Y DE SUS FAMILIARES\n\nImediat dupa aplicarea deciziei de a reactiva restrictii pentru romani, Ambasada Romaniei de la Madrid a publicat un comunicat prin care preciza ca cei care au numar de NIE sau numar de la Asigurarile Sociale continua sa aiba permis de munca in Spania. Acum, insa, pe pagina web a misiunii diplomatice la Madrid se specifica acum si faptul care se regaseste in instructiunile de aplicare ale guvernului spaniol si anume ca cei care nu sunt inregistrati fie ca someri in cautare de munca, fie ca angajati, pierd dreptul de munca.\n\nCine este vizat de restrictii : Masura se aplica numai cetatenilor romani care doresc sa intre pe piata muncii din Spania dupa adoptarea deciziei (22 iulie 2011). Asadar, nu se aplica celor care erau inregistrati la data respectiva in regimul corespunzator al Securitatii Sociale spaniole sau erau inscrisi la oficiile de munca (Servicios Publicos de Empleo) ca fiind in cautarea unui loc de munca. De asemenea, nu sunt vizate de masura persoanele care lucreaza ca „autonomi” (lucratori pe cont propriu/persoane fizice autorizate, care nu isi exercita profesia pe baza unui contract de munca incheiat cu un angajator).\n\nPerioada de aplicare a restrictiilor : Moratoriul are un caracter temporar, urmand sa fie reevaluat la sfarsitul anului 2012, in raport cu evolutia pietei muncii. Oricum, conform Tratatului de Aderare a Romaniei la UE, astfel de masuri nu se vor mai putea aplica cetatenilor romani in nici un stat membru al Uniunii Europene (deci nici in Spania) incepand cu 2014.\n\nImplicatii asupra liberei circulatii a persoanelor : Masura nu va avea nici un fel de implicatii asupra liberei circulatii a persoanelor, din perspectiva intrarii si sederii pe teritoriul spaniol.\n\nCerinte suplimentare fata de situatia anterioara : Angajatorului spaniol ii revine responsabilitatea obtinerii autorizatiei Biroului teritorial pentru straini asupra contractului de munca pe care doreste sa il incheie cu un lucrator roman. Autorizarea contractului va avea in vedere exclusiv indeplinirea normelor spaniole in domeniul legislatiei muncii (ex. respectarea prevederilor conditiilor contractului colectiv de munca in sectorul de activitate si regiunea respectiva). Nu se au in vedere alte criterii, cum ar fi cele legate de sederea in Spania sau de existenta altor persoane, cu calificari similare, deja inscrise in Spania in cautarea unui astfel de loc de munca.\n\n„ Noi apreciem ca masura aceasta afecteaza mai mult de 50% dintre romanii care sunt in Spania dinainte de 22 iulie 2011. Consideram ca este un abuz din partea autoritatilor spaniole dupa ce au transmis un mesaj in care spuneau ca restrictiile nu-i vor afecta pe romanii veniti inainte de 22 Iulie 2011, dar lasa pe strada 50% dintre romanii care au lucrat legal si care au platit impozitele catre Stat pana acum. Vom trimite o scrisoare Uniunii Europene pentru a informa despre aceasta incoerenta „, a mai declarat Daniel Tecu, printr-un comunicat transmis de FADERE.\n\nPe deasupra, FADERE remarca faptul ca aceasta masura ii va afecta si pe copiii romanilor din Spania care sunt studenti sau elevi si care urmau sa termine studiile si sa se angajeze si considera ca masura este discriminatorie. Ambasada Romaniei de la Madrid a pus la dispozitia romanilor care sufera abuzuri in urma aplicarii restrictiilor in Spania un email mihaela.nica@embajadaderumania.es la care se pot trimite intrebari sau sesizari.",
        "label": "Spania"
    },
    {
        "title": "Ambasada reia cursurile pentru românii aflați în șomaj",
        "content": "Cetățenii români din Spania care nu au un loc de muncă sau care se află în cautarea unui job mai bun pot să primească informații direct de la instituțiile specializate: EURES, ANOFM și SEPE.\n\nLa inițiativa Ambasadei României a fost demarată o campanie de informare pe teme legate de piața muncii pentru românii aflați în Spania, adresată în special persoanelor aflate în șomaj.\n\nCampania este realizată în colaborare de către Agenția Națională de Ocupare a Forței de Muncă – ANOFM și Serviciul Public de Ocupare spaniol – SEPE.\n\nPrimele ateliere de informare au fost organizate la Madrid, în luna iunie 2017, având ca temă căutarea unui loc de muncă în Spania și UE, pregatirea unui CV și a unui interviu, antreprenoriatul, prestațiile sociale, drepturi și obligații avute de șomeri și prezentarea oportunităților oferite de România persoanelor care doresc să se întoarcă în țară.\n\nPrezentările realizate s-au bucurat de apreciere din partea participanților; de aceea, activități similare urmează să fie realizate și în alte comunități autonome spaniole unde se află un număr mare de cetățeni români.\n\nUrmătoarele ateliere de informare vor avea loc în Valladolid – Comunitatea Castilla și Leon, în data de 8 mai 2018, în intervalul orar 9.30 – 14.30, la sediul Centrului Național de Formare Profesională, Calle Villabáñez, nº 26, 47012 – VALLADOLID.\n• redactarea unui Curriculum Vitae și a unei scrisori de intenție;\n• instrumente de căutare a unui loc de muncă în Spania și în Europa – rețeaua EURES;\n• informații privind piata muncii în România și oportunitățile existente pentru cei ce doresc să se întoarcă în țară.\n\nÎnscrierea pentru participare la eveniment se poate face până pe data de 2 mai 2018 la numărul de telefon 987 29 78 00 – interior (extensión) 831959 și la adresele de e-mail: EURES-castillayleon@jcyl.es și madrid.social@mae.ro.",
        "label": "Spania"
    },
    {
        "title": "Jumatate din romanii madrileni stau in Madrid de 10 ani",
        "content": "Peste 56 % dintre romanii din Madrid traiesc in aceasta regiune inca din 2000, dupa cum arata un studiu privind mobilitatea strainilor elaborat de Institutul Regional de Statistica.\n\nIn ultimii 10 ani, peruanii si romanii au manifestat cea mai mare stabilitate in regiune. „64,5 % dintre peruani traiesc in Comunitatea Madrid inca din anul 2000, iar romanii care si-au pastrat rezidenta in aceasta regiune reprezinta 56,1 % din total, fiind urmati de ecuadorieni (54,5 %)”, a precizat directorul general de Economie, Statistica si Inovatie Tehnologica, Jose Maria Rotellar, care a prezentat studiul impreuna cu directorul general de Imigratie, Pablo Gomez-Tavira.\n\nIn Comunitatea Madrid traiesc 1.116.284 de straini, care reprezinta 17% din populatia totala. Romanii continua sa constituie comunitatea straina cea mai numeroasa din regiune cu 218 184 de membri, fiind urmati de ecuadorieni, marocani, columbieni, peruani, bolivieni, chinezi, dominicani si bulgari.",
        "label": "Spania"
    },
    {
        "title": "Român decedat într-un accident în Ciudad Real",
        "content": "Un cetățean român, în vârstă de 35 de ani a decedat luni în apropierea localității spaniole Membrilla, în urma unui accident rutier.\n\nDin primele informatii se stie au fost implicate doua masini care s-au ciocnit frontal. Unul dintre autovehicule transporta 5 cetateni marocani care au fost răniți în urma coliziunii.\n\nAncheta continua, dar una din posibilele cauze ar putea fi faptul că unul dintre șoferi ar fi adormit la volan.\n\nSe pare ca victima muncea in agricultura si locuia in La Solana, Ciudad Real.\n\nZiarul Lanza Digital de la Ciudad Real scria marti ca nimeni nu a recuperat corpul neinsufletit al românului de 35 de ani, care a fost depus la morga din Manzanares.",
        "label": "Spania"
    },
    {
        "title": "PSD si-a deschis filiale in Arganda del Rey si Madrid",
        "content": "Partidul Social Democrat isi continua extinderea in Spania, in cadrul structurii numite PSD Diaspora. Secretarul general al PSD Diaspora, Marian Popescu, a participat sambata, 16 aprilie 2011, la conferinta de infiintare a organizatiei locale PSD din localitatea spaniola Arganda del Rey.\n\nIn prezenta delegatilor si a membrilor noii echipe, a fost ales presedintele organizatiei, doamna Mariana Venec. Marian Popescu a subliniat importanta participarii romanilor la alegerile locale din Spania, atat in calitate de alegatori cat si de candidati.”In Arganda del Rey, din partea PSD, va candida pe listele PSM Arganda del Rey Mariana Venec, presedintele organizatiei PSD Arganda del Rey. Este un pas inainte pentru integrarea comunitatilor de romani in administratiile locale, romanii avand acum dreptul de a fi reprezentati in institutiile statului spaniol. Romanii au acum o oportunitate pe care trebuie sa o fructifice si am incredere ca daca vor da dovada de mai multa unitate, spririt asociativ si participativ la viata social-politica, vor reusi sa isi apere cat mai bine drepturile”, a afirmat Marian Popescu.\n\nDe asemenea, secretarul General PSD Diaspora a prezentat participantilor la eveniment proiectele PSD Diaspora, care isi propun sa isi deschida portile catre toti romanii care doresc sa contribuie la crearea unei comunitati romanesti puternice. Proiectul Cartea de acasa sau cursurile gratuite de la Scoala politica romaneasca sunt doar doua proiecte in care romanii se pot implica.\n\nBiroul executiv al organizatiei PSD Arganda del Rey este compus din Mariana Venec – presedinte, Ioan Tudose – secretar, Cristina Gabriela Socaciu – vicepresedinte, Irina Saceanu – vicepresedinte, Emil Nicula – membru si Paraschiva Nicula – membru.\n\nLa eveniment au mai participat, alaturi de echipa PSD Spania, si Victoria Moreno, secretarul general al PSM Arganda, Dan Tanasa, presedintele organizatiei Partidului Conservator din Spania.\n\nDupa Arganda del Rey, secretarul general al PSD Diaspora, Marian Popescu, a participat duminica, 17 aprilie 2011, impreuna cu echipa PSD Spania, la conferinta de infiintare a organizatiei locale PSD Madrid. In prezenta delegatilor si a membrilor noii echipe, a fost ales presedintele organizatiei, domnul Marius Vili Sarbu.\n\nMarian Popescu a subliniat faptul ca PSD isi propune sa formeze in Madrid o echipa puternica, capabila sa ii reprezinte pe cei 220.000 romani care locuiesc in regiunea Madrid, aproape un sfert din numarul total de romani rezidenti in Spania.\n\nLa eveniment au mai participat Mircea Deacon, vicepresedinte PSD Spania, Mariana Venec, presedintele PSD Arganda del Rey si Dan Tanasa, presedintele organizatiei Partidului Conservator din Spania.",
        "label": "Spania"
    },
    {
        "title": "Copiii si sotii romanilor cu drept de munca scapa de restrictii",
        "content": "Autoritatilor spaniole au revenit asupra unui aspect privind restrictiile aplicate lucratorilor romani in Spania, dupa cum anunta Ambasada Romaniei de la Madrid.\n\nAvand in vedere informatiile si sesizarile cetatenilor romani aflati in Spania, Ambasada Romaniei la Madrid, prin intermediul atasatului pe probleme de munca si afaceri sociale, a solicitat si obtinut modificarea, de catre Ministerul Muncii si Imigratiei din Spania, a instructiunilor privind reactivarea perioadei tranzitorii si a restrictiilor impuse cetatenilor romani la accesul pe piata muncii spaniole, din 22 iulie 2011. ( Addenda a las instrucciones DGI/SGRJ/5/2011, NR: 1095/16 set. 2011 )\n\nConform noilor clarificari ale instructiunilor de aplicare a masurii de restrictionare a pietii muncii pentru romani in Spania:\n\n– sotul/sotia si copiii sub 21 de ani (si peste 21 de ani aflati in intretinere) ai cetateanului roman cu acces liber pe piata muncii (respectiv: angajat, somer sau „demandante de empleo”) nu au nevoie de permis de munca.\n\nImportant! De acest drept beneficiaza exclusiv sotul/sotia si copii cetateanului roman cu acces liber pe piata muncii (Nu beneficiaza parintii, fratii, nepotii, etc.).\n\nIn vederea aplicarii corecte si unitare a acestor instructiuni, Ministerul Muncii si Imigratiei spaniol a distribuit clarificarile respective tuturor Birourilor pentru Straini de pe teritoriul Spaniei, precum si institutiilor cu responsabilitati in relatia cu cetatenii romani aflati pe teritoriul spaniol.\n\nAmbasada Romaniei la Madrid, prin intermediul atasatului pe probleme de munca si afaceri sociale sociale este, in continuare, la dispozitia celor interesati, pentru intrebari si sesizari privind aplicarea, de catre autoritatile spaniole, a masurii mentionate mai sus, la adresa de e-mail: mihaela.nica@embajadaderumania.es.",
        "label": "Spania"
    },
    {
        "title": "Concert de chitara la Madrid cu ocazia Zilei Nationale a Romaniei",
        "content": "Cunoscutul chitarist roman Maxim Belciug va sustine un concert la Madrid, pe 30 noiembrie, la ora 19.00 in auditoriul Fundatiei Lazaro Galdiano de pe Calle Serrano din Madrid. Concertul este organizat de Institutul Cultural Roman din Madrid impreuna cu Ambasada Romaniei in Spania si este prilejuit de Ziua Nationala a Romaniei.\n\nConcertul va avea in program piese muzicale romanesti: Cantecul lui Barbu Lautarul, Foaie verde foi de nuci, Hai, Dunarea mea, Cimpoiasul (Sabin Dragoi), Ca la Breaza, Sa-mi canti cobzar, Pe langa plopii fara sot (Guilelm Sorban), Calusarii, Dans taranesc (Constantin Dimitrescu). De asemenea, Maxim Belciug va interpreta cintece de Federico Garcia Lorca: Nana de Sevilla, El cafe de Chinitas, Los cuatro muleros, Romance de don Boyso, Los reyes de la baraja, Zorongo, La Tarara, Anda, Jaleo! si multe altele din traditia populara si clasica din Spania.\n\n„ Programul ales propune o alaturare de idiomuri ce pot parea distante, daca nu ireconciliabile: ce apropiere exista, la prima vedere, intre lipsa totala a practicii de a interpreta muzica romaneasca la chitara clasica si suverana pozitie pe care o ocupa chitara clasica si flamenco in muzica spaniola? Voi incerca, la modul practic (lasand teoretizarile pentru mai tarziu), de a echilibra aceasta balanta punand pe fiecare dintre talere minunate mostre muzicale apartinand acestor arealuri atat de indepartate geografic; spun geografic doar, si nu altfel, de vreme ce cred cu tarie ca oricine va asculta muzica romaneasca cantata la chitara va fi incantat sa descopere puterea ei de seductie. Cred ca este evident aproape pentru oricine ca titlul programului face trimitere la Federico Garcia Lorca, omul ce s-a straduit din rasputeri sa juxtapuna, sa imprieteneasca culturi si neamuri. Omagiu! „, a precizat Maxim Belciug, intr-un comunicat transmis de ICR Madrid.",
        "label": "Spania"
    },
    {
        "title": "Spania ii obliga pe romani sa semneze intoarcerea acasa",
        "content": "Muncitorii romani din Spania care solicita permis de munca in agricultura sunt obligati sa semneze un document prin care garanteaza ca parasesc tara dupa terminarea contractului.\n\nSituatia se produce in special in agricultura, unde romanii primesc permise de munca pe termene mai mici de un an. In aceste cazuri, autoritatile spaniole ii obliga sa semneze un angajament prin care garanteaza ca vor parasi Spania la finalul perioadei de angajare.\n\nAutoritatile romane au aflat despre aceasta situatie si au de gand sa solicite explicatii statului spaniol, pentru ca o astfel de norma contravine dreptului de libera circulatie si sedere a cetatenilor europeni.\n\nNecesitatea detinerii unui permis de munca pentru a activa pe piata spaniola a fost impusa la 22 iulie de catre guvernul Spaniei. Somajul ridicat din peninsula a fost unul dintre motivele principale, invocate de autoritatile spaniole.",
        "label": "Spania"
    },
    {
        "title": "3 mil. de lei pentru biserici la Madrid si Barcelona, de la guvernul Ponta",
        "content": "Cabinetul condus de Victor Ponta, candidat la alegerile prezidentiale din 2 noiembrie, a facut un nou gest de marinimie electorala, tocmai inainte sa aiba loc intalnirea cu romanii de la Madrid din 19 octombrie.\n\nGuvernul Ponta a destinat 6 milioane de lei pentru biserici din Madrid, Barcelona, Gorj si Cluj Napoca, printr-o hotarare de guvern aprobata in 15 octombrie, dar care a fost publicata doar ieri, 20 octombrie, in Monitorul Oficial al Romaniei.\n\n„ Se aproba suplimentarea bugetului Secretariatului General al Guvernului pe anul 2014 din Fondul de rezerva bugetara la dispozitia Guvernului, prevazut in bugetul de stat pe anul 2014, cu suma de 6.000 mii lei, la capitolul 67.01 ‘Cultura, recreere si religie’, titlul 59 ‘Alte cheltuieli’, pentru Secretariatul de Stat pentru Culte, in vederea sustinerii activitatilor cultelor, conform anexei care face parte integranta din prezenta hotarare ”, se precizeaza in textul normativ, scrie HotNews.ro .\n\nPotrivit anexei, Catedrala ‘Intrarea in Biserica a Maicii Domnului’ din Madrid, Spania va beneficia de suma de 2.000.000 lei, Catedrala ‘Sfantu Gheorghe’ din Barcelona, Spania va primi 1.000.000 lei, Manastirea Lainici, orasul Bumbesti-Jiu din judetul Gorj va primi 2.000.000 lei, iar Catedrala Greco-Catolica din Municipiul Cluj-Napoca va primi 1.000.000 lei.",
        "label": "Spania"
    },
    {
        "title": "Românii din Sevilla și-au făcut echipă de fotbal",
        "content": "De câteva luni, la Sevilla joacă cea mai nouă echipă de fotbal a românilor. FC Bacea Sevilla este formată din cetățeni români stabiliți în regiune. Unii dintre ei au mai jucat fotbal profesionist, dar în Spania toți își câștigă existența din altfel de muncă. Jucătorii de la FC Bacea Sevilla lucrează zilnic la cules de portocale și măsline, iar la sfârșitul săptămânii se antrenează. Managerul echipei este Paul Calota, iar antrenor este Marian Calota. Acesta din urmă ne-a mărturisit că „ a fost cam greu la început, până când ne-am organizat ca echipă. Nu aveam prea multe cunoștințe despre unde trebuia să ne înscriem, în ce ligă etc.”.\n\nRecent, echipa românilor a ajuns să atragă atenția firmelor românești care au decis să sprijine iniațiativa acestora. „ Nu aveam nici echipamente, dar acum am primit un sprijin improtant de la Integracion Radio din Sevilla și am obținut și o sponsorizare de la o firma de pachete românească, Maty Express, care ne-a făcut echipamentele în România și ni le-a dăruit. Acum nu ne mai rămâne decât să luptăm ca să ajungem pe un loc bun în liga sevillana”, a mai spus antrenorul Calota. „ Dorim să mulţumim pe această cale domnului George şi doamnei Adriana Matei – sponsorii noştri şi le dorim multă sănătate şi un an cu multe bucurii şi plin de prosperitate” . La înmânarea echipamentelor au fost prezenţi Consulul General al României la Sevilla, Monica Ştirbu, directorul Integracion Radio, Walter Vivanco Torres, jucătorii echipei şi managerul lor Paul Calota.",
        "label": "Spania"
    },
    {
        "title": "Echipa de rugby din Jaen va fi antrenată de un român",
        "content": "Un tehnician român va antrena echipa Jaén Rugby în acest sezon al primei divizii, după ce a ajuns la un acord cu conducerea clubului, potrivit presei spaniole.\n\nCezar Ciobanu a studiat deja calendarul meciurilor din acest sezon şi va avea primul meci pe 17 octombrie, cînd echipa din Jaen se va confrunta cu cea din Cáceres. Antrenorul Cezar Ciobanu nu este însă singurul român de la echipa de rugby din Jaen, sub comanda sa aflându-se Emil Frăsină, Vasile Iorga şi Silviu Nichescu, jucători cu vechime la clubul din Jaen.",
        "label": "Spania"
    },
    {
        "title": "Români prinși la Alicante cu bani falși",
        "content": "Modul de operare al românilor, care încercau să plaseze bancnotele false, era foarte ingenios.\n\nLe cereau vânzătorilor să le schimbe cinci bancnote de 100 de euro într-una de 500, după care le spuneau acestora că bancnota era falsă încercând să-i păcălească.\n\nAgenții de la Garda Civilă din Alicante au arestat patru bărbați cu vârste între 20 și 46 de ani care aveau 7100 de euro în bancnote false.\n\nRomânii sunt acuzați de falsificare de monedă și de trei tentative de înșelăciune pentru că ar fi încercat să plaseze bancnote false în trei locuri.\n\nAceștia ar fi încercat să plătească cu bani falși la loto, la un chioșc de lozuri și la un magazin cu suveniruri din localitatea El Campello.\n\nGarda Civilă spaniolă a fost alertată de proprietarul chioșcului de loterie că un grup de români ar fi încercat să achite cu o bancnotă falsă de 500 de euro.\n\nMai multe patrule de la Garda Civilă s-au prezentat în zonă și i-au reținut pe cei patru români. Au găsit asupra lor 7100 de euro în bancnote false de 500 și 100 de euro, dar și suma de 1615 euro, în bancnote legale.\n\nAncheta continuă și se așteaptă alte posibile plângeri de la persoane înșelate.",
        "label": "Spania"
    },
    {
        "title": "Costel Busuioc îşi încearcă norocul fără SONY BMG",
        "content": "Cunoscutul artist român, Costel Busuioc, a renunţat recent la toate beneficiile economice care i-ar putea reveni în urma contractului semnat cu casa de discuri Sony BMG şi a decis să-şi continue cariera fără asistenţa casei care l-a lansat.\n\nCostel este foarte nemulţumit de modul în care a fost gestionată promovarea sa ca artist şi a mărturisit că decizia a luat-o după mai multe dezamăgiri pe care le-a avut în relaţia cu respectiva casă de discuri. „ Am renunţat la tot ce mi se cuvenea din vânzarea discurilor scoase până acum, doar ca să mă pot dezvolta ca artist. Am văzut că în privinţa mea nu s-a găsit bunăvoinţa necesară ca să fiu promovat aşa cum cred că aş fi meritat şi de aceea am făcut acest pas „, ne-a declarat Costel Busuioc, la scurt timp după despărţirea de Sony BMG, operaţiune prin care a renunţat la încasarea unei sume care se apropia de 100 de mii de euro.\n\nÎnainte de suspendarea contractului care trebuia să dureze 5 ani, Costel a cerut consultanţa unui avocat specializat în astfel de contracte şi care oferă servicii unor cunoscute figuri ale muzicii din Spania. La ora actuală, românul care a urcat prima dată pe scenă, anul trecut, în cadrul concursului „ Hijos de Babel „, continuă să se pregătească şi ne-a spus că se apropie din ce mai mult de împlinirea visului său, acela de a cânta la Operă. „ Mă pregătesc intens în continuare şi profesorul meu, Juan Lomba, mi-a spus că e foarte mulţumit de evoluţia mea. Am terminat recent de învăţat ‘Traviata’ şi continui să mă pregătesc pentru ca atunci când va veni momentul să pot cânta la Operă „, a mai spus Costel, care încă de la finalizarea concursului de anul trecut a beneficiat de o bursă de studiu acordată de Fundaţia „ Dinu Patriciu „, ceea ce îi dă posibilitatea să se dedice cu totul pregătirii sale. La ora actuală el trăieşte în Coslada, unde locuieşte împreună cu alţi români într-un apartament.\n\nÎn ultima perioadă, apariţiile lui Costel s-au petrecut doar la concerte cu caracter benefic, în România. În curând, el va decide şi cine îi va fi noul impresar artistic, iar cel mai apropiat de el încă de anul trecut, a fost Jose Ramon Florez, unul dintre cei mai bine cotaţi producători muzicali din Spania. Deocamdată, însă, Costel ne-a spus că nu a luat o decizie în acest sens.",
        "label": "Spania"
    },
    {
        "title": "14 romani batuti si exploatati de compatrioti in Spania",
        "content": "Cosmarul pe care-l traiau 14 romani, „cazati” intr-o hala din localitatea Villamarciel, regiunea Valladolid si pusi sa munceasca pe nimic, a luat sfarsit atunci cand Politia spaniola a fost alertata de unul dintre ei, care a reusit sa fuga si sa faca denuntul.\n\nCel care a reusit sa scape din mana grupului de „angajatori” si a ajuns la Politia spaniola se afla in conditii jalnice. Era plin de paduchi si de purici si a avut nevoie de ingrijiri medicale. Barbatul le-a spus politistilor spanioli ca au fost adusi din Romania cu promisiuni false privind obtinerea unui loc de munca, iar la sosire le-au fost confiscate pasapoartele si erau obligati sa munceasca in contul unei „datorii” de 1500 de euro care reprezenta asa-zisul cost al deplasarii in Spania. Cine se opunea regimului era batut de membrii gruparii, care au fost retinuti la scurt timp.\n\nIn cadrul operatiunii au fost arestati cinci romani, in localitatea Geria din regiunea Valladolid, fiind acuzati ca au exploatat prin munca 14 persoane aduse din Romania. Este vorba despre Claudiu P. de 30 de ani, Mihaita A. C. de 29 si Amor S., care se ocupau, potrivit cotidianului El Norte de Castilla, de transportarea muncitorilor pe plantatii. Ceilalti doi aveau si alte sarcini, precum Gelu R. de 51 de ani care se pare ca era cel care pazea si controla hala in care erau tinuti romanii in conditii insalubre, iar Aurel A.M. de 30 de ani era un fel de „contabil” al gruparii pentru ca el se ocupa de banii stransi.\n\nSurprinderea locuitorilor din Villamarciel a fost generala pentru ca se obisnuisera de cativa ani sa vada muncitori romani in regiune, iar primarul n-a",
        "label": "Spania"
    },
    {
        "title": "Carnetul sau amenda: Românii din Spania - somaţi să predea carnetele de muncă",
        "content": "Cetăţenii români din Spania sunt obligaţi să predea carnetele de muncă emise înainte de 1 aprilie 2001, dacă se află în posesia lor. Motivul este faptul că, în România, Casa naţională de pensii face o badă de date electronică cu toate datele cuprinse în aceste documente. Potrivit unui comunicat al ambasadei de la Madrid, persoanele care deţin carnetul de muncă trebuie să-l predea până la 30 noiembrie.\n\nRomânii din Spania îşi pot depune aceste carnete în limita de timp stabilită dacă sunt în posesia acestor documente şi nu le-au lăsat la ultimul angajator din România, precum şi dacă acestea conţin date anterioare lunii aprilie 2001.\n\nRomânii din Spania îşi pot depune cartea de muncă direct, prin împuternicit sau pot s-o trimită prin poştă, odată cu o copie a actului de identitate, pe care să se vadă codul numeric personal al titularului şi adresa din străinătate, fie la Casa teritorială de pensii pe raza căreia au fost asiguraţi ultima dată în România, fie la Casa de pensii corespunzătoare domiciliului persoanei împuternicite să-l reprezinte pe cetăţeanul stabilit în străinătate, împreună cu o copie a actului de identitate a împuternicitului.\n\nPotrivit Hotărârii de Guvern nr. 36 din 16 ianuarie 2008, încălcarea acestei prevederi constituie contravenţie şi se sancţionează cu amendă de la 300 la 600 lei.\n\nPrimul termen de predare a acestor carnete fusese stabilit pentru noiembrie 2008, însă văzând că reacţia cetăţenilor este foarte slabă, Casa de Pensii a decis să prelungească cu un an perioada de predare a carnetelor.",
        "label": "Spania"
    },
    {
        "title": "Studiu: Românii din Spania câştigă mai prost decât anul trecut",
        "content": "Criza internaţională şi, în special, cea din Spania le-a redus multor români veniturile de la un an la altul, în aşa fel încât, în topul trimiterilor de bani, ţara noastră a coborât pe locul 4. Potrivit datelor Băncii Spaniei şi după cum arată un studiu al Remesas.org, România, a ajuns pe locul patru în rândul ţărilor care au primit bani din Spania în 2008, iar cea mai puternică scădere au suferit-o Columbia, Ecuador şi Bolivia. Potrivit studiilor realizate de Remesas.org, în 2008, românii din Spania au trimis aproape 400 de milioane de euro acasă, cu 65 de milioane mai puţin decât în anul anterior, într-un moment în care criza abia începea să se facă simţită.\n\nPentru primul trimestru al anului 2009, datele Băncii Spaniei confirmă scăderea globală cu 17,2% a remitenţelor imigranţilor – la 1,6 miliarde de euro, faţă de aproape 2 miliarde în aceeaşi perioadă a anului anterior. Potrivit organizaţiei Remesas.org, în Spania are loc o criză a locurilor de muncă şi alta a salariilor, scăderea remitenţelor reflectând situaţia economică a ţării, unde rata şomajului a ajuns la peste 17%. La nivel global, în 2008, remitenţele de bani din Spania au scăzut cu 7,1 %, iar în cazul României acestea s-au redus cu aproape 14 %. La rândul său, Banca Naţională a României a observat şi ea această scădere şi preciza, recent, că în primul semestru al acestui an românii din străinătate au trimis în ţară 1,77 miliarde de euro, cu 45 % mai puţin decât în acelaşi interval de timp din 2008, când din remitenţe s-au strâns 3,25 de milioane de euro. În privinţa Spaniei, BNR a înregistrat în prima jumătate a anului trimiteri de bani, de la românii de aici, în valoare 525 de milioane de euro, cu 437 de milioane mai puţin decât cu un an înainte.",
        "label": "Spania"
    },
    {
        "title": "Cursuri de spaniolă pentru străini în Alcalá de Henares",
        "content": "Şcoala Oficială de Limbi din Alcalá de Henares (Comunitatea Madrid) deschide o nouă sesiune de cursuri pentru străini, din luna februarie.\n\nCursurile vor începe pe 10 februarie şi elevii vor fi distribuiţi pe grupe în urma unui probe pentru stabilirea nivelului de cunoştinţe, care a fost programată pe 6 februarie. \n\n Şcoala Oficială de Limbi din Alcalá de Henares organizează cursuri de două ore şi jumătate, zilnic, de luni până joi. \n\n Pentru mai multe informaţii: Escuela Oficial de Idiomas de Alcalá de Henares – Calle Daoiz y Velarde nº 30, Tfno. 91 880 03 98, www.educa.madrid.org/web/eoi.alcala.alcala",
        "label": "Spania"
    },
    {
        "title": "Româncă înjunghiată în somn la Valencia",
        "content": "Femeia în vârstă de 30 de ani dormea profund în momentul în care agresorul a intrat în locuinta sa din Valencia.\n\nAtacul s-a produs în jurul orei 3 noaptea, în 31 decembrie, când agresorul, un român de 34 de ani, a pătruns în locuința în care se mai aflau și alte rude ale femeii.\n\nDin primele informații se pare că acesta o cunoștea pe victimă și că ar fi acționat prin surprindere. Înainte să poată fi oprit a năpustit în camera femeii cu un cuțit mare pe care i l-a împlântat în spate.\n\nFemeia a început să strige și să sufere o hemoragie puternică. În timp ce rudele sale chemau serviciile de urgență, agresorul a reușit să fugă. \n\n Primii agenți de poliție care au ajuns la fața locului au găsit-o pe femeie într-o baltă de sânge, în timp ce rudele încercau să oprească hemoragia.\n\nMedicii de la Serviciul de Urgență SAMU au reușit să stabilizeze starea victimei înainte să o transporte la un spital din Valencia, al cărui nume nu a fost făcut public ca să fie evitat un nou atac.\n\nLa scurt timp după producerea agresiunii, poliția spaniolă a reușit să-l identifice pe presupusul agresor cu ajutorul unei fotografii și l-a dat în urmărire în tot orașul. După câteva ore suspectul a fost arestat și a fost prezentat justiției.\n\nFemeia a fost internată în stare gravă și medicii așteaptă să vadă evoluția stării sale în condișiile în care au fost afectate organe vitale în urma înjunghierii.",
        "label": "Spania"
    },
    {
        "title": "12 000 de voturi in Spania la ora 20, votarea s-a incheiat in Romania",
        "content": "Sectiile de votare din Spania au inregistrat peste 12 mii de voturi pana la ora 20. Cele mai multe buletine au fost introduse in urnele sectiei de la Zaragoza, unde pana la ora 20 votasera peste 1000 de romani.\n\nIn regiunea Madrid au votat 4000 de oameni pana la ora 20, ora locala, cele mai numeroase voturi fiind inregistrate la Coslada – 960. La sectia din Alcala de Henares, oras cu peste 20 de mii de romani, au votat 580 de persoane, in Getafe – 213, in Arganda del Rey – 303, in Mostoles – 231 si la Fuenlabrada – 139.\n\nIn regiunea Valenciei au votat 1250 la cele doua sectii din Catellon, 513 au votat la Valencia si la Onda – 93. Cele mai putine voturi s-au inregistrat la Merida, unde au fost 8 voturi.\n\nVotarea a fost incheiata in Romania si p rezenta la vot la ora 21 a fost de 44 %. Presedintele suspendat Traian Basescu a iesit in fata camerelor de luat vederi si a declarat ca referendumul nu este valid, iar USL a declarat ca numaratoarea paralela a partidului confirma ca s-a depasit pragul de validate de 51%.\n\nBiroul Electoral Central urmeaza sa anunte peste scurt timp care a fost participarea la inchiderea urnelor.",
        "label": "Spania"
    },
    {
        "title": "Avem un nou ambasador la Madrid",
        "content": "Ambasadoarea României în Spania a îndeplinit una dintre primele formalități și a prezentat copii după scrisorile de acreditare către administrația spaniolă.\n\nGabriela Dancău i-a înmânat marți adjunctului Șefului Protocolului din cadrul MAEC spaniol, Nuño Bordallo Sainz, copiile scrisorilor de acreditare în calitate de Ambasador Extraordinar și Plenipotențiar al României în Regatul Spaniei.\n\nÎn comunicatul transmis de misiunea României se precizează că întâlnirea a prilejuit o discuţie legată de stadiul și viitorul relaţiei româno-spaniole, „ambii interlocutori exprimând satisfacție față de intensitatea dialogului bilateral atât la nivel politic, cât și la nivel sectorial”.\n\n„Ambasadorul român a exprimat interesul de aprofundare în continuare a Parteneriatului strategic dintre România și Regatul Spaniei și a subliniat importanța pe care o are comunitatea românească rezidentă în Spania în dezvoltarea dialogului și cooperării bilaterale”, mai precizează comunicatul.\n\nScrisorile de acreditare vor fi prezentate în perioada următoare Regelui Felipe al VI – lea.",
        "label": "Spania"
    },
    {
        "title": "Microbuz cu muncitori români, răsturnat la Ciudad Real",
        "content": "O româncă a murit și alte 7 persoane au fost rănite după ce un microbuz cu muncitori s-a răsturnat în provincia spaniolă Ciudad Real.\n\nAccidentul s-a produs vineri în jurul orei 13:25, la kilometrul 13 de pe CM-4107 între localitățile Daimiel și Bolaños. Din motive încă necunoscute, furgoneta cu 8 pasageri a ieșit de pe șosea și s-a răsturnat.\n\nÎn urma accidentului, o româncă de 25 de ani a murit și a rămas blocată în interiorul autovehiculului, iar corpul său a fost scos de pompierii din localitatea Daimiel.\n\nDoar unul dintre pasageri este de altă naționalitate decât cea română, respectiv marocană, și toți au fost transportați la spital.\n\nPrintre internați se află și un copil de 6 ani care a suferit răni ușoare, iar presa locală informează că unul dintre răniți se află în stare gravă la Spitalul din Ciudad Real, după ce a suferit un traumatism toracic.\n\nPersoanele care se aflau în microbuz erau angajate în agricultură pe plantațiile de ceapă din zonă și erau înregistrate în localitatea Bolaños de Calatrava.",
        "label": "Spania"
    },
    {
        "title": "Ţara Bascilor: Un român câştigă un concurs de caricatură în Barakaldo",
        "content": "Cu o caricatură în care se vede fumul de la fabrici şi uzine şi un brăduţ parfumat, Constantin Pavel a câştigat premiul de 1500 de euro al concursului de caricatură organizat la Barakaldo pe tema noilor tehnologii în viaţa cotidiană. Al doilea premiu a fost câştigat tot de un român, Gheorghe Licurici, care a fost premiat cu 1000 de euro. La ediţia din acest an a Concursului de „Humor Grafico” au fost prezentate 576 de lucrări şi au participat 264 de concurenţi din 49 de ţări.",
        "label": "Spania"
    },
    {
        "title": "Româncă ucisă de inundații într-o casă din Madrid",
        "content": "Ploaia torențială care a inundat ieri mai multe zone din Madrid a provocat moartea unei tinere românce de 28 de ani.\n\nApa a inundat garajul casei din cartierul Hortaleza din Madrid, unde românca muncea pentru o familie la curățenie și a fost surprinsă la subsol în timp ce scotea lucrurile din apă.\n\nDin informațiile publicate de serviciul de Urgență 112, se pare că românca a fost surprinsă de un șuvoi de apă, care a rupt un perete și care apoi a strivit-o provocându-i moartea.\n\nProprietarul casei a găsit-o de abia în jurul orei 17, după ce apele s-au retras și a anunțat serviciul de urgență, dar tânăra era decedată.\n\nEste cel mai grav incident într-o zi în care ploaia a luat prin surprindere capitala Spaniei și pe madrileni, provocând numeroase inundații și blocaje pe șosele.",
        "label": "Spania"
    },
    {
        "title": "Romania promovata la Zaragoza",
        "content": "Timp de mai bine de trei luni, in perioada 26 mai ? 11 septembrie, se va derula proiectul de promovare culturala „Bucuresti in Zaragoza/Bucarest en Zaragoza”, organizat de primaria orasului Zaragoza in colaborare cu Institutul Cultural Roman din Madrid.\n\nBucuresti este primul oras european invitat in cadrul acestui proiect pentru a-si promova cultura, dupa ce in edi?iile anterioare orasele invitate au fost, printre altele, Quito, Buenos Aires, Tijuana, Caracas, Montevideo, Mexico DF. Proiectul „Bucuresti in Zaragoza/Bucarest en Zaragoza” include organizarea de concerte, expozitii, cicluri de filme si lansari de carte. \n\n\n\nIn 26 mai, la Centro de Historia din Zaragoza au fost programate cinci expozi?ii cu artisti din Romania: sub titlul „Hola, soy Bucarest!” si „Historia en historias/Poveste in povesti” – doua expozi?ii apar?inand Clubului Ilustratorilor; expozi?ia „8art+”, care reuneste pictori romani consacra?i; o expozi?ie avand ca subiect Bucurestiul din perspectiva fotografilor spanioli; o expozi?ie de performance si street-art, sus?inuta de Alexandru Ciubotariu alias PisicaPatrata sub titlul „Bucharest. Performance Live-Art”. \n\n\n\nIn ceea ce priveste oferta muzicala, tot pe 26 mai, la Sala Lopez, a fost programat concertul grupului The Amsterdams, forma?ie de rock alternativ din Bucuresti, iar pe 10 iunie, in spatiul Q4 Ribera del Ebro, concertul Fanfarei Shavale. \n\n In luna septembrie, la Centro de Historia din Zaragoza, se vor proiecta filmele: „Marfa si banii”, in regia Cristi Puiu (2001), „Moartea domnului Lazarescu”, in regia Cristi Puiu (2005), „Cocosul decapitat”, in regia Radu Gabrea (2008) si „Bucarest, memoria perdida”, in regia Albert Sole (2007).",
        "label": "Spania"
    },
    {
        "title": "Taxă de 1 % pe trimiterile de bani către şi din România",
        "content": "PDL-ul vrea ca 1% din transferurile de bani să fie reţinute cu scopul de a finanţa proiecte destinate diasporei. Propunerea a fost lansată de către deputatul PDL pentru românii din Europa, William Brînză şi a fost înaintată deja spre dezbatere către parlament.\n\n„ Deputatul democrat liberal William Brînză solicită ca 1% din valorea sumei trimisă de românii din străinătate în România să se reîntoarcă la ei prin susținerea financiară a proiectelor şi a programelor destinate promovării culturii naţionale în rândul comunităţilor româneşti din străinătate. În acest sens deputatul de diaspora a depus în Parlamentul României un proiect legislativ prin care solicită completarea articolului 7 din Legea nr.299/2007 privind sprijinul acordat românilor de pretutindeni „, se precizează pe pagina web a deputatului PDL, William Brînză. Tot acolo apar şi alte informaţii legate de posibilul impact al acestei măsuri, atâta timp cât „ în perioada ianuarie-februarie 2010 românii care lucrează în străinătate au trimis în ţară 874 milioane de euro. În contextul crizei actuale această sumă are o importanţă majoră în formarea contului curent contribuind la reducerea deficitului „.\n\nÎn comunicatul publicat pe pagina sa web , deputatul PDL recunoaşte implicarea redusă a Statului român: „ Statul român a arătat implicare redusă față de românii din străinătate când a venit vorba să le returneze sprijinul. Dovadă bugetul Departamentului pentru Românii de Pretutindeni care are drept obiectiv păstrarea și afirmarea identității entice, cultural, lingvistice și religioase a românilor din afara granițelor țării, conform standardelor internaționale în materie și întărirea legăturilor dintre România și comunitățile roânești de peste hotare. Obiectiv greu de realizat având în vedere bugetul atribuit DRP. Dacă în 2007 bugetul acestei instituții a fost de 20 milioane de lei, în 2008 i s-a alocat doar 5 milioane de lei, asta în condițiile în care în afara granițelor țării muncesc și trăiesc peste 10 milioane de români. Proiectul legislativ urmează să primească aviz de la comisia de buget după care va fi dezbătută în Parlamentul României. Ea iși va fi pusă în vigoare doar dacă va fi votată de 50+ 1 din numărul deputaților „.\n\nPrezentată astfel, acel 1% din banii trimişi acasă de români pare să nu afecteze în nici un fel buzunarul românilor, însă din propunerea înaintată de William Brînză la Parlament se înţelege foarte clar că „ entităţile care efectuează operaţiuni de transferuri de bani ale persoanelor fizice, în şi străinătate, vor reţine echivalentul a 1 % din suma transferată. Sumele reţinute se fac venit la bugetul de stat şi vor fi destinate finanţării proiectelor şi a programelor destinate promovării culturii naţionale în rândul comunităţilor româneşti din străinătate „.\n\nAceasta este propunerea iniţiată de deputatul PDL, William Brînză pentru completarea articolului 7 din legea nr. 299/2007 privind sprijinul acordat românilor de pretutindeni. Din textul propunerii nu se înţelege clar formularea „în şi străinătate” , dar se presupune că este vorba de orice trasfer făcut către şi în afara României. În aceste condiţii, dacă propunerea va fi aprobată, va exista o nouă taxă în România, de 1% pe transferurile fincaciare. De asemenea, în text nu se precizează dacă „ entităţile care efectuează transferuri de bani ” sunt doar firmele de transfer rapid sau toate entităţile care se ocupă cu transferul de bani, printre care se află majoritatea băncilor.",
        "label": "Spania"
    },
    {
        "title": "Parohie ortodoxă la Valladolid",
        "content": "Episcopia Ortodoxă Română a Spaniei şi Portugaliei anunţă deschiderea în Valladolid a primei parohii ortodoxe române cu Hramul Sf. Grigorie Teologul (25 ianuarie). Adresa parohiei este C/ Cardinal Torquemada, Nr. 20, Barrio Rondia, Valladolid. Sfânta Liturghie se va ţine de la ora 10.30 în capela bisericii Santa Teresa de Jesus. Mai multe informaţii se pot obţine de la preotul Mircea Vesea (tel. 600 839470).",
        "label": "Spania"
    },
    {
        "title": "Războiul ciupercilor: 84 de români fugăriți dintr-un sat spaniol",
        "content": "Mai mulți agenți de la Garda Civilă și din partea guvernului regiunii Castilla y León au evacuat marți o așa-zisă „tabără ilegală” de români, din localitatea Vinuesa.\n\n84 de români care culegeau ciuperci în provincia Soria au fost alungați din apropierea localității în care înnoptau, pe motiv că provoacă daune mediului ambient.\n\nRomâni dormeau în corturi pe care le instalau doar noaptea, așa cum permite legea, sau în furgonete, într-o zonă special amenajată pentru ieșiri la grătar, numită „Los Columpios”, din apropierea localității Vinuesa.\n\nMulți români din regiune se ocupă în această perioadă cu strângerea și comercializarea ciupercilor, dar numărul mare al culegătorilor a atras atenția autorităților locale care îi acuză de furturi și de încălcarea normelor de conviețuire.\n\nPrimarul localității Vinuesa, Asunción Medrano, a cerut administrației regionale să-i evacueze cât mai repede pe români, care stăteau în 17 furgonete și care au fost descoperiți în zonă joia trecută.\n\nGuvernul regional a precizat că nu există nici un denunț la adresa românilor din Vinuesa și că în mod constant au loc operațiuni contra traficului ilegal de ciuperci.\n\nPrimarul Asunción Medrano a insistat ca românii să fie „expulzați”, pentru că dorm în furgonete și folosesc parcările publice și, nu în ultimul rând, pentru că „muntele nu este al tuturor”.\n\nÎn urma evacuărilor din Vinuesa, agenții Gărzii Civile au confiscat 450 de kilograme de ciuperci (boletus și „niscalos”). De asemenea, agenții îi acuză pe cei 84 de români de campare ilegală, de aruncarea deșeurilor în natură și le-au confiscat corturile.",
        "label": "Spania"
    },
    {
        "title": "6 romance scapate din mana proxenetilor la Malaga",
        "content": "Politistii spanioli au destructurat recent o organizatie care se ocupa cu exploatarea sexuala a mai multor femei din Romania, care erau aduse in Spania cu promisiunea unui loc de munca. Zona de actiune a gruparii Lalai, formata din romani, era parcul industrial Guadalhorce din orasul Malaga, pe Costa del Sol.\n\nIn urma operatiunii declansate de autoritati au fost retinute 12 persoane de nationalitate romana. De asemenea, operatiunea denumita Pinsapo a permis eliberarea a 6 femei care erau obligate sa se prostitueze prin amenintari si agresiuni sexuale comise de membrii gruparii. \n\n\n\nInvestigatiile au fost initiate la inceputul anului de agentii Unitatii Contra Retelelor de Imigratie si Falsificare (UCRIF) din cadrul Brigazii Provinciale de Straini si Frontiera de la Comisariatul provinciei Malaga. \n\n\n\nAnchetatorii au descoperit atunci existenta unei retele de proxeneti formata din cetateni romani, de provenienta din Mangalia, care controla prostituatele de nationalitate romana si care erau supuse de acestia unui control foarte strict si se aflau sub presiunea amenintarilor in mod constant. \n\n\n\nDin cauza anvergurii retelei, politistii spanioli au colaborat si cu Politia Romana si astfel a fost identificat grupul Lalai, format din romani din Mangalia si care avea o ierarhie foarte clara. Unii membri ai retelei infractionale se ocupau de captarea femeilor in Romania, carora le ofereau false locuri de munca in Spania ca dansatoare sau ospatarite. \n\n\n\nAnchetatorii au remarcat faptul ca aceasta grupare isi studia bine victimele dinainte, analizand toate aspectele privind familia, resursele economice ale acesteia, formarea si profilul psihologic. Proxenetii le alegeau pe acelea despre care credeau ca nu le vor crea probleme odata ajunse in Spania, unde urmau sa fie supuse unui regim de sclavie sexuala extrem de violent.\n\nDe aceea, alti membri ai retelei le duceau pe tinere in Spania, in Malaga, unde acestea aflau adevaratul scop al racolarii. Prin amenintari, batai si agresiuni sexuale, femeile erau obligate sa se prostitueze. Prin teroare continua, organizatia le impunea femeilor ce preturi trebuie sa incaseze pentru serviciile sexuale, le destinau unor zone anume si de asemenea le obligau sa locuiasca in apartamentele retelei ca sa poata fi controlate.\n\nDupa interventia politiei au fost mentinuti in arest 9 membri ai retelei, printre care si o femeie, toti romani. Au mai fost arestati un spaniol din Malaga si un columbian.",
        "label": "Spania"
    },
    {
        "title": "Castellon: Echipă românească de fotbal înfiinţată de parohia ortodoxă",
        "content": "De mai puţin de trei luni, românii din Castellon au o echipă de fotbal nouă, „ Luceafărul ”. Înfiinţată în august 2010, echipa s-a format la iniţiativa preotului paroh din Castellon, Nicolae Ioniţă.\n\n„ Am pornit cu gândul că tinerii, care sunt iubitori de sport, au nevoie să-şi evidenţieze talentul şi dinamismul într-un mod organizat şi, mai ales, să înţeleagă că din Biserică facem parte cu toţii, indiferent de vârstă, iar aceasta este ca o pasăre ce-şi ţine puii sub aripi şi îi ocroteşte. Cum fotbalul îi atrage pe toţi, m-am gândit că această echipă îi va apropia pe tineri de Biserică. Am vorbit cu tinerii enoriaşi în particular, i-am întrebat ce fac în timpul liber, am sondat puţin terenul, i-am întrebat şi ce părere au ei, dacă nu ar vrea să facem o echipă a noastră ”, ne spune preotul Nicolae Ioniţă.\n\nDin echipă fac parte 25 de persoane cu vârste cuprinse între 17 şi 30 de ani, coordonatorul de joc fiind antrenorul Florin Niţescu. Antrenamentele echipei se desfăşoară pe mai multe terenuri, iar echipamentul şi mingiile au fost achiziţionate prin bunăvoinţa Bisericii. În prezent, echipa este înscrisă într-un campionatul local, în „Liga Laboral”, care a început în luna octombrie, aflându-se în acest moment pe locul 8. Persoanele care vor să facă parte din echipă sunt aşteptate la Biserica Ortodoxă Română din strada Benicarlo, 22, Castellon de la Plana.",
        "label": "Spania"
    },
    {
        "title": "Româncă de 23 de ani din Spania, profilul femeii prostituate cu forța",
        "content": "Aproape 14 mii de femei sunt obligate să se prostitueze în Spania, după ultimele statistici publicate de Ministerul spaniol de Interne, iar o mare parte dintre acestea provin din România. \n\n Situațiile în care femeile sunt în risc de a fi exploatate de proxeneți au fost depistate de forțele de securitate din Spania după 3000 de inspecții realizate la cluburi de noapte din toată țara.\n\nMinisterul de Interne, Jorge Fernández Díaz, a precizat că în urma acestor operațiuni au fost eliberate 133 de femei (22 minore), care fuseseră traficate de rețele de traficanți de carne vie, iar alte 650 de femei erau obligate să se prostitueze.\n\nProfilul femeii exploatate prin prostituție forțată în Spania este de naționalitate română, cu vârsta între 23 și 27 de ani și cu rezidență stabilă în Spania.\n\nPolițiștii spanioli au desființat 42 de grupări de proxeneți, au arestat 571 de persoane, dintre care 152 au fost acuzate de trafic de persoane și majoritatea erau din România, Spania și Nigeria.\n\nUn alt sector în care exploatarea îi afectează pe cetățenii români din Spania este munca. Polițiștii spanioli au depistat peste 10 mii de cazuri în care muncitorii erau exploatați de rețele de traficanți de persoane și aproape o treime se regăseau în agricultură.\n\nÎn 2015 au fost arestate 346 de persoane, acuzate pentru astfel de delicte și majoritatea erau din România, Pakistan, Lituania și Spania. \n\n Profilul muncitorului exploatat este bărbatul între 38 și 42 de ani de naționalitate portugheză, dar majoritatea muncitorilor exploatați în Spania provin din Portugalia, România și Lituania.\n\nDacă știi despre o situație în care femeile sunt exploatate anunță autoritățile prin email sau telefonic: #contralatrata DENUNCIA trata@policia.es o 900105090",
        "label": "Spania"
    },
    {
        "title": "Clarificări legale privind permisele romanesti in Spania",
        "content": "Misiunea diplomatică a României din capitala Spaniei a obținut clarificări din partea autorităților spaniole privind situația permiselor românești de conducere dupa adoptarea directivei europene 126 din 2006, care va intra in vigoare la 19 ianuarie 2015.\n\nPână la data de 19.01.2015, toate permisele românești de conducere sunt valabile în Spania\n\nInformațiile transmise de autoritățile spaniole către ambasada României specifică faptul că, până la data de 19.01.2015, toate permisele românești de conducere sunt valabile în Spania, dar în momentul expirării, posesorii lor vor fi obligați să le reînnoiască în Spania, unde au rezidența.\n\nSingurii români afectați de legea adoptată de statul spaniol la 19 ianuarie 2013 sunt cei care, în calitate de rezidenți în Spania (cu numărul de înregistrare NIE), au obținut permisul de conducere în România după 19.01.2013. Situația devine ambiguă, pentru că, în ciuda faptului ca permisele continua sa fie valabile, Poliția spaniolă poate aplica amenzi pe motiv că permisul romanesc de conducere a fost „ obținut cu nerespectarea deplină a legii ”.\n\nPersoanele aflate în această situație riscă să fie amendate de poliția spaniolă și la momentul expirării permisului de conducere nu vor putea solicita reînnoirea decât în România, dar, astfel, vor continua să se afle într-o situație cvasi-legală pe care nici autoritățile spaniole nu o clarifică deocamdată.\n\nAmbasada României a solicitat mai multe informații pentru a veni în sprijinul cetățenilor români care și-au stabilit reședința în Spania și pentru a clarifica o serie de confuzii produse în ultima vreme.\n\nPublicăm, în continuare, comunicatul și precizările obținute de Ambasada României în Spania cu privire la reînnoirea și preschimbarea permiselor românești cu unele spaniole:\n\nDirectiva 126/2006/CE a Parlamentului European şi a Consiliului reprezintă cadrul legal \n\n european care reglementează regimul permiselor de conducere emise în statele membre ale Uniunii Europene.\n\nPrezenta Directivă are caracter obligatoriu și a fost transpusă în dreptul intern al statelor membre până la data de 19.01.2013, având ca principal scop armonizarea legislației privind permisele de conducere emise în statele membre UE și implementarea unui model unic de permis de conducere.\n\nÎn România, Directiva 126/2006/CE a fost transpusă prin Legea 203/2012 care aduce modificări Codului Rutier, iar în Spania prin Real Decreto 818/08.05.2009 prin care se aprobă Reglamento General de Conductores.\n• Permisele de conducere obținute înainte de 19.01.2013 , în statele membre UE, deci și cele românești, sunt valabile în Spania. Astfel, permisele de conducere obținute anterior datei de 19.01.2013 rămân valabile în Spania în aceleași condiții în care au fost obținute în România până la expirarea perioadei lor de valabilitate. În practică, acest lucru înseamnă că cetățenii români rezidenți în Spania, titulari ai unor permise românești eliberate înainte de 19.01.2013 le pot folosi în Spania până la expirarea perioadei de valabilitate, când le vor reînnoi conform legislației din țara de reședință.\n• Permisele obținute după 19.01.2013 – Posesorul unui permis de conducere românesc, care are reședința în Spania se supune dispozițiilor legii spaniole în ceea ce privește valabilitatea, verificarea aptitudinilor și acumularea de puncte.\n\nNotă: Sunt considerați rezidenți în Spania toți cetățenii europeni, inclusiv cei români, titulari de NIE care nu au renunțat în mod expres la reședința spaniolă în fața reprezentanților de la Oficina de Extranjeria (Atentie! În România, conform legislației române în vigoare, un cetățean român poate avea un singur domiciliu și mai multe reședințe. Prin urmare, chiar dacă regula cu privire la reședință este diferită în România de cea din Spania, autoritățile spaniole îi consideră rezidenți ai propriei țări pe toți aceia care și au obținut NIE).\n\nPermisul de conducere se emite în statul membru UE de reședință. În practică, această prevedere legală presupune că după data de 19.01.2013 examenul de obținere a unui permis de conducere (pentru prima dată sau pentru o nouă categorie) se susține în țara de reședință. Astfel, cetățenii români cu reședința în Spania care doresc să obțină un permis de conducere, vor fi examinați în Spania și nu în România.\n\nÎn situația în care cetățeanul român a obținut un permis românesc ulterior datei de 19.01.2013, deși avea reședința stabilită în Spania anterior obținerii permisului este totuși în posesia unui permis de conducere valabil, dar obținut cu nerespectarea deplină a legii.\n\nDaca vă găsiți într-o astfel de situație și veți fi oprit în trafic de poliția spaniolă, vi se va aplica o sancțiune contravențională . În conformitate cu art. 15 și 16 din Real Decreto 818/2009, trebuie să vă prezentați la Jefatura de Tráfico din apropierea domiciliului dumneavoastră, cu permisul românesc și NIE și să solicitați înscrierea în Registro de Conductores e Infractores pentru a fi luați în evidențele poliției spaniole.\n\nProcedura de înscriere în Registro de conductores\n\nTitularii permiselor de conducere emise în oricare stat membru UE pot solicita înscrierea în Registro de conductores e infractores, pe baza următoarelor documente:\n• Formularul oficial pus la dispoziție de Jefatura de Trafico, completat de solicitant;\n• Declarație în scris că nu i-a fost anulat/suspendat dreptul de a conduce autovehicule prin hotărâre judecătorească;\n\nToate permisele de conducere cu perioadă de valabilitate trebuie reînnoite în țara de reședință la expirarea valabilității.\n\nPermisele pentru care nu este prevăzută perioada de valabilitate sau au valabilitate nedeterminată (ex.: cele emise de autoritățile din Germania, Belgia, Franța și Austria) trebuie reînnoite în țara de reședință după o perioadă de doi ani de la obținerea reședinței, stabilindu-se data limită 19.01.2015, adică doi ani de la intrarea în vigoare a Directivei 126/2006/CE (19.01.2013).\n\nTermenul de 19.01.2015 nu se aplică cetățenilor români posesori de permise românești deoarece România emite permise de conducere cu perioadă de valabilitate determinată. Astfel, cetățenii români pot folosi și după data de 19.01.2015 permisele de conducere românești până la expirarea perioadei de valabilitate, când le vor reînnoi conform legislației statului de reședință.\n\nNotă: Reînnoirea unui permis de conducere (renovación) se produce în momentul în care un permis își pierde valabilitatea/expiră și se solicită eliberarea unui permis nou. Permisul de conducere se reînnoiește în țara de reședință, indiferent de țara emițătoare.\n\nCetățeanul oricărui stat membru UE rezident în Spania poate solicita preschimbarea \n\n permisului de conducere valabil emis în țara sa cu un permis spaniol echivalent, inclusiv \n\n înainte de expirarea valabilității. Preschimbarea permisului românesc cu unul spaniol nu \n\n este obligatorie, ci facultativă. Prin urmare, puteți folosi în continuare în Spania permisul \n\n românesc, până la expirarea valabilității acestuia și reînnoirea sa în Spania, conform \n\n legislației europene și spaniole.\n\nCe soluții au românii rezidenți care au permise romanesti de conducere obținute dupa 19.01.2013\n\nTotodată, precizăm faptul că autoritățile spaniole vor refuza preschimbarea permisului \n\n românesc obținut după data de 19.01.2013 de către cetățenii români care aveau deja \n\n stabilită reședința în Spania deoarece a fost obținut fără respectarea prevederilor Directivei 126/2006/CE. Cei care se regăsesc în această situație au la dispoziție două soluții:\n• obținerea unui nou permis în Spania conform Real Decreto 818/2009, sau\n• solicitarea înscrierii în Registro de Conductores e Infractores pentru a fi luați în \n\n evidențele poliției spaniole.\n\nNotă: Autoritățile române solicită înainte de eliberarea unui permis de conducere românesc completarea unei declarații pe proprie răspundere conform căreia persoana interesată nu are reședința stabilită în alt stat membru UE. Persoanele care o completează furnizând date neadevărate, vor fi trase la răspundere conform art. 326 din Codul Penal privind falsul în declarații.\n\nCa excepție de la caracterul facultativ al preschimbării, menționăm că autoritățile spaniole pot decide preschimbarea din oficiu a permisului de conducere al unui cetățean comunitar rezident în Spania, cu unul spaniol, doar în următoarele situații:\n• când, ca o consecință a aplicării legii spaniole, este necesar să fie impuse adaptări, \n\n restricții sau limitări ale dreptului de circulație;\n• când titularul permisului a săvârșit mai multe contravenții care au dus la pierderea \n\n numărului maxim de puncte permis pentru a putea fi aplicate dispozițiile legii \n\n spaniole cu privire la restricții, suspendare sau anulare a permisului de conducere;\n• ori de cate ori intervin situații de nulitate a permisului de conducere.\n\nNotă: Preschimbarea unui permis de conducere (canje) presupune schimbarea unui permis românesc valabil cu unul spaniol. Preschimbarea nu este obligatorie, ci opțională pentru cetățenii români rezidenți în Spania, cu excepțiile expuse anterior, când se efectuează din oficiu.\n\nAvând în vedere aceste precizări, Ambasada României în Spania recomandă cetățenilor \n\n români care au reședința în Spania și sunt titulari de NIE să realizeze toate demersurile \n\n pentru obținerea permisului de conducere în Spania, și nu în România, pentru a \n\n respecta în acest fel prevederile legale europene, spaniole și române.",
        "label": "Spania"
    },
    {
        "title": "Un român s-a blocat cu tirul în Paterna (Valencia)",
        "content": "Șoferul unui tir românesc a rămas blocat, din cauza GPS-ului, pe străduțele înguste din centrul vechi al localității Paterna din provincia Valencia.\n\nBărbatul se îndrepta spre un parc industrial din apropiere, dar indicațiile GPS-ului l-au condus cu tirul pe străzile întortocheate din centrul localității de 70 de mii de locuitori.\n\nTirul a ajuns până la piața centrală, la sediul primăriei și, potrivit autorităților locale, șoferul nu a respectat indicațiile semnalizate pentru traficul greu în oraș.\n\nÎn centrul orașului, șoferul a încercat să rezolve situația îndreptându-se pe o stradă, chiar dacă era pe contrasens, dar după 250 de metri a rămas blocat cu tot cu tir.\n\nDin cauza străzii înguste și mașinilor parcate pe margine, șoferul român nu a mai putut să ia curba și a rămas blocat.\n\nPe deasupra, șoferul nu știa deloc spaniola și numai cu ajutorul polițiștilor locali a reușit să scoată tirul din centrul vechi al orașului Paterna.\n\nCa să poată elibera camionul, Poliția Locală a chemat șoferii autovehiculelor parcate pe stradă cu pricina, iar una din mașini a fost luată cu macaraua.\n\nNorocul a făcut să fie un român prin preajmă care i-a ajutat pe polițiștii spanioli să se înțeleagă cu șoferul tirului. Acesta a fost amendat pentru încâlcarea regulilor de circulație și a plătit pe loc, după care a fost ajutat să o ia pe direcția bună către parcul industrial unde trebuia să ajungă.\n\nPolițiștii locali au precizat că au mai fost cazuri de tiruri care s-au rătăcit în oraș, dar niciodată nu a ajuns vreunul atât de departe de autostradă, până în centrul vechi al localității.",
        "label": "Spania"
    },
    {
        "title": "Noaptea Cărţilor la ICR Madrid: Învaţă româneşte într-o oră",
        "content": "„ Aprenda rumano en una hora… Pruebe un bocata de… literatura rumana! „, aşa sună îndemnul Institutului Cultural Român adresat iubitorilor de carte din Madrid, care sunt invitaţi să înveţe „ româneşte într-o oră ” şi să guste un pic de literatură română. Institutul Cultural Român Madrid participă pe 23 aprilie la marea petrecere urbană „ Noaptea cărţilor / La Noche de los Libros „, unul dintre cele mai importante evenimente culturale de la Madrid, la care iau parte majoritatea instituţiilor culturale importante din capitala Spaniei, bibliotecile, librăriile, muzeele, centrele culturale şi universităţile.\n\nICR Madrid îşi va deschide porţile în seara de vineri, 23 aprilie, începând cu ora 19:00, pentru publicul madrilen şi pentru toţi cei care vor dori să încerce să înveţe româneşte… într-o oră. „ Este vorba despre trei serii de cursuri gratuite de limba română, pe parcursul cărora participanţii vor putea să înveţe câteva expresii româneşti, câteva lucruri despre istoria limbii române şi, sperăm, vor pleca cu dorinţa de a învăţa în continuare o limbă romanică atât de apropiată de spaniolă. De asemenea, până la miezul nopţii va fi deschisă la sediul Institutului o librărie de unde vor putea fi cumpărate cărţi româneşti traduse în limba spaniolă şi publicate de edituri din Spania (peste 40 de titluri) „, precizează ICR-ul într-un comunicat de presă.\n\nNoua echipă de la ICR Madrid îşi aşteaptă astfel oaspeţii, să guste pe îndelete câteva mostre de literatură şi de limbă română, în mijlocul unei petreceri urbane în care Madridul se transformă într-un oraş al cărţilor, iar ICR Madrid într-un punct de interes cultural pe o hartă bogată şi diversă.",
        "label": "Spania"
    },
    {
        "title": "9000 de români au plecat din regiunea Madrid",
        "content": "Plecarea masivă a imigranților din Spania a afectat și numărul românilor stabiliți în regiunea Madridului, unde se află în continuare cea mai mare comunitate de compatrioți din peninsulă.\n\nGuvernul regiunii Madrid a publicat ultimul Barometru al Imigrației din zonă care indică o scădere a numărului de străini în rândul tuturor comunităților, cu excepția celei chineze, care a înregistrat o ușoară creștere. În regiune trăiesc 1.175.000 de străni din 6 milioane de locuitori. \n\n Numărul românilor a scăzut cu 9 mii, dar autoritățile regionale remarcă faptul că studiul arată o bună integrare a străinilor în pofida crizei. \n\n “Cred că modelul de integrare al Comunității Madrid și sistemul pe care îl are economia generează cea mai mare rată de angajări în rândul imigranților din întreaga țară. Mai mult, rata angajărilor în rândul femeilor imigrante este cu 8 puncte mai mare decât cea la nivel național. Cred că suntem un model, așa arată acest barometru, care reflectă că imigrația nu este o problemă, atât din punctul de vedere al spaniolilor, cât și al imigranților. Nu cred că se pune problema respingerii din partea spaniolilor. În mod evident criza și principala ei consecință, șomajul, creează îngrijorare, însă acceptarea reciprocă nu s-a modificat”, ne-a declarat Jesús Fermosel, ministru regional pe Probleme Sociale. \n\n Barometrul privind imigrația din regiunea Madrid a fost realizat pe baza datelor culese din 1300 de interviuri, iar principala informație este aceea că majoritatea spaniolilor au cel puțin un cunoscut de altă naționalitate. \n\n Românii continuă să fie cea mai mare comunitate cu 210 mii de persoane.",
        "label": "Spania"
    },
    {
        "title": "Puterea iubirii probată în Albacete",
        "content": "“ Să ne vindecăm iertând ” este numele unui program de consiliere spirituală și socială inițiat în Albacete și Valencia de părintele Sebastian Cătălin Hogea și soția acestuia. Rolul programului este de a conștientiza enoriașii asupra efectelor benefice pe care le au aplicarea preceptelor morale creștine în relațiile interumane.\n\n„ Agitația, uneori nejustificată, pentru grija zilei de mâine, are ca efect pe termen scurt, mediu și lung, deteriorarea factorului uman la interior și la exterior. Prima consecință vizibilă, este aceea că iubirea și iertarea reciprocă nu reușesc să facă împreună casă bună ” se spune în prezentarea programului. Pe 17 octombrie a avut loc la parohia „ Sfântul Dionisie Exiguul ” din Albacete primul seminar. În următoarele 6 săptămâni credincioșii împreună cu preotul vor medita și asupra altor valențe ale iubirii și iertării în “dialogul inimilor”.\n\nProiectul se desfășoară cu binecuvântarea Înaltpresfințitul Iosif, mitropolitul Europei Occidentale și Meridionale și Preasfințitul Timotei, episcopul Spaniei și Portugaliei. Aceștia vor fi prezenți în Valencia pe data de 7 noiembrie la parohia „ Sfinții Arhangheli Mihail și Gavriil ” din Valencia cu ocazia sărbătoririi hramului acestei. Urmează ca pe 14 noiembrie, Presfințitul Timotei să participe la slujba de la biserica din Albacete. Programul „ Să ne vindecăm iertând ” se va termina pe 21 noiembrie când Maica Siluana Vlad va vorbi credincioșilor din Valencia și Albacete despre „ Liturghia iertării „.",
        "label": "Spania"
    },
    {
        "title": "Mesajul \"Nu vrem români\" a inflamat opinia publică spaniolă",
        "content": "Partidul Popular a anulat campania de împărţire de pliante cu mesajul „ Nu vrem români „, care apărea într-o fotografie, în cadrul unei acţiuni a popularilor din Badalona. Mesajul principal al campaniei iniţiate de preşedintele PP Badalona, Xavi García Albiol era acela că în oraş nu există destulă securitate şi că principala problemă în acest sens o reprezintă ţiganii români. Cunoscut pentru mesajele sale xenofobe la adresa străinilor şi deşi declarase recent că ţiganii români sunt o plagă pentru Badalona, Xavi Albiol nu s-a oprit aici şi sâmbătăt a împărţit fluturaşe cu fotografii cu ţigani români şi cu mesaje de genul: „ Cartierul tău este sigur? „.\n\nLa împărţirea pliantelor a participat şi preşedinta PP Cataluña, Alicia Sánchez-Camacho, care ulterior şi-a cerut scuze, după numeroasele reacţii provocate de mesajul xenofob, faţă de „persoanele care s-ar fi putut simţi jignite” . La rândul său, secretarul adjunct de Comunicare al Partidului Popular, Esteban González Pons, a calificat declaraţiile şi mesajele campaniei de la Badalona ca fiind „total nepotrivite, dar care nu pot ascunde problemele existente în acel oraş”. Deocamdată, conducerea Partidului Popular nu a anunţat măsuri împotriva liderului din Badalona, Xavi Albiol, deşi au fost şi voci importante, precum cea a liderul popular din Canarias, José Manuel Soria, care au sugerat demiterea acestuia. La oră de maximă audienţă, la Desayunos Informativos de la televiziunea spaniolă, vice-preşedintele regiunii Canarias şi lider al popularilor, José Manuel Soria, a spus că majoritatea membrilor partidului şi din conducere nu sunt de acord cu mesajele rasiste ale campaniei de la Badalona şi că Xavi Albiol „ ar trebui să demisioneze dacă nu-şi cere scuze şi nu rectifică „.\n\nUnul dintre cei mai cunoscuţi români din interiorul Partidului Popular, Marius Ioan, ne-a precizat că în interiorul partidului campania de la Badalona care a avut mesajul antiromânesc, nu este susţinută şi pe deasupra a ţinut să reamintească că formaţiunea din care face parte are o preocupare constantă pentru integrarea imigranţilor şi românilor. „ Partidul Popular este integrator şi faţă de români a avut mereu o deschidere totală. În ciuda acestui eveniment, trebuie să se ştie că Partidul Popular din Spania este deschis integrării românilor şi face tot ce se poate pentru integrarea lor. Drept dovadă, eu am fost primul candidat străin din istorie pe listele PP la alegerile europarlamentare de anul trecut. De asemenea, popularii sunt cei care au făcut presiuni pentru retragerea moratoriului impus românilor după intrarea ţării noastre în UE. Tot PP-ul a fost cel care a încheiat un protocol de colaborare cu PDL-ul, care prevede în afara sprijinului electoral şi elaborarea de politici de sprijinire a integrării comunităţii româneşti din Spania „, a precizat pentru Românul , Marius Ioan – director de Imigraţie la Primăria din Torrejon de Ardoz (Madrid) şi fost candidat pe listele PP-ului la Parlamentul European. Referitor la pliantele răspândite la Badalona, popularii din conducerea naţională a formaţiunii consideră că „ persoanele care comit delicte trebuie aduse în faţa legii, dar acest lucru nu poate fi generalizat la nivelul unei comunităţi sau naţionalităţi „, a mai spus Marius Ioan.\n\nÎn urma campaniei iniţiate de Xavi Albiol, cu mesajul lipsei de siguranţă din cartierele oraşului catalan Badalona, reacţiile şi criticile au venit din mai multe părţi. Partidul Imigranţilor din Spania a fost prima formaţiune care a criticat mesajul xenofob al campaniei, iar apoi nemulţumirile au venit şi din partea socialiştilor spanioli. Din partea mediului asociativ românesc din Catalunia, Xavi Albiol a primit invitaţii ca să cunoască mai bine comunitatea românească cu ocazia sărbătorii de 1 mai, iar consulul general al României de la Barcelona, Radu Ionescu, a criticat dur evenimentul, într-o intervenţie la Radioul Naţional al Spaniei – RNE, unde a spus că „ românii privesc cu preocupare şi surprindere ” acţiunea electorală de la Badalona şi că acestea sunt „ gesturi provocatoare care nu fac decât să crească xenofobia şi este inadmisibil să se generalizeze stereotipuri cu tentă xenofobă în scopuri electorale „.\n\nAmbasada României a precizat printr-un comunicat de presă care au fost acţiunile întreprinse în situaţia creată la Badalona. „Ambasada a transmis scrisori conducerii naţionale şi regionale a Partidului Popular (PP), prin care cere o demarcare de poziţiile xenofobe adoptate de PP Badalona şi încetarea campaniei de asociere a cetăţenilor români cu problemele de insecuritate. De asemenea, a sesizat situaţia creată Ministerului de Externe şi Ministerului Muncii şi Imigraţiei, precum şi Observatorului împotriva xenofobiei”, se precizează în comunicatul de presă al ambasadei.\n\nPe linie politică, senatorul PDL, Viorel Badea, cel care a semnat protocolul de colaborare dintre PDL şi formaţiunea spaniolă, a precizat că a sesizat conducerea naţională a PP-ului şi că a cerut retragerea pliantelor cu mesajul „ Nu vrem români „. Senatorul PDL pentru Europa şi Asia a mai spus în declaraţii către Mediafax că aceste acţiuni sunt făcute de „ politicieni debusolaţi care fac campanie cu tot felul de teme, inclusiv cu teme interzise „. La acordul dintre PP şi PDL s-a referit şi europarlamentarul român Corina Creţu (PSD), care le cere pedeliştilor să rupă înţelegerea cu popularii spanioli.\n\nO reacţie în urma evenimentului de la Badalona a venit şi de la tânărul partid al românilor din Spania, care funcţionează la Barcelona – Partido Iberico de los Rumanos – PIRUM. „ Partidul Românilor din Spania, PIRUM transmite o invitaţie la meditaţie asupra relaţiei de slugărnicie, de joc de interese particulare şi de manipulare a românilor de către alianţele dintre Partidul Democrat Liberal şi Partidul Popular din Spania, pe de o parte şi Partidul Social Democrat şi Partidul Socialist din Spania, pe de altă parte” , precizează în comunicat liderul PIRUM, Florin Bojor.\n\nLa ora actuală, mai multe asociaţii ale ţiganilor au denunţat acţiunea xenofobă şi rasistă a popularului Xavi Albiol, iar Guvernul Cataluniei studiază posibilitatea de a-l da în judecată pe iniţiatorul acţiunii pentru instigare la ură rasială. De asemenea, la Barcelona va avea loc o întâlnire între consulul general Radu Ionescu şi Oriol Amoros, secretarul de Imigraţie din cadrul guvernului catalan.",
        "label": "Spania"
    },
    {
        "title": "Raspunsuri prin Facebook la intrebarile romanilor din Spania",
        "content": "Ambasada Romaniei de la Madrid a initiat, de scurt timp, o comunicare mult mai fluida cu cetatenii care au nevoie de informatii prin intermediul retelei de socializare Facebook. Pe langa interpelarile vizitatorilor, responsabilii din Ambasada au decis sa realizeze o serie de intalniri on-line cu persoane publice din Romania, pe diverse teme de interes.\n\nPrima persoana care a fost intrebata de romanii din Spania a fost ministrul Muncii din Romania, doamna Sulfina Barbu, care a raspuns la mai multe intrebari legate de domeniul asigurarilor sociale.\n\nPublicam aici cateva dintre intrebarile si raspunsurile publicate pe pagina de pe Facebook a Ambasadei de la Madrid:\n\nI. T.: – Lucrez cu carte de munca in Spania de mai bine de cinci ani in regim general. De cati ani am nevoie ca sa lucrez aici ca sa primesc pensie de la statul spaniol? Vechimea de aici se acumuleaza la vechimea din Romania? Va multumesc.\n\nRaspuns: Pentru a primi pensie de la statul spaniol aveti nevoie de minim un an vechime.\n\nIn cazul in care perioada cotizata ? vechimea – in statul comunitar este de cel putin un an, statul respectiv, in cazul dvs. Spania, plateste o cota din pensie. In cazul in care s-a cotizat mai putin de un an, statul respectiv nu plateste o parte din pensie, iar vechimea respectiva, de ex. 9 luni, este preluata de alt stat membru cand se calculeaza pensia comunitara.\n\nConform prevederilor Regulamentului 1408/71 al Consiliului Europei, orice cetatean care face stagiul minim de pensionare (15 ani cotizati) in doua sau mai multe state din Uniunea Europeana, la implinirea virstei de pensionare poate incasa o pensie comunitara, adica o pensie care cumuleaza drepturile din Romania la care se adauga drepturile de pensie pentru contributiile platite in Germania, Italia, Spania, etc.\n\nOrice zi lucrata, cotizand la sistemul asigurarilor de stat (Seguridad Social), se acumuleaza la vechimea din Romania.\n\nC. R.: – Ce se poate face pentru a se agiliza procesul prin care atunci cand autoritatile spaniole cer cartea de munca a unui cetatean roman, sa nu se mai intarzie asa cum se intarzie acum. Si in completare, nu este posibila o conexiune intre cele 2 baze de date (spaniol si roman) asemanatoare celei existente in cazul Ministerului de Interne?\n\nRaspuns: Potrivit legislatiei in vigoare, respectiv Legii 263/2010 privind sistemul unitar de pensii publice, dovada vechimii in munca realizata de fostii asigurati pana la data de 1 aprilie 2001, data de la care evidenta perioadelor de asigurare in sistemul public de pensii este detinuta in format electronic de casele teritoriale de pensii si la nivel central de catre CNPP, se face de catre persoanele interesate cu carnetul de munca, de asigurari sociale sau cu alte acte prevazute de lege sau cu adeverinte de vechime in munca eliberate de fostele unitati angajatoare.\n\nCNPP nu detine informatii anterioare datei de 1 aprilie 2001 privind fostele unitati angajatoare sau alte date legate de calcularea drepturilor de pensie in Romania.\n\nNu exista posibilitatea „conexiunii celor doua baze de date referitoare la perioadele de asigurare realizate de o persoana atat in Romania, cat si in Spania”, fiecare stat membru utilizand propria baza de date si eventualele documente prezentate de persoana in cauza pe suport de hartie, in vederea confirmarii perioadelor de asigurare realizate de catre persoanele interesate, in statul membru respectiv.\n\nG. J.: – Pentru a reinnoi NIE cu drept de munca, dobandit de pe urma sotului care munceste cu contract, imi trebuie o adeverinta din Romania (de la primaria din localitate) din care sa reiasa ca suntem casatoriti. Am intrebat la primarie si nimeni nu stie despre ce e vorba. Important este ca trebuie sa renovam NIE si datorita incompetentei sau nestiintei, ramanem fara drept de munca. Va multumesc.\n\nRaspuns: Va informam ca pentru a-si dovedi calitatea de soti, cetatenilor romani li se solicita dovada valabilitatii contractului de casatorie deoarece au existat cazuri in care cetatenii romani divortati au prezentat certficatul de casatorie incercand sa beneficieze fraudulos de calitatea de membru de familie a unui cetatean roman cu liber acces pe piata muncii. Pentru reglementarea acestei situatii s-a convenit cu autoritatiel spaniole sa se accepte o certificare legalizata a valabilitatii certificatului de casatorie romanesc, certificare care se obtine la consulatele romanesti (cu plata taxei consulare aferente).\n\nM.D.: – Daca un cetatean roman care incaseaza o pensie de invaliditate din partea statului Spaniol are dreptul sa incaseze o pensie si din partea statului roman fiind cetatean roman? Statul roman acorda pensii de invaliditate cetatenilor care se prezinta la comisiile de evaluare si care indeplinesc criteriile medicale stabilite. Pe baza faptului ca detineti un certificat de invaliditate in Spania nu puteti automat beneficia si de pensie de invaliditate din Romania.\n\nRaspuns: Va rugam sa reveniti cu mai multe detalii: este vorba despre pensie de invaliditate sau despre indemnizatie de handicap? Confuzia asupra acestor termeni este frecventa, asa ca avem nevoie de informatii suplimentare in vederea clarificarii.\n\nIn cazul in care persoana in cauza este posesoare de certificat de incadrare in grad de handicap, atunci se poate adresa Directiei Generale Protectia Persoanelor cu Handicap pe adresa de email registratura@anph.ro . Oricum va rog sa se lamurim toate detaliile pe mail, asa ca asteptam sa ne scrieti. Procedura de evaluare se face diferit, in functie de gradul de invaliditate/handicap.\n\nIn cazul in care sunteti posesor al unei decizii medicale asupra capacitatii de munca, atunci se poate adresa Casei Teritoriale de Pensii emitente.",
        "label": "Spania"
    },
    {
        "title": "Turmă de capre furată de un român la Castellón",
        "content": "Un român a furat 17 capre în localitatea spaniola l’Alcora (Castellón) și a fost prins după ce a încercat să le vândă.\n\nNu se știe încă modul în care au fost sustrase animalele, dar proprietarul jefuit a prezentat un denunț la poliție și ancheta ulterioară a scos la iveală indicii privind un posibil furt comis de unul dintre localnici.\n\nAnchetatorii au descoperit drept suspect principal un bărbat de naționalitate română, în vârstă de 49 de ani, care a încercat să vândă caprele altuia.",
        "label": "Spania"
    },
    {
        "title": "9 ani de la atentate: \"Am stat in spital cu un roman, care a devenit un frate pentru mine\"",
        "content": "Spaniolii si-au amintit astazi de victimele atentatelor teroriste de la Madrid, din 11 martie 2004, la 9 ani de la tragedie.\n\nPrintre cei care au murit se aflau si 16 romani.Se implinesc 9 ani de la cele mai sangeroase atentate din istoria Spaniei. 11 martie este o zi in care au avut loc momente de reculegere in toate orasele din apropierea Madridului, prin care au trecut trenurile mortii.10 bombe au explodat la acea data in trenurile din Madrid provocand moartea a 191 de persoane si ranirea altor 1800.\n\nSi in Alcala de Henares, locul din care s-au urcat in trenuri autorii atentatelor, a fost tinuta o scurta ceremonie in amintirea celor care au murit.\n\n„Cel mai greu a fost dupa o saptamana cand incercam sa revenim la normal si sa simti acea tensiune atunci cand urcai din nou in tren, stiind ce s-a intamplat cu cateva zile inainte”, a spus Javier Bello, primarul orasului Alcala de Henares.\n\nAtentatele din 2004 au avut loc intr-o dimineata obisnuita, in care trenurile erau pline cu oameni care mergeau la munca la Madrid.\n\nCei care au supravietuit se considera norocosi si incearca sa uite durerea. Unii au reusit sa-si recupereze increderea in viata datorita prietenilor castigati in urma tragediei.\n\n„Am avut ghinionul sa fiu victima atentatului, dar am stat in spital cu un roman care a devenit un frate pentru mine. Se numeste Lorin Ciuhat. Acum se afla in Romania, pentru ca tatal lui este bolnav, altfel ar fi fost aici. Suntem ca niste frati”, ne-a spus Javier, unul dintre supravietuitorii atentatelor de la 11 martie.\n\nJustitia spaniola a stabilit in urma procesului ca atentatele din 11 martie 2004 au fost comise de membrii unei celule teroriste, inspirata de ideologia Al Qaeda.",
        "label": "Spania"
    },
    {
        "title": "Cu fiica sechestrata o tanara a fost obligata sa se prostitueze",
        "content": "Doi romani au fost arestati de agenti ai Mossos d’Esquadra dupa ce au inselat o tanara sa vina in Spania la munca si cand ajuns aici au obligat-o sa se prostitueze. Victima s-a deplasat din Romania la Lloret de Mar in Girona cu promisiunea ca va lucra intr-un hotel din localitate.\n\nPotrivit presei locale, care citeaza informatiile politiei catalane, romanii Claudiu F. de 31 de ani si Vasilica M. de 33 de ani i-au luat documentele si telefonul si au obligat-o pe tanara sa se prostitueze in 2 baruri din regiune, sub amenintari la adresa ei si a fiicei sale minore, cu care venise in Spania.\n\nMembri ai politiei regionale Mossos d’Esquadra i-au retinut pe cei doi sub acuzatia de indemnare la practica prostitutiei.\n\nUnul dintre ei avea antecedente penale si se ocupase sa o aduca pe tanara din Romania, unde a mintit-o cu privire la un loc de munca la curatenie intr-un hotel si a venit apoi cu ea pe autocar pana in Spania.\n\nIn luna aprilie, tanara si fata ei au fost cazate intr-un apartament impreuna cu alti romani si apoi au obligat-o sa se prostitueze pe motivul ca trebuie sa le returneze toti banii cheltuiti pentru deplasarea ei in Spania.\n\nIn cele din urma, in luna iunie, victima, de 36 de ani, a reusit sa scape si a ajuns la Politie unde i-a denuntat pe cei doi compatrioti. Potrivit politiei regionale, cei doi acuzati o tineau pe minora sub supraveghere ca sa o faca pe mama ei mai cooperanta.\n\nO practica asemanatoare a fost depistata si de politia spaniola din regiunea Leon, unde au fost arestati 3 romani care sunt acuzati de sechestrare, agresiune, amenintari si proxenetism.\n\nIn urma cu doua luni, intr-o discoteca din Romania cei trei romani au convins o tanara din Romania sa vina in Spania la munca pe un post de femeie de serviciu sau la curatenie in case. Ulterior, tanara a venit pana la Leon cu autocarul, impreuna cu doi dintre arestati si a fost cazata si retinuta intr-un apartament din centrul orasului, unde se mai aflau doua fete in aceeasi situatie.\n\nAutoritatile presupun ca cele trei fete erau obligate sa se prostitueze intr-un club din apropiere, sub supravegherea celor trei.\n\nAtunci cand incasarile nu erau cele asteptate de proxenetii romani, cele trei tinere erau batute sau taiate cu cutitul pe antebrate. Cele trei victime se aflau sub o presiune continua si le era frica sa denunte pentru ca proxenetii amenintasera ca le vor ucide familiile din Romania.\n\nScaparea lor a fost provocata de o cearta dintre proxenetii romani si alti compatrioti care se ocupau cu acelasi lucru si care s-a terminat cu arestarea celor 3. Dupa aceea, tinerele au fost eliberate si au depus denunturile impotriva celor trei.",
        "label": "Spania"
    },
    {
        "title": "Roman acuzat de uciderea unui spaniol la Burgos",
        "content": "Romanii din localitatea spaniola Belorado (Burgos) sunt nelinistiti de situatia creata in regiune dupa ce un tanar spaniol a fost omorat dintr-un pumn, de un compatriot.\n\nTotul s-a produs sambata dimineata la intrarea intr-o discoteca din Belorado, unde un grup de romani a intrat in conflict cu alte persoane, iar una dintre acestea, un tanar de 32 de ani a primit un pumn in fata. Barbatul a ajuns in coma la spital si la o zi dupa internare a decedat.\n\nGarda Civila l-a arestat pe presupusul autor al agresiunii, un cetatean roman de 20 de ani, stabilit in Palencia.\n\nPrimarul localitatii Belorado, Luis Jorge del Barco a anuntat trei zile de doliu in localitate si a condamnat violenta in urma careia s-a produs tragedia. In acelasi timp, subprefectul regiunii, Jose Maria Arribas, a cerut Garzii Civile sa patruleze mai mult prin zona pentru a evita posibile acte de violenta rasista.\n\nPresedinta Asociatiei Tricolor din Burgos, Rodica Iozan, a condamnat violenta si a transmis presei spaniole din regiune ca in ultimele patru zile, de cand s-a produs agresiunea, a auzit multe comentarii critice la adresa romanilor. A incercat sa sublinieze ca majoritatea comunitatii romanesti este bine integrata si unii sunt ca si ea de 10 ani in Spania si nu considera ca trebuie pedepsite comunitati intregi pentru faptele unora.",
        "label": "Spania"
    },
    {
        "title": "Cautati-l pe Gabriel! Copil roman disparut la Madrid!",
        "content": "Un copil de 12 ani, 1,50 m inaltime, blond si cu ochi albastri a disparut luni, 24 septembrie, in cartierul Vicalvaro din Madrid. Se numeste Gabriel Vidrascu, are 12 ani si era imbracat cu un tricou cu maneca scurta, pantaloni scurti si adidasi.\n\nFamilia il cauta disperata inca de luni, dupa ce s-a dus singur in parcul de langa casa, Parque de la Vicalvarada, la ora 16:30. Parintii si romanii din Vicalvaro au lipit afise cu fotografia copilului, iar politia din Vicalvaro il cauta in continuare fara rezultate.\n\nCu 5 zile inainte de disparitie, Gabriel a fost implicat intr-o cearta cu un alt copil din cartier, care a chemat apoi in ajutor adulti inarmati cu bate si cu caini. Familia lui Gabriel s-a inchis in casa si apoi parintii sai au denuntat la Politie situatia produsa. Acum, parintii lui Gabriel se tem ca disparitia copilului ar putea fi o urmare a acelui incident.\n\nCei care au informatii despre Gabriel sunt rugati sa contacteze familia (tel: 632 079 414 sau 632 588 597) sau Politia Locala Vicalvaro la telefon 917602421.",
        "label": "Spania"
    },
    {
        "title": "\"Ne-am saturat de atatia romani\" (video) - o mie de spanioli au protestat la Almendralejo",
        "content": "Doi cetateni romani sunt suspectati ca au violat doua tinere de nationalitate spaniola in Almendralejo, regiunea Extremadura.\n\nMultimea a strigat lozinci de genul „Ne-am saturat de atatia romani” si au cerut demisia primarului orasului Almendralejo, in care traiesc 3100 de cetateni romani, reprezentand aproape 10 la suta din populatie. \n\n\n\nLocalnicii care au protestat intai intr-un parc din localitate si apoi in fata primariei au fost acompaniati de fratele victimei. Se presupune ca tanara de 18 ani a fost violata de doi romani, care au fost retinuti deja de Politie. \n\n\n\nInainte ca acestia sa ajunga in arestul Politiei spaniole, fratele tinerei de 18 care a fost violata spunea ca nu doreste ca pentru o astfel de fapta sa plateasca toti romanii, dar in timpul manifestatiei acesta a recunoscut ca localnicii sunt furiosi pe romani. \n\n\n\n„Lumea este indignata pentru ca romanii pun mana pe locurile de munca, vin sa faca rau, violeaza femeile asa cum s-a intamplat cu sora mea si nu e logic sa se intample astfel”, a spus Felix Parra, fratele victimei, pentru publicatia locala Hoy.es. \n\n\n\nManifestatia impotriva romanilor din Almendralejo a fost convocata prin retelele de socializare, iar autorizatia a fost solicitata de o persoana fizica. \n\n\n\nProtestatarii nu aveau pancarte insa erau atat de furiosi incat mai multi politisti au fost nevoiti sa blocheze accesul in sediul Primariei. \n\n\n\nReactia localnicilor spanioli la adresa romanilor a fost provocata dupa ce doua tinere au fost agresate sexuala duminica, in afara localitatii Almendralejo. Suspectii sunt doi romani stabiliti in regiune. Unul dintre ei a transmis presei prin intermediul avocatului ca a intretinut relatii sexuale cu una dintre fete, insa sustine ca a fost cu acordul acesteia. \n\n\n\nImpreuna cu cei doi romani a mai fost retinuta o femeie, suspectata pentru complicitate prin acoperire. \n\n Aceasta nu ese prima manifestatie impotriva romanilor din Spania. In localitatea Belorado din Burgos a avut loc in urma cu un an o actiune de protest a localnicilor, dupa ce un spaniol a murit dupa ce ar fi fost lovit de un roman.",
        "label": "Spania"
    },
    {
        "title": "Feria INTEGRA: România - invitată special la ediţia din 2009",
        "content": "Ţara noastră va fi invitatul special a celei de-a treia ediţii a Târgului de Produse şi Servicii pentru Imigranţi – INTEGRA. Târgul va avea loc între 4 şi 8 decembrie a.c. şi la această ediţie sunt aşteptaţi mai mulţi participanţi decât la ediţiile anterioare. Anul trecut, INTEGRA a atras peste 85 de mii de vizitatori.\n\nLa prezentarea ediţiei din acest an au fost prezenţi Maria Ligor, ambasadoarea României în Spania, Gabriel Fernández Rojas, vice-ministrul regional pentru Integrare al Comunităţii Madrid, Estrella Rodríguez, directoarea generală în cadrul Secretariatului de Stat spaniol pentru Imigraţie, Luis Eduardo Cortés, preşedintele complexului expoziţional IFEMA, Fermin Lucas, directorul general al IFEMA ş i Maria J ó se Sánchez, directoarea INTEGRA.\n\nPotrivit ambasadoarei României la Madrid, Maria Ligor, la organizarea acestui târg va avea un rol important şi comunitatea românească din Spania. „ Pe lângă participarea pe care o aşteptăm din partea Ministerului de Externe, a Ministerului de Turism şi a Institutului Cultural Român, intenţia noastră este să-i implicăm şi pe beneficiarii direcţi ai acestui târg: comunitatea românească. Există 100 de asociaţii de români în Spania care reprezintă mai mult de 700 de mii de persoane care trăiesc şi muncesc în această ţară. Ei au multe de arătat la acest târg şi dorinţa noastră este să aibă un rol important „, a spus Maria Ligor, în discursul de prezentare a târgului din decembrie.\n\nÎn acest scop, Ambasada are în vedere, aşa cum reiese dintr-un comunicat de presă, obţinerea sprijinului unui număr cât mai larg de asociaţii ale românilor din Spania şi ale instituţiilor româneşti care să îşi aducă contribuţia la materializarea unei reprezentări de calitate pe toate componentele sale: concepţia şi realizarea standurilor, conţinutul informativ, nivelul momentelor culturale, gradul de interactivitate.\n\nÎn ediţiile anterioare, la INTEGRA ţările invitate au fost Ecuador şi Columbia, însă în ceea ce priveşte participarea firmelor româneşti din România, organizatorii au menţionat că aceasta a fost destul de mică. De aceea, pentru acest an, în acest târg de produse şi servicii se doreşte captarea unui număr mai mare de firme care să furnizeze servicii străinilor din Spania, în ciuda faptului că multe firme sunt afectate de criza economică.",
        "label": "Spania"
    },
    {
        "title": "Români arestați pentru carduri clonate, cu pagube de 400000 de euro",
        "content": "Mai multi cetățeni români au fost reținuți în Spania, pentru clonare de carduri, într-o operațiune de proporții, desfășurată în Comunidad de Madrid de Poliția spaniolă, cu ajutorul Poliției române.\n\n17 persoane, între care și capii organizației infracționale, au fost reținute în regiunea Madridului, în capitală, în Coslada, Boadilla del Monte și Collado Villalba, transmite Poliția spaniolă într-un comunicat, precizând ca operațiunea a început pe baza unor informații transmise de Poliția din România. Modul de operare a grupului se baza pe clonarea de carduri cu date sustrase din America, Asia și Europa, iar autorii infracțiunilor au efectuat cumpărături false în magazine ai căror proprietari sunt complici, pentru că au pus la dispoziție terminalele pentru plata cu cardul. Suma ajungea în contul asociat terminalului care citea cardul, cont ce aparținea proprietarului magazinului. Ulterior, acesta reținea pentru beneficiul propriu un comision de 10 până la 30%, iar restul îl preda rețelei.\n\nLa cele cinci percheziții realizate în regiunea Madridului, a fost confiscată aparatura cu ajutorul căreia indivizii falsificau cardurile. Poliția a descoperit că s-au folosit aproximativ 400 de carduri falsificate, cu ajutorul cărora s-au obținut, ilegal, 400000 de euro. Grupul era condus de cinci cetățeni români. Nu se exclud noi arestări în acest caz.",
        "label": "Spania"
    },
    {
        "title": "Madrid: Arestat autorul rapirii copiilor romani din Torrelaguna",
        "content": "Garda Civila l-a retinut pe 30 iunie pe presupusul autor al sechestrarii celor doi frati romani de 8 si 10 ani, care au disparut din localitatea madrilena Torrelaguna si care au fost gasiti dupa doua zile intr-un put de 15 metri adancime.\n\nOperatiunea Garzii Civile s-a derulat in cartierul tiganilor din Ciudad Real, unde se afla presupusul agresor, un barbat de 50 de ani, de etnie tiganeasca, refugiat in casa unor rude.\n\nCopiii au disparut in data de 13 iunie si au fost gasiti vii dupa doua zile intr-un put de beton de 15 metri adancime din localitatea Algete, la 27 de km de casa. Dupa doua zile un trecator i-a auzit pe cei doi copii care strigau din adancul putului si ulterior micutii au fost scosi de pompieri. Dupa ce au iesit, cei doi au spus ca un barbat i-a aruncat in put.\n\nDupa operatiunea de salvare a fost demarata o ancheta care a fost culminata de prinderea presupusului autor al rapirii.",
        "label": "Spania"
    },
    {
        "title": "Rareș Bogdan a votat la Madrid: ”Nimeni nu mai poate ignora diaspora românească”",
        "content": "Prim-vicepreședintele PNL, Rareș Bogdan, i-a îndemnat pe românii din diaspora să iasă la vot ca să-și aleagă președintele după ce a venit, sâmbătă, la Madrid.\n\nEuroparlamentarul liberal și-a exprimat opțiunea în una din cele două secții deschise la sediul Ambasadei României din capitala Spaniei și a transmis un mesaj tuturor românilor din străinătate.\n\n„Am vrut să fim aici în mijlocul românilor din diaspora, care dau un nou exemplu de civism, după ce au votat în condiții grele acum 5 ani și după ce au votat la europarlamentare, precum și la primul tur al alegerilor prezidențiale, când au fost aproape 700 de mii de voturi. De această dată, după cum au mers lucrurile până acum la vot, cred că este posibil ca participarea să ajungă la 800 de mii si acest fapt dovedește ca nimeni nu mai poate ignora diaspora romanească”, a spus europarlamentarul PNL, Rareș Bogdan.\n\nÎn aceeași secție de la Madrid a votat și secretarul general al PNL, deputatul Robert Sighiartău, care a făcut și el un apel către românii cu drept de vot ca să își exprime opțiunea la turul al doilea al alegerilor prezidențiale.\n\n„Am venit aici la Madrid din solidaritate cu românii care au votat de-a lungul timpului și au parcurs zeci sau sute de kilometri ca să voteze pentru un viitor mai bun în țara lor. Am votat cu speranța că tinerii își pot croi un viitor acolo, acasă în România. Am ales cu speranța că la un moment dat, părinții, cunoștințele, rudele, care astăzi sunt în diaspora, peste 6 milioane, se vor întoarce înapoi în țara lor, într-o țară normală, civilizată și occidentală, așa cum ne dorim cu toții.”, a declarat deputatul PNL, Robert Sighiartău.\n\nRomânii din străinătate pot să voteze timp de trei zile, până duminică la ora 21, pentru alegerea viitorului Președinte al României, iar în Spania au la dispoziție 134 de secții, înființate în numeroase localități.",
        "label": "Spania"
    },
    {
        "title": "Româncă ucisă în Mallorca, deși a cerut ajutor la Garda Civilă",
        "content": "Moartea unei românce din Mallorca pune Garda Civilă spaniolă într-o situație incomodă după ce justiția a descoperit indicii potrivit cărora femeia nu ar fi primit ajutorul într-o situație periculoasă.\n\nJudecătoarea Tribunalului contra Violenței asupra Femeii, din localitatea Inca, a cerut inițierea unei anchete asupra activității Gărzii Civile pe motiv că există indicii care arată posibila comitere a unei infracțiuni privind datoria de a oferi ajutorul în caz de pericol.\n\nO femeie în vârstă de 46 de ani a fost ucisă de soțul ei în Puerto de Pollenca, din Mallorca, la numai câteva ore după ce victima fusese la un sediu al Gărzii Civile ca să denunțe faptul că se afla în pericol de moarte.\n\nDin informațiile de până acum se pare că agenții au considerat că nu era vorba de un caz de violență de gen și nu au întreprins nici o acțiune, după ce românca a venit să spună că era amenințată de soțul ei, un român în vârstă de 58 de ani.\n\nRomânca a fost ucisă în mod sălbatic, la câteva ore după ce a fost la Garda Civilă, în ziua de 29 mai. Potrivit anchetatorilor, victima a fost înjunghiată de mai multe ori pe balconul apartamentului, după care mai mulți vecini care au anunțat autoritățile.\n\nMedicii de la Urgență, care au ajuns la fața locului, nu au reușit să o reanimeze pe femeie, iar bărbatul ar fi recunoscut în fața agenților de la Garda Civilă că și-a ucis soția din gelozie.\n\nEl Pais informează că perechea trăia de 10 ani în Mallorca și că, de curând, avea loc un proces de separare. Același cotidian precizează că judecătoarea de la Tribunalul contra Violenței asupra Femeii cere o investigația și cu privire la dispariția unor obiecte personale ale presupusului autor, care s-ar fi pierdut în timpul arestării.\n\nPrintre obiectele dispărute s-ar afla un plic cu 5000 de euro și documente de identitate ale soțului victimei, iar judecătoarea consideră că există indicii privind comiterea unui furt.\n\n22 de femei au fost ucise până la această dată în Spania, în acest an, iar trei dintre victime sunt femei de naționalitate română.",
        "label": "Spania"
    },
    {
        "title": "Salvată de un mesaj scris pe un șervețel",
        "content": "O tânără care fusese racolată în România de o rețea de proxeneți a reușit să scape de aceștia în ultimul moment, printr-o metodă foarte ingenioasă.\n\nIncidentul s-a petrecut pe Aeroportul Otopeni în timp ce un bărbat și o femeie serveau o cafea la un bar din incinta acestuia împreună cu tânăra respectiv. Aceasta avea promisiuni că va munci pe un salariu bun, într-un bar din Spania.\n\nLa un moment dat, însă, perechea se retrage pentru câteva minute, iar victima intră la bănuieli. Cu mare grijă reușește să se apropie de presupușii proxeneți și îi aude cum vorbesc despre adevărata destinație a călătoriei: un bordel în care urma să fie pusă să se prostitueze.\n\nTânăra se sperie într-atât încât nu îndrăznește să fugă, dar înainte de a se îndrepta către avion reușește să scrie pe un servețel un mesaj. În momentul în care ajunge la controlul de securitate, victima reușește să dea unuia dintre polițiști bilețelul pe care scrisese: „Nu vreau să plec. Sunt obligată!”.\n\nAgenții au intervenit imediat și i-au reținut pe cei doi presupuși proxeneți. După o scurtă investigație, perechea a fost lăsată să plece pentru că nu existau probe împotriva celor doi, dar tânăra a reușit astfel să scape de o situație dramatică în care ajung multe românce, înșelate cu false oferte de muncă în Spania.\n\nScena a ajuns să fie cunoscută în cazul Săndulache, un proces foarte mediatizat în ultimele zile în Spania, în care sunt cercetați mai mulți presupuși proxeneți, membri ai aceleiași familii.\n\nDatorită incidentului produs pe aeroportul Otopeni, ancheta poliției spaniole a progresat mai repede, iar presupușii proxeneți din rețeaua Săndulache au ajuns să fie acuzați trafic de persoane și spălare de bani, pentru care li se cer aplicarea unor pedepse cu închisoarea de 615 ani.\n\nPresa spaniolă relatează în aceste zile și fragmente din mărturiile victimelor care sunt cutremurătoare.\n\nUna dintre femeile care au declarat în fața Audienței Provinciale din Oviedo spune că proxeneții o drogau și apoi o violau, iar alta a povestit cum a fost bătută pentru că s-a îmbrăcat cu o jachetă, doar pentru că îi era frig.\n\nAcuzațiile de spălare de bani vizează mai multe transferuri pe care anchetatorii consideră că proxeneții le făceau în numele fetelor către familia lor din România și să sumele ajung se apropie de 2 milioane de euro, potrivit presei spaniole .\n\nPrincipalii acuzați sunt doi frați din familia cercetată de justiția spaniolă care se declară nevinovați, iar procesul va continua cel puțin până în luna martie la Audiența Provincială din Oviedo.",
        "label": "Spania"
    },
    {
        "title": "România prin ochii emigranților - subiect de documentar la TVE",
        "content": "Televiziunea publică spaniolă va difuza un documentar despre românii reveniţi acasă din Spania. „Próxima parada: Bucarest” ( Urmează staţia: Bucureşti ) va fi difuzat în 5 martie, la ora 23,40, pe canalul 2 al TVE.\n\nRealizat în România, documentarul a fost filmat în capitală, unde echipa TVE l-a intervievat şi pe Raed Arafat, dar a intrat şi în canalele locuite ale Bucureştiului, precum şi în satele unde românii plecaţi în străinătate au ridicat case frumoase, dar care, deocamdată, rămân nelocuite.\n\nRomânii întorşi acasă din Spania îşi privesc ţara cu alţi ochi, într-o maniera critică. TVE subliniază, în prezentarea filmului, că votul emigranţilor a fost decisiv pentru alegerea lui Iohannis ca preşedinte şi românii au dorit o schimbare care să pună capăt corupţiei şi instabilităţii politice.\n\nDocumentarul, prezentat în cadrul rubricii „En portada”, abordează istoria emigraţiei româneşti, un fenomen generat de situaţia economică proastă a ţării. România, se afirmă în film, este ţara cu cei mai mulţi emigranţi din lume , raportat la numărul de locuitori.\n\nÎn Spania, românii constituie cea mai mare comunitate de imigranţi, sosiţi aici datorită perioadei de aur a construcţiilor, încheiată cu o recesiune care a lăsat multă lume fără loc de muncă şi fără speranţe. Criza economică i-a întors pe mulţi români acasă şi, deşi nu a avut loc un val de întoarceri, mulţi au decis să îşi facă din nou valizele şi să înceapă o viaţă noua în ţara de origine. În mod evident, cei care au avut ceva bani strânşi din munca în Spania au fost cei mai hotărâţi. Ei sunt şi cei care au pus pe picioare restaurante, precum a găsit echipa TVE în Bucureşti. Aici clienţii nu lipsesc, deşi salariul minim este de 215 euro pe lună, arată documentarul, prin vocile personajelor sale.\n\nÎn acelaşi film se pune problema copiilor care au crescut fără părinţi – 350.000, potrivit datelor UNICEF, citate de rtve.es – sau care au început şcoala în Spania şi apoi au fost nevoiţi, odată cu întoarcerea părinţilor, să urmeze şcoala în România. Aceşti adolescenţi, se spune în film, se vor întoarce la prietenii lor în Spania, imediat după terminarea studiilor.",
        "label": "Spania"
    },
    {
        "title": "Români prinși cu metoda „furtului magic”",
        "content": "Polițiștii spanioli din Valencia au arestat doi cetățeni români după ce ar fi sustras 250 de euro dintr-o frizerie.\n\nCei doi suspecți în vârstă de 27 și 38 de ani au folosit o tehnică numită „furtul magic”, prin care se face un schimb de bancnote de valoare mică pentru una mai mare.\n\nPoliția a fost alertată de un angajat al unei frizerii din oraș care a fost păcălit cu un astfel de schimb.\n\nÎncântat de faptul că primește bani mărunți, victima a acceptat 500 de euro în bancnote de 5 euro și a dat la schimb altele mari. Când a numărat însă bancnotele ulterior și-a dat seama că a primit doar 250 de euro, dar autorul înșelăciunii ieșise deja din frizerie.\n\nPolițiștii au descoperit că și alți comercianți din centrul orașului Valencia fuseseră vizitați de escroci și au mobilizat un dispozitiv special de urmărire.\n\nAgenții i-au localizat pe cei doi suspecți când se deplasau cu mașina și i-au reținut pentru comiterea unei infacțiuni minore de furt.\n\nMetoda folosită de aceștia presupune schimbarea bancnotelor mici pentru altele mari, iar în timpul tranzacției sunt reținuți o parte din bani printr-o mișcare rapidă, în timp ce atenția victimei este deviată spre altceva.",
        "label": "Spania"
    },
    {
        "title": "Coslada: Românii curăţă râul Jarama",
        "content": "Un grup de români din Coslada a participat recent la o campanie de curăţare a râului Jarama, organizată de către Consiliul pentru Protecţia Mediului Înconjurator, în colaborare cu Departamentul de Imigraţie din primăria Coslada.\n\nParticipanţii la acţiune au fost 40 de membri ai grupului „ Tinerii Adventişti Români ” din cadrul Bisericii Adventiste din Torrej ó n de Ardoz. Iniţiativa românilor a fost apreciată de autorităţi, iar consilierului pentru Protecţia Mediului Înconjurător, Ivan López Marina, a remarcat cât „ este de importantă implicarea cetăţenilor în menţinerea şi ameliorarea spaţiilor verzi ale oraşului, pentru că este esenţial ca fiecare locuitor să perceapă spaţiul public ca fiind al său şi, prin urmare, să-şi asume personal responsabilitatea în privinţa conservării şi protecţiei acestuia ”.\n\nLa rândul său, Charo Arroyo, consilier pentru Egalitate, Tineret, Copii şi Imigraţie, a declarat că „ voluntariatul reprezintă o valoare în creştere a societăţii actuale. Voluntarii muncesc şi colaborează pentru o societate mai bună, iar dacă aceştia sunt tinerii din Coslada, de origine română, acţiunea lor are un sens pozitiv mult mai amplu, din cauza faptului că se implica în dezvoltarea şi, în cazul de faţă, curăţenia oraşului pe care îl consideră ca fiind al lor ”.\n\nAceastă iniţiativă este ultima dintre activităţile cuprinse în campania care a început acum câteva luni în localitate şi a fost demarată de Consiliul pentru Protecţia Mediului Înconjurător, sub numele „ COSLADA CURATĂ ”.",
        "label": "Spania"
    },
    {
        "title": "Ziua Europei la Alicante și Castellón: „Europa reprezintă bolta înstelată care ne delimitează și la care ne raportăm”",
        "content": "* Interviu cu prof. Cătălina Iliescu, președinta Asociației ARIPI din Alicante * \n\n Asociația ARIPI, Institutul Cultural Român și Consulatul din Castellón au sărbătorit Ziua Europei prin lansări de carte, concerte și un concurs pentru copii. \n\n\n\nReporter: – De ce ați vrut să marcați ziua Europei la Alicante? Când ați gândit proiectul?\n\nProf. Cătălina Iliescu: – Cred că sentimentul apartenenței ne însoțește pe cei care ne găsim sub semnul dublei trăiri, dublei existențe și dublei perspective, cei care trăim într-o a doua țară fără a fi părăsit-o niciodată pe prima. Cred că ne asumăm această dualitate și tocmai de aceea, Europa reprezintă bolta înstelată care ne delimitează și la care ne raportăm. Așadar, gândindu-ne la copiii noștri (de la ei pornește de fapt proiectul) am decis să organizăm concursul „Europa dintre noi”, în cadrul școlii de română de la Alicante, unde ei urmau să-și afirme cunoștințele și talentul, primind drept premiu o carte. Am gândit proiectul cu două luni în urmă, și împreună cu Consulatul României din Castellón am decis să-l desfășurăm „în oglindă”. Am organizat deci un concurs al copiilor comunității românești pe teme europene, un concert de etnojazz și o lansare de carte bilingvă de poezie în ambele orașe. Proiectul a fost susținut de ICR, iar fuziunea de jazz cu ritmuri balcanice și folclorice românești i-a revenit lui Corneliu Stroe (baterie, percutii, darbouka) împreună cu Balcanamera jazz band (Liviu Mărculescu – trombón, duduk, caval; Elena Gatcin- pian, voce; Eugen Amarandei -contrabas). Lansările de carte au fost: Virgil Mihaiu: „Jazzografii pentru îmblanzit saxofoniste” în Alicante și Gilda Vâlcan: „Cu ușile întredeschise” în Castellón (n.r.: ambele traduse în limba spaniolă de Cătălina Iliescu).\n\nReporter: – A fost un eveniment important care apropie, încă o dată, cele două culturi, spaniolă și română. Putem spune că evenimentele legate de promovarea culturii române au trecut într-o altă dimensiune, mai complexă?\n\nProf. Cătălina Iliescu: – Absolut. La asta a contribuit mult Statul român. Prin programele lansate de Institutul Cultural Român pentru sprijinirea traducerilor din limba română, soldate cu o destul de însemnată bibliotecă de literatura românească existentă în Spania, și prin finanțarea de proiecte de către Direcția Românilor de Pretutindeni, dar mai ales prin activitățile pe care le desfășoară ICR Madrid, și care se înscriu pe o orbită a excelenței participanților și a distincției evenimentelor (de la spectacole de teatru, la conferințe și de la întâlniri cu scriitori, la festivaluri de film), cred că am depășit faza exoticului folcloric și am învățat să ne bucurăm și noi, nu numai spaniolii, de cultura noastră. Da, este într-adevăr o dimensiune mai complexă, pe care ne place să credem că o atingem și noi, la Alicante.\n\nReporter: – Românii din Alicante au venit în număr mare la aceste evenimente?\n\nProf. Cătălina Iliescu: – Românii au venit, nu în număr covârșitor, căci au fost depășiți de numărul mare al alicantinilor, însă au reprezentat semnificativ diaspora, și s-au bucurat de concert împreună cu spaniolii care și-au manifestat entuziast și efuziv impresiile. Kika Colom, profesor universitar și microbiolog, a perceput concertul ca o “clară manieră de a miza pe diversitatea culturală bine înțeleasă, datorită unui grup de muzicieni care au sunat magnific și cu o minunată coordonare într-un concert surprinzator…”. La rândul său, Mihnea Ignat, dirijorul și directorul artistic al Filarmonicii Universității Alicante, califică întâlnirea din 7 mai ca fiind “o serată superbă, care ne-a apropiat de muzica populară a Balcanilor integrată în armonii de jazz și rock clasic, pe care le-o datorăm celor patru muzicieni a căror calitate muzicală s-a dovedit a fi excepțională”.\n\nReporter: – Ce este Europa pentru dumneavoastră, profesor universitar care a adus limba română pe locul important pe care mulți români nu îl acordă propriei limbi?\n\nProf. Cătălina Iliescu: – Europa este locul unde Enescu ori Eminescu au învățat să-și exprime genialitatea și autenticul în mod universal, este locul unde te afli atunci când “acasă” în România nu mai e acasă, iar “acasă” în Spania nu e încă acasă, este stația spațială dintre cele două planete între care pendulăm, iar limba noastră este miracolul fizic care scurtează distanța dintre ele. \n\n Studenții de la Alicante au rămas extrem de plăcut impresionați și surprinși de recitalul de poezie cu acompaniament jazzistic avangardist, susținut de Virgil Mihaiu (din volumul propriu) împreună cu Corneliu Stroe și Liviu Mărculescu, calificând lansarea de carte drept eveniment sui generis față de experiențele lor anterioare. Institutul Cultural Român și Universitatea Alicante trebuie felicítate pentru aceasta libertate de spirit și gândire de care nu orice instituție dă dovadă.",
        "label": "Spania"
    },
    {
        "title": "Madrid: Descoperit un cadavru in zona in care a disparut copilul roman de 12 ani",
        "content": "Politistii spanioli au descoperit, in urma cu putin timp, un cadavru care plutea intr-o balta din zona cartierului madrilen Vicalvaro, unde a disparut in 24 septembrie, Gabriel Vidrascu.\n\nCadavrul a fost vazut din elicopter si echipajele deplasate la fata locului au reusit in urma cu putin timp sa scoata din apa corpul neinsufletit. Balta se afla intr-o mina abandonata de la marginea orasului, in apropierea asutostrazii de centura M40. \n\n\n\nUrmeaza sa se realizeze operatiunea de identificare, insa ultimele indicii despre disparitia lui Gabriel i-a indreptat pe politisti spre zona in care a fost descoperit cadavrul. Copilul roman de 12 ani era cautat de familie care a primit sprijinul vecinilor si autoritatilor in timpul cautarilor. Deocamdata, toata lumea asteapta rezultatele identificarii corpului neinsufletit.",
        "label": "Spania"
    },
    {
        "title": "Restrictiile pentru romani in Spania 2013 - precizarile ambasadei Romaniei",
        "content": "Restrictiile pentru romani se prelungesc si in 2013 in Spania pe piata muncii. Cine are dreptul sa lucreze in Spania si cine este afectat de restrictii?\n\nAmbasada Romaniei de la Madrid transmite cateva precizari referitoare la conditiile de aplicare a restrictiilor privind accesul cetatenilor romani pe piata muncii spaniola in 2013.\n\nCa urmare a prelungirii pana la 31 decembrie 2013 a restrictionarii temporare a accesului lucratorilor romani la piata fortei de munca din Spania, Ambasada Romaniei la Madrid reaminteste conditiile de aplicare a restrictiilor (in vigoare de la 22 iulie 2012):\n\nCategoriile de cetateni romani carora NU li se aplica restrictiile (NU au nevoie de autorizare prealabila pentru angajare)\n\n1. Cetatenii romani activi pe piata muncii spaniole la data impunerii restrictiilor – la 22 iulie 2011.\n\nNota: categoria „cetateni activi pe piata muncii” include: (1) angajati cu contract – „trabajadores por cuenta ajena”; (2) cetateni inregistrati ca fiind in somaj sau (3) cetateni inregistrati ca aflandu-se „in cautarea unui loc de munca” – „demandantes de empleo”.\n\n3. Cetatenii romani care si-au pierdut statutul de persoana activa pe piata muncii spaniole dupa data impunerii restrictiilor (adica 22 iulie 2011). Deci, cetateni care erau „activi pe piata muncii” la 22 iulie 2011, dar si-au pierdut ulterior aceasta situatie – nu mai sunt in prezent nici angajati, nici someri, nici „in cautarea unui loc de munca”;\n\n4. Membrii de familie ai tuturor cetatenilor mentionati la pct. a), b) si c) – ( Prin membri de familie se inteleg: sotul/sotia si copiii pana la varsta de 21 de ani, precum si copiii peste 21 de ani, daca se afla in intretinerea parintilor. Nu beneficiaza de acest drept rudele pe linie ascendenta: parinti etc. )\n\n5. Membrii de familie ai cetatenilor romani care la data impunerii restrictiilor nu erau activi pe piata muncii, dar care ulterior fie au obtinut o autorizatie de munca si sunt angajati, fie au devenit lucratori „autonomi”;\n\n6. Sotul/sotia cetateanului roman cu liber acces pe piata muncii, chiar in cazul in care casatoria a avut loc recent, respectiv dupa data impunerii restrictiilor;\n\n7. Copiii de peste 21 de ani, indiferent de varsta, daca dovedesc ca fac parte integranta (empadronamiento) din familie si nu au venituri, respectiv se afla in intretinerea parintelui cu liber acces pe piata muncii spaniole. Alte situatii de cetateni romani care NU sunt afectati de restrictii:\n\n– Persoanele aflate in concediu maternal/paternal acordat de statul spaniol, la data impunerii restrictiilor (NU au nevoie de obtinerea unei autorizatii de lucru, isi pastreaza dreptul de munca pe teritoriul Spaniei).\n\n– Persoanele care la data de referinta se aflau intr-un penitenciar unde desfasurau o activitate lucrativa au dreptul, la eliberare, la libera angajare, deoarece pe perioada detentiei se considera ca au cotizat in cadrul Sistemului Special al Penitenciarelor.\n\n– Persoane ce aveau contracte de munca pe perioada determinata la data impunerii restrictiilor (dupa finalizarea corespunzatoare a contractului anterior au acces liber la o noua angajare; exemplu: in cazul in care contractul de un an va fi respectat, dupa incheierea acestuia cetateanul roman are liber acces pe piata muncii, la o noua angajare, iar angajatorul nu mai trebuie sa solicite o noua autorizatie de munca)\n\nCategoriile de cetateni romani carora li se aplica restrictiile:\n\n1. Restrictiile se aplica cetatenilor romani care au intrat pe teritoriul spaniol dupa 22 iulie 2011 (data impunerii restrictiilor), precum si celor care, desi se aflau pe teritoriul spaniol la respectiva data, nu figurau ca inscrisi in regimul corespunzator de Securitate Sociala sau nu erau luati in evidenta la Serviciile Publice de Ocupare, cu statut de persoana in „cautarea unui loc de munca”.\n\n2. Cetateniilor carora li se aplica regimul de restrictii – categoriile mentionate la punctul anterior – pot avea acces pe piata muncii din Spania doar daca un angajator spaniol solicita pentru ei o autorizatie de munca la Birourile pentru Straini („Oficinas de Extranjeria”).\n\nIMPORTANT: pentru solicitarea acestei autorizatii este nevoie doar de documentele nationale valabile ale cetateanului roman (nu si de certificat de rezidenta).\n\n3. In cazul lucratorilor in gospodarii (empleados de hogar), procedura de obtinere a autorizatiei de munca este aceeasi, cu urmatoarele precizari:\n\n– pentru lucratorii care lucreaza in mai multe gospodarii: solicitarea autorizatiei poate fi facuta (1) direct de catre lucratorul roman sau (2) de catre unul dintre angajatori.\n\nNota: lucratorul (sau reprezentantul angajatorilor) va trebui sa prezinte documentatia corespunzatoare din partea fiecarui angajator (contractul de munca si celelalte documente solicitate), sau, cel putin, din partea unui numar de angajatori care sa asigure lucratorului prin contractele incheiate cel putin remunerarea la nivelul Salariului Minim Interprofesional; pentru solicitarea autorizatiei in nume propriu taxa pentru formalitatile referitoare la eliberarea autorizatiei de munca va fi platita de lucrator.\n\nPentru mai multe informatii puteti apela la Atasatul de Munca din cadrul Ambasadei Romaniei de la Madrid:\n\nUrmare acestei decizii, restrictiile in vigoare de la 22 iulie 2011 se vor aplica si in cursul anului 2013, respectiv pana la 31 decembrie 2013, data la care expira perioada tranzitorie pentru accesul lucratorilor romani si bulgari pe piata muncii din tarile membre UE. In comunicatul publicat pe pagina web a Ambasadei se precizeaza ca „aceasta masura, cu caracter exceptional, a fost motivata de autoritatile spaniole exclusiv pe seama situatiei de o gravitate fara precedent ce se inregistreaza pe piata muncii din Spania „.\n\nIn ceea ce priveste modalitatea concreta de aplicare a restrictiilor in anul 2013, Ambasada Romaniei informeaza, pe baza asigurarilor ferme primite de la autoritatile spaniole de resort, ca „ in 2013 NU vor fi introduse cerinte noi ” sau conditii specifice diferite de cele folosite pana in prezent pentru normarea accesului cetatenilor romani la locuri de munca pe piata spaniola. „ Asadar, este vorba de extinderea cu un an a aplicarii regimului de restrictionare deja existent (in vigoare de la 22 iulie 2011), nu de introducerea unui nou regim de restrictii „, informeaza Ambasada care le solicita cetatenilor romani afectati in posibile cazuri de aplicare necorespunzatoare a prevederilor restrictiilor sa sesizeze autoritatile romane: „ Subliniem ca, asa cum s-a procedat inca de la adoptarea restrictiilor (la 22 iulie 2011), Ambasada si autoritatile romane competente vor continua sa monitorizeze permanent si cu cea mai mare atentie aplicarea corecta a normelor de implementare a restrictiilor, pentru a evita aparitia de situatii in care sa fie afectate drepturile cetatenilor romani, prin eventuale cazuri de aplicare deficitara sau abuziva a cadrului normativ privind restrictiile.\n\nIn acest context, subliniem ca, la solicitarea partii romane, s-a convenit ca Grupul bilateral de lucru pe tema restrictiilor, alcatuit din reprezentanti ai ministerelor Muncii din Spania si Romania, sa continue sa functioneze si in 2013, atat pentru clarificarea unor aspecte tehnice care pot interveni pe parcursul aplicarii masurii, cat mai ales pentru semnalarea prompta catre autoritatile spaniole a oricaror eventuale cazuri de aplicare eronata a metodologiei, practici neunitare in teritoriu sau eventuale abuzuri etc., cat si pentru adoptarea corectiilor necesare.\n\nAstfel, Ambasada face un apel la toti cetatenii romani care se confrunta cu probleme sau situatii in care considera ca sunt tratati necorespunzator, ca sunt afectati de aplicarea gresita sau abuziva a normelor in materie de acces pe piata muncii, sa semnaleze aceste cazuri cu operativitate Ambasadei Romaniei in Spania, la urmatoarele coordonate de contact:",
        "label": "Spania"
    },
    {
        "title": "Românii din Spania au trimis acasă aproape 800 de milioane de dolari",
        "content": "După românii din Italia, care în 2014 au trimis în România peste un miliard de dolari, cei din Spania sunt pe locul al doilea în topul emigranților care transferă bani acasă.\n\nPotrivit datelor prezentate de la București de reprezentanții Moneygram, majoritatea banilor trimiși anul trecut în România de românii din străinătate (87%) vin din Uniunea Europeană, în timp ce din SUA și Canada vin 9%, iar 4% din alte state.\n\nFirma de transferuri de bani a anunțat, pe baza datelor centralizate de Banca Mondială. că în 2014, din Italia au intrat cei mai mulți bani, cu puțin peste un miliard de dolari, iar din Spania au fost trimiși în România 792 milioane dolari.\n\nAceasta este lista țărilor de unde românii trimit cei mai mulți bani acasă:\n\nPotrivit Moneygram, condițiile de muncă și cele economice au modificat preferințele românilor pentru o țară sau alta. Astfel, se observă o tendință de emigrare spre țările europene mai bogate.\n\n„Românii care au lucrat în Spania, Italia, Grecia şi în ţările din sud merg către nordul continentului, Germania, Marea Britanie, Suedia, Norvegia”, spune Radu Pojoga, directorul regional al MoneyGram pentru Europa de Sud-Est. Acesta a menționat că valoarea medie a unui transfer este de 300 de euro.\n\nPe de altă parte, România începe să devină o țară de destinație pentru migranții filipinezi și indieni, care, la rândul lor, trimit la rândul lor bani acasă, în țările de origine.\n\nPiața româneasca s-a clasat pe locul cinci în Europa Centrala și de Est, primind peste 3,4 miliarde de dolari numai anul trecut, potrivit Băncii Mondiale.",
        "label": "Spania"
    },
    {
        "title": "Designerii de modă Augustin & Came triumfă în Andalucia",
        "content": "Casa de modă Augustin & Came, creată de doi tineri creatori români din Spania, îşi continuă periplul pe pasarelele modei spaniole. După ce au lansat colecţia flamenco, anul trecut, Augustin şi Camelia Ghebaru au reuşit să impresioneze şi pe teritoriul flamenco prin excelenţă, în Andalucia.\n\n„ Ne întoarcem din Andalucia cu multă bucurie in suflet. Festivalul Muestra de Arte Flamenco (MAF) din Lepe (Huelva) s-a demonstrat a fi un eveniment de mare importanţă, care aduce pe scenă cei mai buni artişti din lumea flamencă. Pasarela MAF este organizată de către cei mai buni profesionişti din Andalucia şi cel mai mic detaliu este transformat într-o operă de artă. Lepe este un oraş pe coasta oceanului, unde oamenii zâmbesc la fiecare pas şi unde oamenii de diferite naţionalităţi convieţuiesc în armonie şi unde arta flamencă se respiră în fiecare colţ „, mărturiseau Augustin şi Came printr-o scrisoare adresată presei.\n\nLa Lepe, în acest an, s-a organizat cea de-a cincea ediţie a festivalului MAF şi casa Augustin & Came a prezentat colecţiile sale alături de cei mai buni designeri de modă flamenco din Spania şi din lume. De altfel, românii au fost cei care au deschis pasarela MAF 2010 cu colecţia „ Vis Flamenco „.\n\nAnul acesta, alături de cei doi români, pe pasarela din Lepe au fost prezentate şi creaţiile unor creatori de modă consacraţi precum Carmen Rodriguez şi Aberto Vicente, Carmen Vega, Santana Diseños, Patricia Aguaded, Pepa Carrasco, Manuela Macias, Daniel Lora şi Antonio Jimenez.\n\n„ Pentru prima dată în istoria modei flamenco doi designeri romani sunt invitaţi să prezinte colecţiile alături de cei mai buni designeri spanioli „, precizează Mihaela Ciliciu, persoana care a fost sufletul acestei activităţi şi care a fost desemnată de către organizatori să se ocupe de prezentarea casei de moda Augustin & Came.\n\n„ Atât autorităţile cât şi specialiştii din lumea flamenco împreună cu marele public au catalogat prezentarea noastră ca fiind una originală şi de mare succes „, mai spunea Augustin, care a subliniat şi importanţa faptului că prezentarea colecţiei „ Vis Flamenco ” a fost televizată în direct pe postul Canal Sur. (Foto: Dragoş Iordache)",
        "label": "Spania"
    },
    {
        "title": "Pedeapsă exemplară pentru „Neluțu”, proxenetul care tatua femeile cu coduri de bare",
        "content": "Tribunalul Suprem al Spaniei il trimite la închisoare pentru o perioadă foarte lungă pe proxenetul românul care exploata femei, unele minore, și le tatua „datoria” direct pe piele. \n\n \n\n Este vorba de Iulian T., șeful unui clan de proxeneți, care a atras atenția polițiștilor spanioli încă din 2012, din cauza cruzimii cu care le trata pe femeile pe care le obliga să se prostitueze în diverse locuri din Madrid.\n\nInstanța spaniolă l-a condamnat pe proxenet la 44 de ani de închisoare, în condițiile în care, doar actele teroriste mai sunt pedepsite cu astfel de sentințe.\n\nÎmpreună cu „Neluțu”, justiția spaniolă trimite la închisoare încă 13 membri ai grupării de proxeneți, printre care se numără soția, fiica acestuia și alte rude. Au fost condamnați cu pedepse de la 1 la 31 de ani de închisoare pentru trafic de persoane în scopul exploatării sexuale, fals în documente, prostițuție forțată, reținere ilegală și provocare de leziuni.\n\nVictimele grupării conduse de „Neluțu” erau tinere din România, unele minore, care proveneau din familii foarte sărăce din România și ai căror părinți aproape că nu știau să scrie sau să citească. Fetele erau aduse cu diverse promisiuni în Spania unde ajungeau să presteze servicii sexuale în beneficiul proxeneților.\n\nErau plasate sub supraveghere în parcul industrial Marconi, în apartamente din Madrid pe cunoscuta strada Montera sau în cluburi de noapte din regiune.\n\nTinerele erau controlate prin violență extremă de către proxeneții lui „Neluțu”, care apela la metode șocante, chiar și pentru instanța supremă, prin tatuarea numelui său sau a „valorii” fiecărei victime obligate să se prostitueze.\n\nUna dintre fete a reușit să evadeze, dar a fost găsită ulterior de membrii grupării în Casa de Campo. Ceea ce a urmat pare scos din scenariul unui film de groază. Tânăra a fost legată de un calorifer zile în șir, fără mâncare și a fost rasă în cap. I-au fost depilate sprâncenele și a fost stropită pe față cu o soluție iritantă. toate acestea, gruparea lui „Neluțu” i-a tatuat cu cuțitul un cod de bare pe mânecă și suma de 2000 de euro.\n\nRomance prostituate si marcate cu cod de bare la Madrid\n\nAnchetatorii au descoperit că proxenetul obișnuia să înregistreze torturile, după cum au declarat minore exploatate de gruparea lui „Neluțu” și care au fost încadrate în regimul martorilor protejați.\n\nTribunalul Suprem a respins toate argumentele acuzaților și a semnalat că probele sunt suficiente pentru justificarea condamnărilor dictate, între altele pentru că inculpatul a recunoscut în timpul procesului unele acuzații de tratament violent.\n\nInstanța remarcă „comportamentul șocant” al condamnatului și semnalează o „plăcere în suferința provocată victimei”, precum și satisfacerea unor insticte perverse și voința de a face „rău” și de a provoca „durere și suferință maximă”.\n\nProbele analizate de instanța spaniolă sunt constituite de declarațiile martorilor protejați, confirmate de Poliție și de rapoartele medicale.",
        "label": "Spania"
    },
    {
        "title": "Roman de 29 de ani ucis de inundatiile din Castellon",
        "content": "Garda Civila din Castellon a gasit in aceasta dimineata trupul neinsufletit al unui roman de 29 de ani din localitatea Onda, care era dat disparut inca de ieri, in urma inundatiilor produse in regiune. Se pare ca romanul s-a inecat dupa ce masina cu care se deplasa prin apopierea localitatii Onda a fost prinsa de inundatiile provocate de ploile intense din regiune.\n\nEchipele de interventie au inceput cautarea corpului romanului, dupa ce a fost gasita ieri masina sa abandonata si care fusese surprinsa de inundatii.\n\nDupa o zi de cautari cu toate mijloacele, agentii spanioli au vazut cadavrul tanarului dintr-un elicopter cu care au survolat zona in care masina sa fusese luata de ape. Corpul neinsufletit a fost dus la o distanta de 5 kilometri de locul in care ramasese autoturismul cu cheile in contact.\n\nPloile intense din ultimele zile au provocat inundatii foarte mari in regiunea localitatii Onda si au mai produs o tragedie duminica, moartea unei familii intregi, formata din 4 membri, care se deplasa cu o masina care de asemenea a fost lovita de ape.",
        "label": "Spania"
    }
]