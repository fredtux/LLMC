[
    {
        "title": "Femeile de la Asociația „Marija Prita” din Seleuș au plămădit cea mai bună „pogace” • Libertatea",
        "content": "Sâmbătă, 28 septembrie, în localitatea Dobrica, a fost organizată a 14-a ediție a Festivalului Pâinii Sârbești („pogacea”). Acest preparat delicios, făcut din aluat dospit cu făină de grâu, era servit în familiile de țărani, fiind un aliment important care le oferea multă energie pentru munca grea pe care o desfășurau la lucrările pe câmp. Această sărbătoare a „pogăcii” a rămas în memoria generațiilor moștenitoare, care au preluat rețeta bunicilor de a pregăti în mod tradițional această pâine („pogace”) care i-a hrănit pe toți membrii familiei.\n\n\n\n După cum ne-a spus Jadranka Todorov, membră fondatoare a Asociației Femeilor „Dobričanke” din Dobrica, concursul culinar de pregătire a pâinii tradiționale sârbești, denumită de străbuni „pogacea”, este organizat cu scopul de a ne aminti de vremurile trecute, ale copilăriei, când bunica își aduna nepoții pentru a le împărți pâinea caldă din cuptor. În continuare, interlocutoarea noastră ne-a spus că această zi dedicată pâinii ne amintește de anii copilăriei, când toți „eram veseli, sătui și sănătoși ca piatra. Noi, cei care le-am urmat calea și am moștenit tot ce este mai frumos și practic în viață, dorim din tot sufletul să nu dăm uitării acele clipe frumoase ale copilăriei noastre.” \n\n Maja Ristin, președinta Asociației Femeilor „Dobričanke”, a fost de aceeași părere cu Jadranka Todorov, amintind faptul că această asociație are ca obiectiv principal promovarea tradițiilor și datinilor strămoșești din localitatea Dobrica. Tot de la ea am aflat că, până în prezent, sunt înscrise în jur de 15 activiste, care sunt ghidate de aceeași idee: păstrarea cu sfințenie a portului și datinilor moștenite de la străbunii satului. Ziua dedicată pâinii tradiționale este un eveniment de anvergură care a devenit, pe parcursul acestor ani, un semn emblematic al localității, iar „pogacea de la Dobrica” a devenit recunoscută în localitățile din împrejurimi. Oriunde sunt invitate femeile din Dobrica, pâinea sârbească sau „pogacea” este un preparat delicios care nu lipsește de la concursurile culinare. Pâinea pregătită de femeile din Dobrica este un preparat foarte delicios, apetisant și nu este refuzat de niciun vizitator și nici de iubitorii pasionați de mâncăruri tradiționale, ne-a spus Maja Ristin. \n\n Un juriu de specialitate a decernat următoarele premii pentru cea mai gustoasă „pogace”: \n\n Premiul I – Asociația Femeilor „Marija Prita” – Seleuș \n\n Premiul II – Asociația Femeilor „Janošičanke” – Janošik \n\n Premiul III – Asociația Femeilor „Kozjačanke” – Novi Kozjak \n\n Un premiu special a fost acordat Asociației Femeilor „Mâini harnice bănățene” din Petrovasâla, pentru cel mai frumos aranjat stand.\n\nArticolul îl puteți citi în numărul 40 din 5 octombrie",
        "label": "Serbia"
    },
    {
        "title": "Spectacol extraordinar de cântece și dansuri • Libertatea",
        "content": "Ediția de anul acesta a tradiționalei manifesătrii Zilele Coșteiului 2022 a debutat în după-masa zilei de joi, prin marcarea jubileului de 75 de ani ai revistei de literatură, artă şi cultură „Lumina”, ale cărei baze au fost puse la Coştei și a continuat în zilele de vineri, sâmbătă și duminică, prin manifestări culturale, gastronomice și sportive.\n\nEvenimentele s-au desfășurat sub auspiciile Consiliului Național al Minorității Naționale Române, Primăriei Vârșeț, Secretariatului Provincial pentru Educaţie, Reglementări, Administraţie şi Minorităţile Naţionale – Comunităţile Naţionale și a Secretariatului Provincial pentru Cultură. \n\n În seara zilei de vineri, 12 august, pe scena de vară din loc, s-a desfășurat un spectacol folcloric la care au contribuit soliștii vocali și instrumentiști şi grupul vocal „Fetele de la Coştei” al SCA „Mihai Eminescu”, precum și oaspeții din Deta și Oravița. Spectacolul a fost moderat de dr. Marius Savu, după un scenariu realizat de Mariana Stratulat.\n\nCu cuvinte de salut s-a adresat Viorel Bălăgean, primarul satului şi preşedintele SCA „Mihai Eminescu”, care cu acest prilej, a numit doi cetățeni de onoare ai satului Coștei, pe Slaviša Maksimović, responsabil pentru Dezvoltarea Rurală în Executivul Orașului Vârșeț și Ionel Bulic, activist cultural, membru al Trupei de Teatru „Neica”. \n\n Sub bagheta tânărului şi talentatului dirijor David Butan, ne-au delectat sufletește, interpretând în stilul lor propriu, cântecele: „Trandafir crescut în iarbă” şi „Răsare soarele-n deal”, „Fetele de la Coștei”. Ansamblul folcloric al SCA „Sveti Nikola” din Deta, ne-a prezentat două coregrafii sârbești, sub directa îndrumare a Dianei Božič. Oaspeții din Oraviţa au prezentat mai multe coregrafii, precum și un program muzical, susținut de solistul vocal Sorin Chișărău. Cu această ocazie, au decernat o plachetă primarului Viorel Bălăgean, din partea primarului Oraviței, Dumitru Ursu.\n\nintegral îl puteți citi în numărul 34 din 20 august",
        "label": "Serbia"
    },
    {
        "title": "Festivalul „Coroana vârşeţeană” va avea loc în perioada 8-10 iulie •",
        "content": "La recenta întâlnire a reprezentanților festivalurilor internaționale de folclor din Timișoara și Vârșeț, s-a confirmat că cea de-a 25-a ediție jubiliară a Festivalului Internaţional de Folclor „Coroana vârşeţeană” va avea loc în perioada 8-10 iulie. În programul oficial vor participa ansambluri din Brazilia, Columbia și Coreea de Sud, care vor veni la Vârșeț după evoluțiile lor la festivalul din Timișoara.\n\nDin partea Festivalului „Inimii” din Timișoara au participat organizatorul Ciprian David și directorul artistic Maria Tomciov. Festivalul vârşeţean a fost reprezentat de dr. Traian Căcina, membru în Consiliul Executiv al oraşului Vârşeţ, responsabil pentru cultură, Vladimir Bošković, directorul festivalului, și Davor Stojković, directorul Centrului Cultural Vârșeț, în calitate de organizatori ai festivalului.\n\nArticolul integral îl puteți citi în numărul 24 din 15 iunie",
        "label": "Serbia"
    },
    {
        "title": "Spectacol pentru copii • Libertatea",
        "content": "Pe data de 29 iulie, într-o după-amiază, toți copiii din comuna Alibunar au fost invitați la un spectacol special, organizat de către Organizația de Turism din Alibunar. În centrul localității Karlovac, a avut loc un spectacol fascinant destinat celor mici.\n\nÎn seara spectacolului, copiii, împreună cu părinții lor, s-au adunat cu entuziasm și nerăbdare. În lumina strălucitoare a reflectoarelor pe scenă, a apărut magicianul Strahinja- un actor cu darul de a aduce zâmbete pe chipurile tuturor celor prezenți. În mijlocul spectacolului, magicianul Strahinja a invitat copiii să participe activ la aventura lor magică.\n\nÎmpreună cu ajutorul copiilor, a făcut să apară un tigru de pluș care părea cu adevărat viu și a readus la viață păpuși magice care au început să danseze pe scenă. Într-un final entuziast, copiii au fost implicați într-un truc special, în care au devenit adevărați magicieni pentru o clipă, făcând să dispară și reapară obiecte în fața tuturor. Spectacolul a culminat cu un moment impresionant de foc de artificii, care au pictat cerul într-o explozie de culori. Copiii priveau uimiți la acest spectacol strălucitor și se simțeau ca și cum ar fi fost purtați pe aripile magiei.\n\nTatjana Đurđević, președinta Organizației de Turism din Alibunar, a promis că va organiza cât mai multe astfel de spectacole pentru copiii din comuna Alibunar.\n\nArticolul integral îl puteți citi în numărul 32 din 12 august",
        "label": "Serbia"
    },
    {
        "title": "Crosul de primăvară ,,Fox trail” • Libertatea",
        "content": "Sâmbătă, 8 mai curent, la Centrul de recreaţie de la Fântâna Fetei, Organizaţia de turism a comunei Alibunar, în parteneriat cu Clubul de atletism ,,Panonija” din Panciova, au organizat prima ediţie a crosului de primăvară ,,Fox trail”. Evenimentul sportiv-recreativ a avut ca scop de a aduna un număr cât mai mare de iubitori ai sportului în natură, dar a avut şi un caracter umanitar de a sprijini însănătoşirea micuţei Dunja Craciun, bolnavă de o boală incurabilă.\n\n\n\n Crosul s-a desfăşurat în trei etape, în prima etapă participând atleţii care au alergat pe un traseu de 500 metri, atleţii din etapa a doua au alergat pe o cursă de 5 km, iar cei din etapa a treia au alergat pe o cursă de 10 km, respectiv 20 km. Participanţii din prima etapă a crosului au inaugurat manifestarea sportivă, la care a participat preşedinta comunei Alibunar, Zorana Bratić.\n\n\n\n Despre însemnătatea acestui eveniment sportiv, Zorana Bratić ne-a spus: ,,Îmi pare bine că pot şi eu să contribui la realizarea acestui eveniment sportiv care are un caracter umanitar, de a sprijini tratamentul de reanimare a micuţei noastre Dunja. Salut ideea organizatorilor de promovare a sportului printre tineri, aceasta fiind totodată şi o ocazie unică de a petrece clipe frumoase în mijlocul acestei oaze a naturii, de la Fântâna Fetei.”\n\n\n\n Prima etapă a crosului, pe traseul de 500 de metri, a fost câştigată de tânărul atlet Stefan Mengher din Alibunar. Pe traseul de alergare de 5 km a fost învingătoare atleta Ljuibica Papić, de la Clubul de atletism BTK din Belgrad, iar ruta de 10 km a fost cucerită de atletul Nikša Papić, de la Clubul sportiv ,,Maraton team” din Zrenianin.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Lucrări creative în urma atelierelor de broderie • Libertatea",
        "content": "Membrele Asociației Femeilor „Novoseljanke/Boboacele” din Satu Nou se pot mândri cu încă o experiență înscrisă în palmaresul lor de activități dedicate păstrării tradițiilor și obiceiurilor străbune. Cea mai recentă activitate a asociației amintite a constat în ateliere de broderie. Acestea au fost organizate în colaborare cu compania CWP și Asociația „Etno mreža”.\n\nDe la președinta Asociației Femeilor „Novoseljanke/Boboacele” din Satu Nou, Snežana Baba, aflăm că asociația menționată colaborează de câțiva ani cu compania CWP, care a oferit sprijin în diverse activități ale acesteia. De asemenea, femeile din asociație au avut ocazia să participe la evenimente organizate de CWP. În schimb, nu a existat o colaborare directă cu Asociația „Etno mreža”, aceasta fiind implicată în proiect prin intermediul companiei CWP. Rolul Asociației „Etno mreža” a constat în furnizarea unui educator, responsabilitate îndeplinită de Ružica Marković.\n\n„Proiectul a fost inițiat cu ideea de a permite femeilor să-și perfecționeze abilitățile de broderie și să aplice tehnici noi în creațiile lor, pentru care există un interes mare. Atelierele ne-au oferit o experiență valoroasă, completând cunoștințele noastre existente în domeniul broderiei și adăugând noi competențe.\n\nArticolul integral îl puteți citi în numărul 48 din 2 decembrie",
        "label": "Serbia"
    },
    {
        "title": "Materialele reciclabile, un nou mod de exprimare artistică • Libertatea",
        "content": "Profesoara Dorina Drăjilă predă limba engleză în două unităţi şcolare, la Nicolinţ şi Seleuş, dar aceasta nu o împiedică să desfăşoare o muncă creativă cu elevii. Dorina este o persoană devotată profesiei sale şi încearcă să transmită elevilor această dragoste pentru frumos şi creativ. Este iniţiatoarea unui atelier de creaţie unde, împreună cu elevii pasionaţi, unde dezvoltă ideea de aplicare a materialului reciclabil cu scopul de a trăi într-un spaţiu cât se poate de sănătos.\n\n,,Cadrele didactice şi elevii Şcolii Elementare ,,2 Octombrie” din Nicolinţ au participat la proiectul ,,Şcolile mai verzi şi mai curate” care s-a demarat în cursul anului şcolar 2021/2022. Activităţile din cadrul acestui proiect le-am realizat împreună cu elevii începând din luna septembrie, dar le-am intesificat în a doua jumătate a anului şcolar. Partea educaţională a decurs în cadrul orelor de dirigenţie şi în cadrul cursului ,,Ocrotitorii naturii”. S-au realizat foarte multe activităţi creative, dar în mod aparte s-a evidenţiat acţiunea de modelare a unor obiecte din material reciclabil. Ideea a fost să învăţăm copiii cum şi în ce mod poate transforma materialul plastic în obiecte folosite zilnic, dar care nu sunt dăunătoare pentru sănătate. Astfel, copiii au înţeles care este scopul acestui proiect, au construit căsuţe pentru păsări, au creat pahare din plastic pentru servirea sucurilor, cadouri pentru mame de 8 Martie, brad de Crăciun din material plastic. La fel, i-am învăţat pe copii cum să îmbogăţească solul, producând compost pentru hrănirea plantelor. Pentru producerea acestuia, copiii s-au folosit de resturile de la bucătărie, care pot contribui la fertilizarea solului. De asemenea, am realizat decoraţiuni de Paşti, foarte interesante pentru copii, care au lăsat o amprentă deosebită în viaţa spirituală a copilului. Cadrele didactice incluse în acest proiect au organizat câteva ateliere educative despre modul cum să trăim mai sănătos şi cât de importantă este întreţinerea igienei personale pentru a avea o viaţă sănătoasă. Împreună cu elevii de la această şcoală am amenajat şi am împrospătat parcul din curtea şcolară, cu plantarea a unor puieţi de brad, apoi au sădit flori în ghiveci care decorează coridorul şcolii, am sădit plante perene, precum este irisul, hortensia şi altele. Copiilor le-am explicat rolul pe care îl ocupă în viaţa zilnică plantele aromatice, şi tot la fel am sădit căpşune, pe care mai târziu, după coacere, elevii le-au cules şi le-au consumat. Referitor la reciclarea materialului, am încercat să adunăm cât mai multe cartuşe din aluminiu, din carton şi din plastic, pentru a contribui la importanţa acţiunilor umanitare. În cadrul acestui proiect au fost marcate mai multe sărbători internaţionale dedicate păsărilor domestice şi exotice. Cu acest prilej, am organizat o vizită la crescătorii de păsări exotice din Nicolinţ.\n\nArticolul integral îl puteți citi în numărul 32 din 6 august 2022",
        "label": "Serbia"
    },
    {
        "title": "Un eveniment de mare încărcătură sufletească • Libertatea",
        "content": "Săptămâna trecută, Preasfințitul Părinte Ieronim, Episcop al Daciei Felix, a oficiat Sfânta Liturghie la Biserica Ortodoxă Română „Sf. M. Mc. Gheorghe” din Vlaicovăț, împreună cu Părintele Paroh Gheorghe Dolingă și alți clerici și parohi.\n\nLa început, în fața bisericii, Preasfințitul Părinte Ieronim a fost întâmpinat de Fanfara „Progresul” din localitate, care a interpretat un marș și melodia „La mulți ani”. Cei patru copii, Dorian Muntean, Lionel Roman, Luca Gerfi și Andrea Benca, îmbrăcați în portul popular românesc, care au fost în fața bisericii, i-au dăruit tradiționala pâine și sare, precum și un buchet de flori.\n\nÎnainte de a începe Sfânta Liturghie, pe sfânta masă a fost pus un Antimis nou, adus de Preasfințitul Părinte Ieronim. După aceea a urmat Sfânta Liturghie, care a fost însoțită de căntări ale corurilor din parohiile din Vlaicovăț, Voivodinți, Mesici, Vârșeț, Râtișor și Seleuș. În cadrul slujbei, Părintele Episcop l-a hirotonisit duhovnic pe Părintele Claudiu Saghin de la parohia Jamu Mic.\n\nArticolul integral îl puteți citi în numărul 11 din 16 martie",
        "label": "Serbia"
    },
    {
        "title": "Ne mândrim cu activitățile noastre culturale • Libertatea",
        "content": "Pe data de 14 februarie, o echipă de televiziune a RTS, a vizitat comuna Alibunar. În acest context, președintele Consiliului Național al Minorității Naționale Române din Serbia, dr. Valentin Ardelean, a dat câteva declarații în ceea ce privește cultura, învățământul și informarea în limba română. Dacă în ceea ce privește cultura, suntem pe locul de frunte, în domeniul învățământului nu stăm atât de bine, din cauză că nu avem mulți copii la secțiile de predare în limba română, de aceea în acest domeniu trebuie lucrat.\n\n,,La cultură suntem destul de pregătiți, acest lucru se vede prin organizarea atâtor manifestări și cred că noi suntem pe locul de frunte în ceea ce privește minoritățile, organizăm cele mai multe manifestări. Nu mă refer numai la festivalurile pe care le avem, ci și la asociațiile de femei, avem multe activități ale copiilor în școli, dar și în afara școlilor, avem teatru în limba română. Așadar, avem o tradiție foarte bogată, ceea ce înseamnă că putem să ne mândrim cu activitățile noastre culturale”, ne declară președintele CNMNR.\n\nÎn domeniul informării putem spune că, la fel ca și la cultură, suntem destul de bine, ceea ce din păcate, nu putem să spunem și când vine vorba de învățământul în limba română. Pe acest domeniu trebuie lucrat, iar președintele CNMNR, declară următoarele: ,,Să luptăm pentru a ne păstra identitatea noastră națională, să nu luptăm pentru poziții particulare, ci împreună să lucrăm în interesul minorității noastre. Românii să-și păstreze tradițiile și obiceiurile. Părinții să nu își înscrie așa de ușor copiii la secția cu predare în limba sârbă. În ceea ce privește învățământul, pot să vă spun că este un segment foarte esențial, consider că munca Departamentului pentru Învățământ este, de asemenea, foarte importantă. Membrii departamentului amintit se străduiesc să realizeze toate activitățile legate de învățământul românesc. Cât despre bursele școlare, pot să vă spun că CNMNR va face în așa fel încât să ofere burse școlare începând de la copiii de clasa întâi până la tinerii studenți. Informații mai vaste vă vom oferi pe parcurs.”\n\nArticolul integral îl puteți citi în numărul 60 din 25 februarie",
        "label": "Serbia"
    },
    {
        "title": "A început amenajarea drumului de hotar „Valea mare” • Libertatea",
        "content": "În fiecare an, municipiul Panciova, prin intermediul resortului pentru agricultură, sat și dezvoltare rurală, alocă surse financiare, obținute din arenda terenurilor agricole de stat, pentru construcția și reconstrucția drumurilor de hotar. Pentru a ieși în întâmpinarea agricultorilor, anul acesta, au fost alocate surse financiare pentru construcția drumurilor de hotar în comunele cadastrale Satu Nou, Iabuca și Doloave. \n\n În cursul săptămânii trecute au avut loc lucrări la amenajarea cu pietre a drumului de hotar „Valea mare” din comuna cadastrală Satu Nou. Președintele Asociației „Novoseljanski paori” din localitatea amintită, Sorin Ardelean, ne spune că acest proiect a fost căutat mult în urmă cu 2-3 ani, iar beneficiile lui pentru munca agricultorilor sunt multiple. \n\n „Ideea este ca toate străzile de hotar din împrejurimea satului să fie amenajate cu pietre. Acest fapt înseamnă și că agricultorii nu vor mai aduce noroi în localitate. Desigur că, pe lângă aceasta, noul drum va facilita deplasarea agricultorilor până la holde și invers”, ne spune Sorin Ardelean.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Continuarea îmbunătățirii serviciului medical • Libertatea",
        "content": "Livija Stanojev, membru al Consiliului Executiv al orașului Vârșeț, responsabilă pentru sănătate, protecție socială și îngrijirea familiei, a vizitat Centrul de Sănătate din Vârșeț. În cadrul conversației purtate cu Borko Minić, directorul instituției, și cu angajații acesteia, s-a subliniat faptul că, deși toți angajații sunt profund dedicați fiecărui detaliu, aceștia sunt pregătiți să continue să lucreze la îmbunătățirea calității serviciilor medicale.\n\n„Fiecare serviciu dispune de un număr suficient de medici și personal medical pentru a funcționa normal, iar în perioada următoare doresc să vizitez toate ambulatoriile din satele aparținând orașului. Țin să menționez că se pregătesc lucrări foarte importante pentru ambulatoriile din localitățile Jablanca, Parta și Gudurica, care vor fi finalizate până la sfârșitul acestui an. De asemenea, ambulatoriul din Šušara a fost reconstruită din fondurile proprii ale Centrului de Sănătate, cu sprijinul și logistica autorităților locale. În majoritatea satelor din jur, s-a rezolvat problema cisternelor subterane, folosite pentru stocarea apelor uzate de la clădirile care nu sunt racordate la rețeaua publică de canalizare. Două aparate de aer condiționat au fost achiziționate pentru ambulatoriul din Uljma, iar la Straja s-a realizat o nouă instalație electrică”, a menționat Livija Stanojev.\n\nBorko Minić, directorul Centrului de Sănătate, a subliniat că, de la începutul anului, s-au făcut eforturi semnificative pentru îmbunătățirea furnizării serviciilor de sănătate către pacienți. El a declarat: „Serviciul Medical de Urgență a fost renovat, avem un aparat EKG nou și un defibrilator extern automat. Iluminatul și mobilierul au fost schimbate, iar încăperile și instalația de încălzire au fost complet renovate. Serviciul de Medicină Generală a fost dotat cu un nou cabinet medical pentru examinarea pacienților, iar în serviciile de Tratament și Medicină a Muncii, încăperile și instalația de încălzire au fost, de asemenea, complet renovate. Am realizat multe anul acesta, inclusiv achiziția de mobilier, aparate de aer condiționat, perdele și alte dotări similare.”\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Specialități culinare și delicatese de casă • Libertatea",
        "content": "La Vârșeț, și în acest an a fost organizată manifestarea tradițională „Mese festive de Crăciun”. Evenimentul, ajuns la ediția a 14-a, s-a desfășurat în sala mare a hotelului „Srbija”.\n\nLa deschidere, Tatjana Palkovač, directoarea Organizației Turistice din Vârșeț, a adresat cuvinte de salut și bun-venit participanților. Inaugurarea festivă a evenimentului a fost făcută de către dr. Traian Căcina, membru în Consiliului Executiv al orașului Vârșeț, responsabil pentru cultură.\n\nAnul acesta, evenimentul a reunit multe asociații de femei din diferite localități, care au prezentat specialități culinare, produse tradiționale și diverse delicatese. Printre participante s-a numărat și Asociația Femeilor „La gură de ogășel” din Mesici. A urmat un program variat, cu participarea corului de copii „Raspevano srce”, sub conducerea dirijoarei Sonja Matonov Jerković, și o prezentare de cocktailuri realizată de Miša Vidujević.\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "Vulin a urmărit simularea pompierilor • Libertatea",
        "content": "Elevii clasei a XX-a a Cursului pentru intervenții cu substanțe periculoase au demonstrat cunoștințele dobândite în cadrul unei simulări care a constat în asanarea scurgerii necontrolate de substanțe periculoase din cadrul unei fabrici. Simularea a avut loc la Panciova pe data de 9 aprilie și a fost urmărită de Ministrul Afacerilor Interne, Aleksandar Vulin.\n\n\n\n Vulin a subliniat faptul că acești oameni îndeplinesc o muncă grea și periculoasă, și de aceea trebuie să fie protejați la maximum cu cel mai bun echipament. Dânsul a adăugat că va insista pentru ca pompierii să aibă simulări mai des.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Construirea unui platou în centrul satului • Libertatea",
        "content": "Autoguvernarea locală continuă investițiile în localitățile rurale, iar lucrările de construcție a unui nou platou în fața Căminului Cultural din localitatea Izbiște se apropie de finalizare. Slaviša Maksimović, membru al Consiliului Executiv al orașului Vârșeț, responsabil pentru dezvoltarea rurală, a fost prezent pentru a verifica progresul lucrărilor.\n\nÎn prezent, se desfășoară lucrări de înlocuire a acoperișului clădirii din localitatea Zagajica, lucrări de finisare la capela din Râtișor și reconstrucția interiorului clădirii Comunității Locale din Voivodinț.\n\nDe asemenea, amenajarea rețelei rutiere va continua în zilele următoare și în alte localități de pe teritoriul orașului Vârșeț. Este important de menționat că, în ultimul ciclu de lucrări, în satele Mesici și Vatin au fost asfaltate un total de șase străzi.\n\nSlaviša Maksimović, cu această ocazie, a declarat următoarele: „Finalizarea lucrărilor la platoul din fața Căminului Cultural din Izbiște va îmbunătăți și mai mult aspectul acestui sat.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Mare succes pentru școala de muzică din Satu Nou • Libertatea",
        "content": "Secția Școlii de Muzică „Jovan Bandur” din Satu Nou funcționează deja de 5 ani, iar elevii care o frecventează ne conving din an în an că vor deveni muzicieni de succes. Acest fapt îl dovedesc și trei eleve de la secția amintită, care, pe 7 decembrie, au participat la Întrecerea Republicană de Solfegiu și Teoria Muzicii de la Belgrad, unde s-au clasat pe locuri înalte.\n\nDupă cum ne dezvăluie profesoara de solfegiu de la Secția Școlii de Muzică „Jovan Bandur” din Satu Nou, Albina Crețu Șublea, la această întrecere s-au prezentat foarte mulți elevi veniți din toată țara. Ea subliniază că este pentru prima dată când elevii din Satu Nou participă la Întrecerea Republicană de Solfegiu și Teoria Muzicii.\n\nCel mai mare succes este reprezentat de clasarea elevelor pe locuri de vârf, fiecare în categoria sa, acestea fiind grupate în funcție de clasele pe care le frecventează. Eleva Helena Novaković (clasa a V-a) a obținut locul I la teoria muzicii. Pe același loc, în categoria sa, s-a clasat și eleva Sofija Doveden (clasa a IV-a). De asemenea, eleva Sara Topić (clasa a V-a) a obținut locul III la solfegiu. Cele trei eleve studiază vioara ca instrument principal, iar solfegiul este o materie obligatorie pentru toți elevii școlii de muzică. Menționăm că elevele au fost pregătite pentru întrecere de către profesoara lor, Albina Crețu Șublea, care s-a declarat mândră de elevele sale și a împărtășit impresii legate de succesul lor.\n\n„Rezultatele obținute la Întrecerea Republicană de Solfegiu și Teoria Muzicii înseamnă foarte mult pentru școală, dar și pentru localitatea noastră, mai ales datorită faptului că noi am participat acum pentru prima dată. Sunt foarte mulțumită pentru rezultate obținute și sper că vom continua să înregistrăm astfel de succese”, a declarat Albina Crețu Șublea.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Noi punți pentru învățarea limbii române • Libertatea",
        "content": "Din luna aprilie Centrul Cultural „Infinitum” din Glogoni derulează proiectul „Ateliere de limba română cu elemente de cultură”, finanțat de către Departamentul pentru Românii de Pretutindeni.\n\nÎn cadrul acestui proiect, elevii, de la nivelul începător până la cel intermediar, frecventează ore de limba română, de muzică, artă etc. După cum ne informează Rodica Marianu, președintă și profesoară la Centrul Cultural „Infinitum”, în cadrul acestui proiect centrul aminitit a stabilit o colaborare cu Școala Românească din Madrid. \n\n După spusele Rodicăi Marianu, această colaborare are un scop educațional: copiii vor pune în practică ceea ce însușesc la ore. „Elevii vor avea ocazia să aplice într-un mod interesant cunoștințele pe care le dobândesc la cursuri. Școala Românească din Madrid o frecventează elevi cu vârste cuprinse între unsprezece și șaptesprezece ani, așa cum este cazul și la Centrul Cultural „Infinitum” din Glogoni. Prin corespondență, în care vor folosi cuvintele și expresiile pe care le-au învățat, apoi prin citirea răspunsurilor primite, elevii vor însuși foarte bine tehnica de înțelegere a ceea ce citesc. În plus, își vor perfecționa și exprimarea scrisă”, ne spune Rodica Marianu.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "Cultură şi tradiţie în slujba păstrării identităţii naţionale româneşti • Libertatea",
        "content": "Pe parcursul acestui an, Asociaţia pentru Artă şi Cultură Românească „Vichentie Petrovici Bocăluţ” a derulat un proiect având drept obiectiv susţinerea activităţii culturale româneşti şi perpetuarea tradiţiilor culturale în cadrul comunităţii, acesta fiind finanţat de Departamentul pentru Românii de Pretutindeni.\n\nConform informaţiilor obţinute de la Mircea Lelea, în calitate de preşedinte al asociaţiei şi coordonator de proiect, proiectul a cuprins activităţi cu amatori de vârste diferite, care au făcut teatru, dansuri şi muzică populară românească, având obiectivul ambițios de a participa la evenimente pe cel puțin 10 scene diferite din trei țări până la sfârșitul anului. Un moment aparte îl reprezintă şi colaborarea care s-a instituit şi funcţionează bine cu şcoala elementară, Societatea Română de Etnografie şi Folclor, cele două parohii din localitate, dar şi cu autorităţile locale şi comunitatea care sprijină activitatea asociaţiei. \n\n Activiştii culturali torăceni, în această perioadă, au avut apariţii pe scenele din Torac, Coştei, Ravni Topolovac, Novi Itebej, Gložan, Satu Nou, Baia (Ungaria), Lenauheim (România) urmând ca până la finele anului să realizeze încă o deplasare în România şi cel puţin încă una în ţară, promovând rezultatele implementării acestui proiect şi realizând noi activităţi şi proiecte ale asociaţiei, care în activitate se bucură şi de sprijinul Secretariatului Provincial pentru Cultură, Informare şi Relaţia cu Comunităţile Confesionale, respectiv Secretariatul Provincial pentru Educaţie, Reglementări, Administraţie şi Comunităţi Naţionale – Minorităţi Naţionale al P.A. Voivodina, Primăria Jitişte, Institutul de Cultură al Românilor din Voivodina, Consiliul Naţional al Minorităţii Naţionale Române. În mod aparte trebuie menţionat şi interesul pe care îl manifestă şi reprezentanţii misiunilor diplomatice ale României în Serbia care urmăresc îndeaproape activitate culturală din această zonă. \n\n Pe lângă activităţile menţionate, în cadrul acestui proiectului „Cultură şi tradiţie în slujba păstrării identităţii naţionale româneşti” finanţat de Departamentul pentru Românii de Pretutindeni, au fost confecţionate şi opt perechi de costume populare româneşti, după modele tradiţionale din Torac, de care vor beneficia în viitor activiştii culturali torăceni, care vor activa în cadrul secţiei de dansuri.\n\nArticolul îl puteți citi în numărul 45 din 9 noiembrie",
        "label": "Serbia"
    },
    {
        "title": "Avionul a decolat din Panciova spre București • Libertatea",
        "content": "Anul acesta se împlinesc o sută de ani de când, în noaptea dintre 9 și 10 septembrie 1923, a avut loc primul zbor de noapte din istoria aviației. Avionul cu pasageri a plecat din Panciova spre București.\n\nClubul de Machete „Dr. Vladimir Aleksić” din Panciova plănuiește să marcheze acest jubileu. De la președintele Aleksandar Stojanović aflăm mai multe informaţii.\n\nDupă cum ne spune interlocutorul nostru, Vladimir Aleksić, al cărui nume îl poartă clubul de machete, a fost primul aviator sârb. S-a născut la Satu Nou, însă a trăit la Panciova.\n\n„Panciova a intrat în istoria aviației ca fiind locul din care, în noaptea dintre 9 și 10 septembrie 1923, a decolat primul avion civil. Aeronava a plecat din Panciova spre București. Povestea a început cu un an mai devreme, când compania francezo-română «Franko-Rumen» a vrut să facă un lucru similar cu linia feroviară «Orient Express». Intenţia acestei companii a fost ca voiajul de la Paris până la Istanbul să fie mai scurt cu avionul decât cu renumitul tren.\n\nN-au reuşit, pentru că, în ciuda vitezei pe care o avea în timpul zilei, aeronava ateriza pe timp de noapte pe aeroport, iar trenul circula şi noaptea”, ne spune Stojanović. \n\n Totuşi, compania „Franko-Rumen” şi-a atins obiectivul datorită unui zbor din Panciova spre București în noaptea dintre 9 și 10 septembrie.\n\n„La acea dată, Belgradul nu avea aeroport. La început, nu a existat nici pod. Mai întâi, oamenii veneau cu barca până la aeroportul din Panciova, iar mai târziu se deplasau cu trăsura. Panciova avea un aeroport civil înaintea Capitalei. Avioanele decolau de pe aeroportul din spatele fabricii «Utva». De acolo a făcut primul zbor de noapte avionul cu şase până la opt pasageri”.\n\nArticolul integral îl puteți citi în numărul 58 din 11 februarie",
        "label": "Serbia"
    },
    {
        "title": "Lucrări capitale în infrastructura orașului • Libertatea",
        "content": "Se apropie începutul sezonului estival, iar în prezent, la Vârșeț se desfășoară lucrări de amenajare a lacului orașului. Pe lângă amenajarea zonelor verzi, se reconstruiește și o parte din calea pietonală din jurul lacului, pe care o folosesc cetățeni din oraș pentru recreere. Despre aceste lucrări a vorbit Dejan Cebzan, membru în Consiliul Executiv al orașului Vârșeț, responsabil pentru infrastructură.\n\n„În prezent, se lucrează la instalarea bordurilor de beton pe ambele părți ale pistei. Lungimea pistei care este reconstruită este de aproximativ 150 de metri, anterior pista de beton a fost demolată, baza a fost întărită, extinsă cu un agregat zdrobit cu piatră. Când bordurile vor fi terminate, vom asfalta pista și ne așteptăm la finalizarea acestor lucrări în următoarele zece zile, înainte de începerea sezonului estival”, a menționat dumnealui.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "A avut loc competiţia comunală de recitatori • Libertatea",
        "content": "Vineri, 12 martie 2021, la Școala Generală ,,George Coșbuc” din Torac a avut loc prima zi a competiției de recitatori din comuna Jitiște, organizată de Organizația Turistică a comunei Jitiște.\n\nDin cauza situației actuale cauzate de virusul Covid-19, competiția s-a desfășurat în condiții diferite. Vinerea trecută, membrii juriului au vizitat școlile din Torac și Ravni Topolovac, unde s-au prezentat elevii claselor inferioare și superioare ale școlilor primare. 15 copii s-au prezentat cu poezii în limba română și sârbă la Torac, iar la Ravni Topolovac au participat 6 copii cu recitări în limba sârbă.\n\nCompetiția a continuat luni, când juriul a vizitat școlile din Srpski Itebej, Čestereg, Banatsko Karađorđevo și Torda. La final, juriul va lua o decizie cu privire la elevii calificați la Competiția zonală de recitatori, care va avea loc pe 20 martie la Čoka.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Anul 2021 va fi anul investițiilor și realizărilor de proporții mari • Libertatea",
        "content": "La sfârșitul lunii august 2020, în fruntea Municipiului Panciova a ales un primar nou, în persoana lui Aleksandar Stevanović, un om tânăr, ambițios și decis să schimbe mersul lucrurilor spre și mai bine. L-am rugat să ne prezinte un rezumat al activităților desfăşurate de la venirea sa în fruntea Municipiului Panciova.\n\n– Anul trecut a fost un an greu în orice sens, nu doar pentru Panciova, ci și pentru întreaga lume din cauza pandemiei provocate de virusul COVID-19, care a influențat să avem costuri mai mari în anumite domenii și a slăbit bugetul orașului. Autoguvernarea locală a făcut totul posibil pentru a facilita tuturor concetățenilor această perioadă. O problemă suplimentară este șomajul. Încercăm să păstrăm toate locurile de muncă și continuăm lupta prin care Panciova urmărește drumul președintelui Aleksandar Vučić și al Guvernului. Acest drum se bazează pe deschiderea noilor locuri de muncă, atragerea investițiilor și edificarea unui mediu de afaceri favorabil pentru a atrage cât mai mulți investitori la Panciova. Cu siguranță vom continua acest drum, în care ne bazăm să creăm o ambianţă de afaceri cât mai favorabilă, să facilităm gestionarea actualilor investitori și să asigurăm concetățenilor noștri locuri de muncă. Având o autoguvernare locală responsabilă și serioasă, am reușit să păstrăm bugetul orașului în această perioadă grea, acesta fiind stabil la momentul de față. În pofida circumstanțelor, am reușit să asigurăm ca orașul să funcționeze în mod normal. Am asigurat resurse pentru funcționarea tuturor școlilor, grădinițelor și sectorului utilităților. Subvențiile, precum și celelate prestații au fost plătite regulat. De asemenea au fost continuate și investițiile, în primul rând cele în infrastructura rutieră.\n\n– Ce puteți să ne spuneți în legătură cu planurile pentrui anul 2021?\n\n– Când este vorba despre planuri, baniii pentru acestea sunt prevăzuţi în bugetul Orașului Panciova, pe care Adunarea Orașului l-a adoptat pe data de 18 decembrie 2020. Menționez că bugetul orașului a fost adoptat pentru prima dată în concordanță cu calendarul pe care-l prevede sistemul bugetar, respectiv înainte de 20 decembrie. Acest fapt este important, pentru că la începutul mandatului am promis că vom insista la o mai mare eficiență în ceea ce privește munca autoguvernării locale, fapt pe care l-am demonstrat chiar și în această perioadă grea.\n\nBugetul pentru anul 2021 prevede îndatorarea creditară a orașului în valoare de 564 milioane dinari, care este menită pentru implementarea unor investiții de mare importanță. În primul rând, din resursele respective, suma de 250 milioane dinari este menită pentru începerea amenajării zonei Potamišje și a Cheiului orașului. Aceasta este partea orașului de la malul râului Timiș, care reprezintă inima tuturor panciovenilor și de care beneficiază întreaga comunitate.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Șase artiști multidisciplinari la ediția din acest an • Libertatea",
        "content": "Galeria Contemporană Zrenianin a organizat în perioada 21 – 23 august, cea de-a 42-a reuniune a Taberei Acuareliste a Coloniei artiștilor plastici din Ecica. În acest an, reuniunea artiștilor plastici, pe timpuri cotată ca una dintre cele mai importante tabere de creație din Europa de Est, a adunat șase artiști – Marija Avramović, Sam Twidale, Danica Bićanić, Branko Đukić, Aleksandar Rakezić și Marija Šević.\n\n\n\n În timpul desfășurării Coloniei, artiștii vor avea ca sursă de inspirație Castelul din Ecica și peisajele din această localitate, combinând tehnica acuarelei cu unele dintre medii prezente în activitatea lor, de asemenea, prin creațiile lor vor trata și subiecte consacrate ale artei – apa în interacțiune cu acuarela.\n\n\n\n Expoziția de lucrări create pe parcursul ediției din acest an a Taberei de Creație va fi vernisată pe 1 noiembrie, la Salonul Galeriei Contemporane Zrenianin.\n\n\n\n În decursul celor peste șase decenii de existenţă, aici au poposit numeroşi artişti plastici din toate regiunile fostei Iugoslavii şi de peste hotare. Şi nu numai din ţările europene, ci şi de pe alte continente – Asia, America de Nord, respectiv S.U.A. şi Canada şi chiar din îndepărtata Australie, sau mai bine zis de pe aproape întregul mapamond. La începutul secolului XXI, a existat o schimbare a conceptului de adunări tradiționale în cadrul Coloniei de Artă din Ecica, atunci când, în conformitate cu pluralismul și interdisciplinaritatea, deja prezente în arta contemporană, a fost posibil ca artiștii să-și realizeze ideile în diverse medii și tehnici, păstrând specificul de bază al ambelor forme de artă contemporană.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Miros de pâine, distracție și surprize • Libertatea",
        "content": "La Satu Nou, prima zi de toamnă a fost dedicată sărbătoririi pâinii. Pe 23 septembrie, Asociația Femeilor „Novoseljanke/Boboacele” din Satu Nou a organizat cea de-a IX-a ediție a manifestării „Pâinea bănățeană”. Anul acesta, premiații și cei mai norocoși vizitatori s-au bucurat de diverse premii, pe care le-au asigurat sponsorii asociației amintite.\n\nPreședinta Asociației Femeilor „Novoseljanke/Boboacele”, Snežana Baba, a salutat prezența oficialităților cu care asociaţia are o colaborare excepțională, precum și a tuturor vizitatorilor care sprijină manifestarea lor. În acest sens, Asociația Femeilor „Novoseljanke/Boboacele” din Satu Nou a acordat mențiuni tuturor sponsorilor și colaboratorilor.\n\nDin partea municipiului Panciova, la manifestare au participat Maja Vitman, managerul municipiului Panciova și Marija Jević, membră a Consiliului municipiului Panciova, responsabilă pentru cultură și tineret. Marija Jević a subliniat că este importantă susţinerea unor astfel de manifestări. „Municipiul Panciova este un pilon important în ceea ce priveşte susţinerea manifestărilor care nu numai că promovează activitatea asociațiilor de femei, ci păstrează și promovează obiceiurile, tradițiile și cultura. Acestea fac parte din manifestările turistice şi sunt un factor important, ce reprezintă orașul”, a punctat dânsa.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Trei zile de sărbătoare • Libertatea",
        "content": "Satu Nou marchează nedeia satului de sărbătoarea Pogorârea Sfântului Duh. Astfel, ziua de 23 iunie a fost sărbătorită într-un spirit festiv. Evenimente atrăgătoare pentru locuitori nu au lipsit nici în zilele adiacente, respectiv pe 22 și 24 iunie.\n\nZiua de sâmbătă a început cu un turneu de tenis desfășurat pe terenul „Velea”. Evenimentul a atras atât participanți la dublu, cât și la individual, oferind o competiție acerbă și momente deosebite pentru iubitorii acestui sport. În paralel, în Hala Sportivă a avut loc un turneu internațional de prietenie la volei. \n\n Clubul de Bridge „BNS” a fost activ, în aceeași zi, în holul Școlii Elementare „Žarko Zrenjanin”, oferind o platformă pentru entuziaștii acestui joc strategic de cărți să își demonstreze abilitățile. \n\n Duminică, Sfânta Liturghie la Biserica Ortodoxă Sârbă din Satu Nou a fost săvârșită în prezența Mitropolitului Banatului, Înaltpreasfințitul Nikanor.\n\nÎn aceeași, a avut loc turneul de „balote”, un joc tradițional dalmat, desfășurat lângă vechea gară de tren, și cu un turneu de fotbal pe terenul „Sloga”. În aceeași zi a continuat și turneul de tenis. \n\n În cadrul programului evenimentelor organizate cu ocazia nedeii satului, Clubul crescătorilor de porumbei sportivi „Pismonoša Novoselac” a fost și el inclus. De Rusalii, membrii Asociației Pensionarilor s-au reunit la Casa Pensionarilor, unde au avut prilejul de a petrece timp plăcut discutând între ei. \n\n Duminică, Asociația Femeilor „Novoseljanke/Boboacele”din Satu Nou le-a deschis vizitatorilor porțile încăperilor sale din incinta Comunității Locale. Cu această ocazie, ele au pregătit o expoziție nouă compusă din obiecte pe care le-au primit cadou sau care le-au fost împrumutate de consătene. Marija Simić le-a oferit câteva păpuși îmbrăcate în costume populare românești și sârbești, precum și un prosop împletit manual. De la Persa Drajilov au primit câteva cearșafuri pentru pat și prosoape, împletite manual, iar Jelka Mitrović a împrumutat pentru expoziție costume populare bosniace ale bunicii sale.\n\nArticolul îl puteți citi în numărul 26 din 29 iunie",
        "label": "Serbia"
    },
    {
        "title": "Nedeia, sărbătorită prin rugăciune și cu cântece românești • Libertatea",
        "content": "Pe 15 august, românii glogoneni au îmbrăcat haine de sărbătoare. Biserica Ortodoxă Română din Glogoni a sărbătorit hramul său, Adormirea Maicii Domnului. Sfânta Marie Mare a fost sărbătorită la Glogoni prin rugăciune și cu melodii populare românești. În ziua celei mai mari sărbători creștine din timpul verii, românii glogoneni sărbătoresc și nedeia satului.\n\n\n\n Parohul Bisericii Ortodoxe Române din Glogoni, Roman Hegean, a oficiat Sfânta Liturghie cu ocazia hramului bisericii. Răspunsurile la Sfânta Liturghie le-a dat Victoria Hegean. \n\n La sfârșitul slujbei, credincioșii au înconjorat de trei ori biserica. În fruntea procesiunii au mers doi băieți, unul purtând icoana Adormirii Maicii Domnului, iar celălalt purtând crucea.\n\n\n\n În curtea bisericii a avut loc slujba de sfințire a colacului, colivei, vinului și a gustărilor pe care le-a adus nașa Bisericii Ortodoxe Române din Glogoni, Simona Marianu. Nașa bisericii a rupt colacul împreună cu preotul. Dânsa a împărțit apoi bucățele din colac tuturor credincioșilor. \n\n Noul naș al Bisericii Ortodoxe Române din Glogoni pentru următoarele douăsprezece luni este Lucian Rogean.\n\n\n\n Simona Marianu a asigurat și muzică, pentru ca în urma slujbei, în curtea bisericii, să fie o atmosferă plăcută. Formația de muzicieni din Satu Nou, compusă din Alexandru Frianț, Sorin Boleanțu și Snežan Veselinov, a înveselit glogonenii în ziua lor de sărbătoare. Muzicienii au intrepretat la instrumentele lor melodii populare românești.\n\n\n\n În orele serii, în curtea bisericii a fost organizat jocul tradițional. Acest obicei le-a lipsit glogonenilor, având în vedere că timp de doi ani, din cauza pandemiei de coronavirus, nu au organizat jocul. Au cântat, din nou, muzicienii din Satu Nou, iar glogonenii și invitaţii au petrecut cu voie bună.",
        "label": "Serbia"
    },
    {
        "title": "Petrovicenii, ospitalieri și buni organizatori • Libertatea",
        "content": "Asociația de vânători ,,Fazanul” din Petrovasâla, a organizat pe data de 12 februarie, pentru a șasea oară, manifestarea ,,Vânâtoarea de vulpi și șacal”. Pe o vreme extraordinar de frumoasă, la această manifestare, s-au adunat peste două sute de oaspeți, care au fost primiți în sala ,,Fam Gila” din localitate, cu următoarea ordine de zi: așteptarea și anunțarea oaspeților de la 7- 8h, micul-dejun bănățean, după care a urmat cuvântul de salut adresat de președintele asociației, Dragan Marcetić.\n\nPlecarea la vânătoare a avut loc de la ora 9:30. Acest vânat a ţinut până la ora 13, după care a urmat prânzul festiv şi decernarea premiilor.\n\nDupă cum ne-au informat organizatorii, se merge la vânat cu armă specială de vânătoare, pe lângă aceasta, vânătorii au nevoie de cartea de vânătoare, permis pentru armă şi jachetă marcată. Dragan Marćetić, preşedintele asociaţiei, ne-a informat că această vânătoare a decurs fără probleme, ținând cont de siguranța tuturor participanților în condiții optime de vânat, iar vremea a fost numai bună pentru a merge la vânat. La vânătoare s-a plecat cu tractoare şi remorci, în total au fost 180 de vânători, dintre care 120 de vânători au plecat în goană după vulpi şi şacal, iar 60 de vânători au fost în așteptare. Cu tractoarele și remorcile i-au dus prietenii vânătorilor, și anume: George Ilici, Marin Barbu şi Juja Trifu. Au reușit să vâneze doar o vulpe, șacali nu au văzut, fapt care dovedeşte cât de şireată este vulpea, dar mai ales șacalul.\n\nAflăm de la preşedintele asociaţiei de vânători că s-a vânat în regiunea numită Boroancă, la mai mult de 9 km de Petrovasâla, dar şi în regiuni din alte localităţi, cum ar fi: Satu Nou, Crepaja, Padina, Novi Kozjak și Seleuș. Tot el ne-a mai declarat că această asociație posedă de la cinci până la șase mii de hectare de teren de vânătoare. De la Dragan Gajić, membru în comitetul de organizare, afăm că au venit oaspeți din aproape întreaga Serbie, deoarece petrovicenii au dovedit că sunt ospitalieri și buni organizatori. Au fost şi vânători din toate satele din comuna Alibunar, Vârșeț, Straja, Mărghita, Satu Nou, satele de pe lângă Pozarevac.\n\nArticolul integral îl puteți citi în numărul 60 din 25 februarie",
        "label": "Serbia"
    },
    {
        "title": "Viorica Jarcov din Nicolinț • Libertatea",
        "content": "Viorica este o gospodină activă care trăieşte la Nicolinţ, unde tradiţia este păstrată cu sfinţenie, îndeosebi dragostea pentru portul popular. Această pasiune a moştenit-o de la bunica ei care a ţesut covoare şi a croşetat diferite obiecte de artizanat, destinate creării atmosferei călduroase din căminele lor.\n\n– ”Am învăţat să croşetez de la bunica mea care m-a învăţat să iubesc şi să am curajul de a crea frumosul. Această pasiune mi-a rămas infiltrată în sânge, transmisă de la generaţia de femei care au brodat, tricotat şi ţesut la război. Bunica mea a fost cea care mi-a transmis această pasiune de a broda prosoape, cămăşi tradiţionale. Acum, când am devenit şi eu bunică, mă mândresc cu nepoata mea, Angela, şi de dragul ei m-am dedicat brodatului. Deoarece, nepoatei mele îi place să cânte şi să danseze, iubeşte folclorul românesc, eu mi-am pus în gând să îi împlinesc acest vis al ei. Zile şi nopţi am lucrat la gherghef, pentru ai termina costumul cel îmbopodit cu flori şi trandafiri, aşa cum m-a învăţat bunica mea. Este un port autentic, îmbrăcat de fete, atunci când erau prinse în joc, după obiceiul din satul nostru. Inima îmi tresaltă de bucurie atunci când o văd îmbrăcată în costumul popular. Aceste îmbrăcăminte brodate de mâna mea, nepoata mea Angela, le îmbracă atunci când trebuie să participe la o serbare, sau la un eveniment cultural organizată în sat, sau în altă parte. Pe lângă costume populare, eu am brodat şi alte obiecte de artizanat: căpătâie împodobite, faţă de masă, şi am croşetat mai multe macrameuri ca podoabe, care împodobesc camera pentru oaspeţi”, ne-a mărturisit Viorica.\n\nDar pentru a crea aceste podoabe este nevoie de multă dăruire de sine şi de timp liber. Viorica ne-a spus că zilele de iarnă sunt cele mai potrivite pentru o astfel de pasiune precum este broderia. După ce termină cu treburile din bucătărie, în orele de după prânz, Viorica se ocupă de brodat. Atunci când lucrează, parcă uită de necazuri, iar încurajare primeşte şi de la nepoata ei, pe care o iubeşte nespus de mult.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "IVAN BABIĆ, DISTINS CU „PREMIUL 2 OCTOMBRIE” LA ANIVERSAREA ZILEI DE ELIBERARE A VÂRȘEȚULUI • Libertatea",
        "content": "La Primăria orașului Vârșeț, în sala de ceremonii, s-a desfășurat evenimentul comemorativ dedicat Zilei de Eliberare a orașului din vremea celui de-Al Doilea Război Mondial. Orașul Vârșeț, alături de SUBNOR, au fost și anul acesta la înălțimea tradiției în organizarea acestei comemorări. Deschiderea a fost făcută de Dragoljub Đorđević, președintele SUBNOR din Vârșeț, care a punctat importanța acestei zile în istoria localității.\n\nPartea artistică a fost asigurată de Corul de copii „Zvončići”, care, sub bagheta profesoarei Olgica Čeh, a intonat imnul Serbiei. Publicul prezent a fost și el răsfățat de interpretările ansamblului muzical „Istok 10” care a evocat, prin melodii populare revoluționare, atmosfera epocii celui de-Al Doilea Război Mondial.\n\nPrintre invitați s-au numărat membrii consiliului executiv al orașului Vârșeț, precum și personalități de marcă: Yevgeny Polyakov, reprezentantul Ambasadei Federației Ruse la Belgrad, și Jovo Baroščević, președintele SUBNOR din Voivodina. Ambii și-au exprimat aprecierea și salutul față de cei adunați. În numele orașului, a luat cuvântul și Miroslav Lepir, membru al Consiliului Executiv al orașului Vârșeț, responsabil pentru învățământ.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "Copiii păstrează valorile româneşti • Libertatea",
        "content": "La Şcoala Generală „Aksentije Maksimović” din Doloave copiii frecventează ore facultative de limba română cu elemente ale culturii.\n\nOrele sunt ţinute de Luciana Ciolac, pedagog şcolar. După cum ne informează dânsa, orele se derulează de doi ani, iar până în momentul de faţă le frecventează copiii din clasele I-III. „Avem în total 20 de copii, împărţiţi în două grupuri. Copiii provin din familii mixte, dar avem şi copii din familii de naţionalitate sârbă”, afirmă Luciana Ciolac.\n\n\n\n Orele se desfăşoară de două ori pe săptămână. Scopul acestor ore este ca acești copiii să se familiarizeze cu limba şi cultura română. După cum ne informează Luciana Ciolac, copiii au un nivel de cunoştinţe începător. La ore desenează, ascultă cântece româneşti, folosesc aplicaţii fotografice şi fac exerciţii de comunicare.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Octogenarul Cornel Maleta din Coștei și pasiunile sale • Libertatea",
        "content": "Cornel Maleta s-a născut pe data de 30 ianuarie 1942, la Coştei. După abslovirea şcolii primare, chiar dacă i-a plăcut foarte mult să înveţe, a rămas acasă să se ocupe cu agricultura. La vârsta de 28 de ani, drumul vieţii l-a dus în Elveţia, unde a rămas timp de cincizeci de ani. „Omul când e tânăr, visează la o viață mai bună. Am citit prin ziare, am văzut la televizor cum se trăiește în Apus și am vrut să încerc. La început am lucrat într-un hotel, iar în urmă cu 20 de ani, mi-am deschis propriul salon de frizerie pentru bărbați. Deși am o vârstă mai înaintată, mă simt foarte bine și pot să lucrez.”\n\nCornel este domiciliat în oraşul Lugano. Dorul de satul natal l-a determinat să înceapă să scrie poezii. După cum ne-a mărturisit, a început să scrie pe la vârsta de 45 de ani. Chiar dacă prima sa poezie a scris-o cu mult mai devreme, atunci când fiul său era elev al şcolii elementare şi a avut ca temă de casă să scrie o poezie despre mama, cu prilejul zilei de 8 Martie. Poezia scrisă de Cornel, a stârnit admirație în rândul profesorilor. \n\n În primul său volum, a descris întâmplări din viaţa consătenilor săi, ca de exemplu, cum a fost introdus primul telefon în sat şi multe altele, astfel că îl putem denumi un adevărat cronicar al timpurilor. Pline de sentimente şi expresii frumoase îi sunt poeziile, în care descrie soarta poporului român, precum şi poeziile dedicate lui Ion Rotariu-Cordân, sau poetului nepereche, Mihai Eminescu. A dedicat o poezie satului natal, care are 145 de strofe, fiind o adevărată monografie în versuri.\n\nArticolul integral îl puteți citi în numărul 10 din 5 martie 2022",
        "label": "Serbia"
    },
    {
        "title": "Accentul cade pe trei domenii de interes în oraș • Libertatea",
        "content": "Primarul municipiului Panciova, Aleksandar Stevanović, s-a întâlnit la Panciova, pe data de 2 iunie, cu directorul Fondului „Afaceri europene” al Provinciei Autonome Voivodina, Aleksandar Simurdić. Scopul întâlnirii a fost familiarizarea administrațiilor locale cu procesul de cartografiere și potențial al autoguvernărilor locale, pe care Fondul „Afaceri europene” le va implementa în următoarea perioadă pentru necesitățile Provinciei Autonome Voivodina.\n\nRespectând prioritățile deja stabilite privind dezvoltarea Provinciei Autonome Voivodina, provocările, dar și posibilitățile autoguvernărilor locale în perioada de programare a Uniunii Europene 2021-2027, Fondul se va strădui ca prin domeniile de prioritate propuse, care includ agenda verde, economia și agricultura cu accentul pe producerea hranei, sănătatea, cultura, știința și educația, să creeze priorități locale și regionale și să dezvolte propuneri de proiecte. În modul acesta se va ajunge la o contribuție privind dezvolarea uniformă a Provinciei Autonome Voivodina. În cursul întâlnirii au fost definite subiectele cheie privind cooperearea Fondului „Afaceri europene” și a municipiului Panciova, cu accentul pe agricultură, ecologie și revitalizarea patrimoniului cultural în serviciul potențialelor economice și turistice ale comunității.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Revitalizarea satului cu forţe proprii • Libertatea",
        "content": "În decursul anului 2023, sub conducerea primarului Mircea Dalea, au fost realizate câteva proiecte de revitalizare cu ajutorul sătenilor și oamenilor de bună-credință. Prezentarea rezultatelor a fost făcută chiar de către primar.\n\nLa Nicolinţ, au fost realizate câteva proiecte importante datorită sprijinul acordat din partea sătenilor şi a comunei Alibunar. Toate aceste realizări au avut ca scop primordial de a contribui la îmbunătăţirea condiţiilor de viaţă a sătenilor.\n\nPrintre activităţile prioritare se pot evidenţia: asanarea terenului pentru depunerea ilegală a deşeurilor de către Întreprinderea Edilitar-Publică ,,Univerzal”; instalarea celor 6 scaune pentru odihnă în centrul satului şi montarea containerelor pentru depunerea deşeurilor. În colaborare cu sătenii a fost dusă la bun sfârşit acţiunea de plantare a 8 puieţi în faţa şcolii şi a casei parohiale.\n\nÎn decursul acestui an, au fost efectuate lucrări la reţeaua de iluminare publică şi au fost instalate becuri pentru iluminarea străzii Želežnička, care a cuprins traseul până la gara de tren.\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Vocile cristaline se aud din nou • Libertatea",
        "content": "Corul orașului Vârșeț „AS” își continuă activitatea. Această formație a avut două pauze în decurs de un an din cauza măsurilor de combatere a coronavirusului, iar acum membrii corului cântă sub viziere.\n\nCorul „AS” , condus de dirijorul și directorul artistic Andjelka Sučević, și-a reluat activitatea la începutul lunii aprilie. Membrii formației, împărțiți pe voci, se reunesc în incinta clădirii de două ori pe săptămână și pregătesc compoziții noi, cu speranța că vor putea cânta din nou în public. Corul orașului „AS” a fost înființat la sfârșitul anului 1998. Și-a început activitatea pe data de 12 aprilie 1999. De la bun început corul a funcționat în condiții dificile, dar dragostea pentru muzică și cântat a învins toate greutățile. \n\n Prima apariție publică a corului a fost de Anul Nou 2000, când, la invitația Organizației Națiunilor Unite și sub auspiciile reginei Silvia a Suediei, a participat la un proiect internațional organizat cu ocazia noului mileniu. Cu acel prilej, corurile unite din toată lumea au interpretat cântecul „Across the Bridge of Hope”. Corul ,,AS” a primit pentru această prestație o recunoștință specială din partea Organizației Națiunilor Unite.\n\n\n\n În toți acești ani, corul a fost recompensat cu premii însemnate din partea Orașului, a Provinciei, dar și a Republicii. A participat la numeroase festivaluri internaționale și naționale de muzică corală. \n\n La momentul înființării acest cor mixt a avut peste 60 de cântăreți. La început dirijoare au fost fost Ljiljana Radusin și Mariana Paripović. Acompaniamentul l-a asigurat Tatjana Gerdec Mrdja, iar Nikola Rackov a fost colaborator al corului și oaspete. Cu acest cor a lucrat și profesorul Aleksandar Krastavčević.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Deschiderea unui „Makers laborator” un spațiu multidisciplinar • Libertatea",
        "content": "La Centrul Şcolar „Nikola Tesla” din Vârșeț, s-a deschis un „Makers laborator”. Acest grup de educație este format din Fundația Nordeus, Centrul pentru Promovarea Științei, Realizările Tineretului din Serbia și Inițiativa „Serbia Digitală”.\n\nLa acest eveniment au fost prezenți Željka Radulović, directoarea Centrului Şcolar „Nikola Tesla” din Vârșeț, Darko Radičanin, directorul executiv al Asociației Realizările Tineretului din Serbia, Danijela Vučećević, consilier principal pentru activitățile de program la Centrul pentru Promovarea Științei, Miloš Đuričanin, director de strategie și dezvoltare al Fundației Nordeus, precum și Nebojša Bjelotomić, director al Inițiativei „Serbia Digitală” și Miroslav Lepir, membru în Consiliul Executiv al orașului Vârșeț, reponsabil pentru învățământ. În acest „Makers laborator” un spațiu multidisciplinar și inovator, elevii și profesorii vor continua să-și dezvolte proiectele și soluțiile inovatoare – din domeniile ingineriei electrice, ingineriei mecanice și economiei.\n\n„Investind în dezvoltarea cunoștințelor multidisciplinare și a spiritului antreprenorial al elevilor din domeniile tehnice, deschidem posibilitatea ca ulterior să creeze soluții inovatoare prin automatizarea proceselor din diverse ramuri ale economiei, să-și construiască propriile start-upuri sau să lucreze la dezvoltarea de produse software în centrele de dezvoltare ale marilor companii din Serbia” a explicat Nebojša Bjelotomić, director al Inițiativei „Serbia Digitală”. Željka Radulović, directoarea școlii „Nikola Tesla” a menționat următoarele:\n\n„În școala nostră se studiază inginerie electrică, inginerie mecanică și economie. Pentru dezvoltarea spiritului antreprenorial toţi contribuie la maxim în domeniul lui. În plus, elevii dezvoltă abilități digitale pentru a îmbunătăți dezvoltarea personală și pentru a câștiga încredere în sine. Suntem recunoscători că aceste patru organizații, care alcătuiesc grupul de învățământ, ne-au recunoscut și ne-au susținut în ideea de a continua să lucrăm la îmbunătățirea competențelor personale și ale elevilor.”\n\nintegral îl puteți citi în numărul 47 din 19 noiembrie",
        "label": "Serbia"
    },
    {
        "title": "Convorbire cu Darko Čekerevac, directorul Şcolii Medii de Economie şi Comerţ ,,Dositej Obradović” din Alibunar • Libertatea",
        "content": "Şcoala de Economie şi Comerţ ,,Dositej Obradović” are o tradiţie îndelungată în procesul de pregătire al tinerelor cadre în domeniul economiei şi comerţului. Ani în şir interesul pentru profilarea cadrelor tinere a avut mereu o tendinţă ascendentă, însă în ultimii ani este înregistrată o stagnare. Despre situaţia de adaptare la noile condiţii impuse de pandemia coronavirusului şi criteriile care trebuie respectate de cadrele didactice şi elevi, ne-a vorbit directorul şcolii, Darko Čekerevac. \n\n ,,Ne aflăm în pragul începerii unui an şcolar presărat cu multe provocări impuse de coronavirus. Având în vedere că fac parte şi eu din acest colectiv al şcolii, am acceptat propunerea colegilor mei de a prelua candidatura funcţiei de director, ceea ce prezintă pentru mine o provocare, în sensul că noi toţi ne aflăm într-o nouă situaţie la care trebuie să ne adaptăm. Este nevoie, în primul rând, de intensificarea colaborării de comunicare cât mai apropiată cu elevii şi cu părinţii, deoarece obligaţia noastră morală şi profesională este de a oferi cunoştinţe elevilor care le va deschide noi orizonturi pe parcursul celor 4 ani, respectiv 3 ani de şcolarizare. În momentul când vor absolvi această şcoală medie, elevii adolescenţi va trebui să fie pregătiţi de a se confrunta cu noile provocări impuse de situaţia de pe piaţa ocupării forţelor de muncă. Sperăm că în nou an şcolar vor fi create condiţii optime pentru desfăşurarea nestingherită a învăţământului mediu, iar elevii vor avea acea opţiune de a continua şcolarizarea şi vor reveni din nou în băncile şcolare, deoarece elevii au nevoie de a menţine acel contact apropiat, atât cu colegii lor, cât şi cu profesorii lor.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Un ultramaraton de 1350 de kilometri • Libertatea",
        "content": "Românul Sebastian Sava, originar din Sălcița, care anul trecut a parcurs drumul din Elveția până la Vârșeț cu bicicleta, a hotărât ca anul acesta să parcurgă distanța alergând un ultramarton. \n\n Distanța dintre Zurich și Vârșeț, de 1350 de kilometri, a parcurs-o în 35 de zile. A fost așteptat în centrul Vârșețului, acest eveniment fiind organizat de către Clubul de Atletism „VAK1926” și orașul Vârșeț. \n\n Sebastian Sava, în vârstă de 36 de ani, a realizat ceea ce nimeni nu a făcut până acum în Serbia. A alergat prin Elveția, Liechtenstein, Austria, Slovenia, Croația și Voivodina. Din cele 35 de zile, cât a durat aventura, opt s-a odihnit, iar în celelalte 27 în fiecare zi a alergat câte un ultramaraton în medie de 55 km. Cea mai lungă etapă pe care a alergat-o pe parcursul unei zile a fost de 77 de kilometri. \n\n Duminică a fugit prin linia de sosire din zona civică a orașului, cu un zâmbet imens pe buze, de parcă în luna anterioară nu ar fi trecut printr-un efort fizic uriaș la care corpul poate rezista cu greu. \n\n Sebastian a fost așteptat de un număr mare de vârșețeni și români din satele noastre. Cu această ocazie, s-a adresat tuturor celor prezenți în centrul orașului. „Scopul meu a fost să ajung din Elveția în Serbia în mai puțin de 40 de zile. Sunt bucuros că am rezistat, atât fizic, cât și mental, mai ales că temperaturile au fost ridicate și tot timpul era căldură, chiar și în pădurile alpine. Am simțit ploaia doar în ultimele două zile. La sfârșit pot transmite un mesaj: „Visează, dar trăiește-ți visurile”. \n\n În centrul orașului, unde a fost organizată venirea lui Sebastian, a fost prezent și Nenad Habibović, președintele clubului „VAK1926”. Dânsul i-a mulțumit lui Sebastian pentru faptul că acest ultramaraton a primit caracter umanitar. Fiecare persoană a „cumpărat” câțiva kilometri, iar banii vor fi donați copiilor bolnavi.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "„Higijena” a procurat 140 de tomberoane noi • Libertatea",
        "content": "Întreprinderea Edilitar-Publică „Higijena” din Panciova a procurat cu ajutorul autoguvernării locale 140 de tomberoane noi. Mai întâi urmează schimbarea tomberoanelor vechi din oraș, iar apoi distibuirea noilor tomberoane la punctele de colectare și standurile îngrădite, așa-numitelor „insule verzi”.\n\nDirectorul interim al Întreprinderii Edilitar-Publice „Higijena”, Mišo Marković, a declarat că procurarea tomberoanelor, care de data aceasta a atins suma de 5 milioane dinari, reprezintă mereu o prioritate a întreprinderii pentru că astfel se asigură o ordine comunală în Panciova. Dânsul a adăugat că este în plan procurarea până la o mie de tomberoane noi în Panciova în decursul anului.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Două evenimente de anvergură • Libertatea",
        "content": "Duminică, 25 iunie, Asociația Femeilor „Pro-Art” din Nicolinț a consemnat în mod festiv două momente de seamă din tradiţia şi obiceiurile poporului român: Sânzienele și Ziua Universală a Iei. La acest eveniment au fost prezenți nu numai oficiali locali, ci și reprezentanți ai comunității românești din Serbia, precum și ai comunităților minoritare din regiune.\n\nPrintre personalitățile prezentate s-au numărat Aleksandar Siveri, președintele Adunării Comunei Alibunar; dr. Traian Căcina, vicepreședinte și coordonator al Departamentului de Cultură al Consiliului Național al Minorității Naționale Române din Serbia; Mariana Stratulat, director al CPE „Libertatea” din Panciova, Olivera Cicović, director al Centrului de Cultură din Comuna Alibunar, Mărioara Djurić, directoarea Școlii Elementare din Nicolinț, Prot. Manuel Ianeș, parohul Bisericii Ortodoxe Române din Nicolinț, Leonard Datcu, reprezentant al Consulatului General al României la Vârşeţ; Mircea Dalea, primarul satului Nicolinț, Petru Cojocar, vicepreședintele Consiliului Comunității Locale din Nicolinț, dr. Felicia Turcoane, consilier în Adunarea Comunei Alibunar.\n\nÎn cadrul discursului său, Aleksandar Siveri a subliniat că în comuna Alibunar conviețuiesc reprezentanți ai mai multor minorități naționale, care, așa cum au făcut până acum, trebuie să continue să trăiască într-o atmosferă de prietenie și respect reciproc, păstrându-și identitatea națională prin obiceiuri și tradiții.\n\nArticolul integral îl puteți citi în numărul 26 din 1 iulie",
        "label": "Serbia"
    },
    {
        "title": "Evenimentul va avea loc în perioada 9-10 februarie •",
        "content": "Comunitatea Locală din Sân-Mihai, în cooperare cu Primăria Alibunar, organizează pentru a șaptesprezecea oară evenimentul economic și turistic „Festivalul Tobei, Sân-Mihai, 2024”. Evenimentul va avea loc în sala mare a Căminului Cultural din loc, în perioada 9-10 februarie.\n\nPentru prima dată în acest an, toți producătorii de tobă vor concura în aceeași categorie, iar președintele comisiei va fi academicianul profesor dr. Cvijan Mekić, de la Facultatea de Agricultură din Belgrad și președinte al comisiei la cel mai mare târg gastronomic regional, „Etno Hrana i Piće”. Toți concurenții trebuie să trimită un eșantion de tobă pentru evaluare (aproximativ 2 kg) până pe 10 februarie la ora 10.\n\nCei interesați (gurmanzii, măcelarii, brutarii, producătorii de miere, țuică, brânzeturi, vin, distribuitorii de mașini agricole și companiile de asigurări) sunt invitați să contribuie la păstrarea tradiției acestui eveniment. Aceasta este o oportunitate ideală de a întâlni oameni noi și de a stabili contacte de afaceri.\n\nArticolul integral îl puteți citi în numărul 4 din 27 ianuarie",
        "label": "Serbia"
    },
    {
        "title": "O investiție esențială pentru conectivitate și dezvoltare locală • Libertatea",
        "content": "Conform informațiilor primite de la autoguvernarea locală, după multe decenii de așteptare, lucrările de construcție la drumul local dintre Srediștea Mare și Jamul Mic au demarat zilele trecute. În prezent, se desfășoară lucrări geodezice pentru marcarea traseului, precum și alte activități pregătitoare.\n\n„Lungimea totală a drumului va fi de 6.100 de metri. Pe lângă asfaltarea actualului drum de țară, proiectul va cuprinde și extinderea unei secțiuni din strada Fruškogorska în Jamul Mic și a unei porțiuni din strada Vinogradarska din Srediștea Mare. Totodată, va fi realizată o nouă stradă în Srediștea Mare, care va conecta strada Vinogradarska la strada Căilor Ferate.\n\nDrumul, care în prezent este un simplu drum de pământ, este necategorizat. Decizia de asfaltare a fost influențată de poziționarea sa strategică: acesta se află în imediata apropiere a frontierei cu România și asigură accesul spre destinații turistice precum Gudurica, Vinski put și Mănăstirea Središte. Astfel, se va reduce semnificativ durata deplasării în această zonă turistică esențială a Vârșețului, oferind călătorilor oportunitatea de a descoperi, într-un timp scurt, unul dintre cele mai pitorești colțuri ale regiunii viticole a orașului”, a declarat Dragana Mitrović, primarul orașului Vârșeț.\n\nOdată finalizate lucrările, locuitorii din Srediștea Mare și Jamul Mic nu vor mai fi nevoiți să parcurgă o distanță de peste 25 de kilometri pentru a ajunge la Gudurica, Marcovăț și Srediștea Mică. Acest proiect aduce beneficii și pentru producătorii agricoli din zonă, care se vor bucura de costuri de transport mai reduse atunci când își distribuie produsele în localitățile menționate.\n\nArticolul îl puteți citi în numărul 41 din 14 octombrie",
        "label": "Serbia"
    },
    {
        "title": "Citirea la distanță a apometrelor • Libertatea",
        "content": "Din an în an firma „Drugi oktobar” îmbunătățește calitatea serviciilor, dar plănuiește și alte proiecte. Sectorul de alimentare cu apă al Înterprinderii Comunale „Drugi oktobar” din Vârșeț a început implementarea unui proiect pilot de citire la distanță a apometrelor, un mod de citire fără fir a consumului de la contoarele de apă menajere, industriale și combinate, folosind semnale radio. Citirea de la distanță se face prin montarea unui senzor inductiv pe carcasa apometrului, care efectuează detectarea directă a impulsurilor de la apometru. Acesta sunt trimise la software pentru citirea de la distanță prin intermediul unei conexiuni radio. Avantajul acestui sistem este că, trecând o dată pe stradă, pot fi citite toate contoarele, fără ca angajații de la această firmă să intre pe proprietatea privată. La toate acestea se adaugă și detectarea timpurie a scurgerilor în rețeaua de alimentare cu apă care aparține consumatorilor.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Prăznuirea Sfintei Cuvioase Parascheva a adunat numeroși credincioși • Libertatea",
        "content": "Din anul 2012, sărbătoarea Sfintei Cuvioase Parascheva este un prilej de apropiere şi mărturie pentru credincioşii din Parohia Zrenianin, care celebrează pe 14 octombrie hramul închinat memoriei celei supranumite „Sfânta Vineri”, care s-a stins din viaţă la această dată în anul 1050. Slujba religioasă închinată Cuvioasei şi Pururea Pomenitei Parascheva, care s-a născut în satul Epivata din Tracia, a avut loc duminică, 16 octombrie, la Biserica Ortodoxă Română din Iancaid.\n\nPrima adunare a credincioșilor ortodocși, și mai tarziu și înfiinţarea parohiei cu hramul ,,Sfânta Cuvioasa Parascheva” din Zrenianin, datează din anul 2008, când credincioşii din orașul de pe Bega au solicitat Primăriei un loc pentru construirea unei biserici. Acest demers s-a concretizat prin anul 2010, când a avut loc, oficial, întemeierea Parohiei ,,Sfânta Cuvioasă Parascheva”. Hramul Parohiei din Zrenianin a adunat aproape 80 de credincioşi, care au asistat la slujba religioasă.\n\nConform tradiției, Liturghia s-a ţinut în locașul sfânt din Iancaid, aceasta fiind realizată de către Părintele Protopop Gabriel Bandu, administrator al Parohiei Zrenianin, însoţit de preoţii Emanuel Mojic, paroh din Toracu Mic și Cristian Popi, paroh din Toracu Mare. La slujba religioasă credincioșii din Zrenianin au venit înt-un număr mare, participând cu evlavie la Liturghia închinată Sfintei Cuvioase Parascheva, ocrotitoarea parohiei.\n\nHramul bisericii este sărbătoarea comunității de români din orașul de pe Bega, ziua întâlnirii tuturor celor credincioși, așa și pentru Parohia Zrenianin ziua în care se prăznuiește Sf. Cuvioasă Parascheva este ziua bisericii, toți enoriaşii fiind chemați să o cinstească și să o sărbătorească prin participarea la slujba de hram. Pentru creștinii din Zrenianin, hramul bisericii este o zi de recunostință față de Sf. Cuvioasă Parascheva, ocrotitoarea parohiei, pentru ajutorul pe care-l primesc neîncetat, prin rugăciunile și mijlocirea ei, atât la biserică cât și în familiile fiecăruia dintre credicioși.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "Proiecte încheiate cu succes • Libertatea",
        "content": "Proiectul „Ateliere de limba română cu elemente ale culturii naționale” s-a desfășurat la Centrul Cultural „Infinitum” din Glogoni în perioada 7 aprilie – 7 octombrie. Acest proiect, susţinut de către Departamentul pentru Românii de Pretutindeni, a constat în ore de limba română și de educație muzicală.\n\nDupă cum a afirmat președinta și profesoara de limba română la Centrul Cultural „Infinitum” din Glogoni, Rodica Marianu, la finalul proiectului cursanţii au fost supuși unei testări. La examenul final, ei și-au demonstrat cunoștințele de gramatică și vocabular, dar și cunoștințele despre patrimoniul poporului român. Dânsa ne spune că majoritatea cursanţilor au avut succes la examenul final.\n\nLa orele de educație muzicală, cursanţii au învățat cântece tradiționale, fiind instruiți de profesorul Dorel Marianu. Cu aceste cântece s-au prezentat, pe 24 septembrie, la Zilele Românilor din Glogoni, alături de ceilalți 200 de participanți.\n\nRodica Marianu ne spune că, datorită cunoștințelor dobândite și interesului de care au dat dovadă față de limba și cultura română, cursanţii au participat la mai multe concursuri. După cum adaugă interlocutoarea noastră, cursanţii au fost premiați la concursul de desene „Cinste ție, copilărie!”, organizat de Biblioteca Județeană „Paul Iorgovici” Caraș-Severin, Casa de Presă și Editură „Libertatea” din Panciova, Forumul Democratic al Germanilor din județul Caraș-Severin și Asociația Germană de Cultură și Educație a Adulților Reșița.\n\nArticolul integral îl puteți citi în numărul 43 din 28 octombrie",
        "label": "Serbia"
    },
    {
        "title": "Aventură în inima naturii • Libertatea",
        "content": "Tribalion Green este un traseu cu obstacole de caracter turistic și recreativ, dar cu toate elementele unei adevărate aventuri. Sâmbătă, 8 mai, pe muntele Tara, trei cetățeni din Jitiște au participat la cea mai interesantă aventură din natură numită „Tribalion”. Este vorba despre o cursă de 21 km, cu 35 de obstacole care trebuie depășite până la final. Această aventură este potrivită pentru toți iubitorii de natură și recreere care doresc să se bucure de provocare, să încerce ceva nou și să se bucure de situații neașteptate.\n\nPereții înalți, cățărarea pe frânghie, transportul și tragerea poverii, obstacolele în apă, târârea prin noroi, sunt doar câteva dintre provocările și obstacolele cu care s-au confruntat concurenții. Limita de timp pentru traversarea traseului a fost de 5 ore. Dacă participantul nu a putut depăși un obstacol, au existat și opțiuni de rezervă.\n\n\n\n La această cursă, la care au participat aproximativ 1.200 de persoane, au participat și trei cetățeni din Jitiște, Duško Guranov, fiul său Nemanja și Sofija Stojančul, care a mai fost o dată la ,,Tribalion”. Dintre cei trei, Nemanja a fost primul care a ajuns la linia de sosire, deși cel mai tânăr, în timp ce Sofia și-a sărbătorit ziua de naștere în acea zi, în condiții extrem de deosebite.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Numirea noilor directori ai instituțiilor culturale • Libertatea",
        "content": "Pe data de 20 aprilie a.c. a avut loc cea de-a șaptea ședință a Adunării orașului Vârșeț, condusă de către președintele Adunării orașului Vârșeț, dr. Predrag Mijatović. Ședința s-a ținut în sala de congres a Centrului ,,Millennium”, în conformitate cu măsurile epidemiologice.\n\n\n\n Din cei 45 de consilieri, la ședință au fost prezenți 38. Pe ordinea de zi au figurat 32 de puncte. Mai întâi s-a votat procesul-verbal de la ședința anterioară. Toate punctele s-au referit la adoptarea deciziilor privind înstrăinarea din proprietatea publică a orașului Vârșeț a unității de locuit nr. 1 din clădirea pentru locuințe colective din Vârșeț, străzile Paje Jovanović bb și Užička, cu drept de răscumpărare. Despre acest subiect a vorbit Veselin Tutić, șef al Departamentului pentru dreptul de proprietate.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Importanța artei în educația copiilor • Libertatea",
        "content": "Pe data de 14 noiembrie, în incinta Școlii Elementare ,,Frăție și Unitate” din Alibunar, a avut loc expoziția de arte plastice dedicată copiilor talentați din această comunitate. Evenimentul, organizat cu migală și pasiune de către profesorul de arte plastice Ion Stefan, a fost o ocazie unică de a prezenta la un loc creațiile artistice ale tinerilor talentați.\n\nÎn cadrul acestei expoziții inedite, ce a marcat pentru prima dată pe plan local această inițiativă, s-au putut admira și aprecia numeroase lucrări ce reflectau diversitatea gândirii și expresiei artistice a copiilor din comuna Alibunar. Profesorul Ion Stefan a subliniat importanța evenimentului: ,,Scopul acestei expoziții este să oferim comunității școlare și localității posibilitatea de a vedea și aprecia creativitatea și talentul copiilor noștri.”\n\nȘcoala Elementară ,,Frăție și Unitate” a devenit gazda acestui spectacol de culoare și imaginație, unde părinți, profesori și comunitatea locală au avut ocazia să descopere universul artistic al copiilor. Prin intermediul lucrărilor expuse, s-a putut observa nu doar abilitățile artistice ale micilor creatori, ci și modul lor unic de a interpreta și exprima lumea din jur.\n\nArticolul integral îl puteți citi în numărul 48 din 2 decembrie",
        "label": "Serbia"
    },
    {
        "title": "Colecție de modă și lucrări manualedin timpuri apuse • Libertatea",
        "content": "Cea de-a X-a ediție, jubiliară, a expoziției „În preajma zilei de 8 Martie”, organizată de Asociația Femeilor „Novoseljanke/Boboacele” din Satu Nou, a avut loc, pe 2 martie, în încăperile asociației femeilor amintite din incinta Comunității Locale din Satu Nou.\n\nDe data aceasta, doamnele de la Asociația Femeilor „Novoseljanke/Boboacele” au expus porturi autentice din localitate, pe care le-au primit cadou de la surorile Sanela Marić și Stela Juriša. Cele două surori au donat „Boboacelor” o parte din colecția de haine a bunicii lor. Astfel, vizitatorii au avut ocazia de a admira o selecție vestimentară cu piese bine conservsate și lucrări manuale care reflectă unele timpuri apuse.\n\nDe asemenea, în cadrul expoziției „Boboacele” au expus și lucrările pe care le-au confecționat în cadrul atelierului de broderie al Asociației „Etno Mreža”, la care au avut-o în calitate de îndrumătoare pe Ružica Marković. Expoziția a fost inaugurată de către președinta Asociației Femeilor „Novoseljanke/Boboacele”, Snežana Baba. Dânsa a menționat că această expoziție este dedicată creației feminine, folosind ocazia pentru a mulțumi Comunității Locale din Satu Nou pentru sprijinul acordat.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "O monografie cu lucrările copiilor • Libertatea",
        "content": "Săptămâna trecută, în sala Muzeului „Concordia” din Vârșeț a fost lansată monografia Școlii de Arte Plastice ,,Morariu”. Acest eveniment cultural s-a desfășurat cu ocazia aniversării a 163 de ani de la nașterea pictorului vârșețean de talie mondială, Paja Jovanović. Moderatoarea serii a fost Jelena Tandi.\n\nProf. dr. Sanja Filipović de la Departamentul de materii teoretice și Departamentul de artă al Academiei de Arte (Universitatea din Novi Sad), în calitate de invitată, a vorbit în faţa publicului numeros despre desenele copiilor, importanța monografiei și despre școala „Morariu”, prezentând şi colecția de lucrări realizate la Atelierul ,,Școala Morariu”. Prof. dr. Sanja Filipović a spus că aceste lucrări de artă ale copiilor dezvăluie o nouă dimensiune a naturii copilului și a creativității acestuia. Monografia prezintă activitatea cu copiii a pictorițelor Dominika și Danijela Morariu, care de mult timp profesează în acest domeniu şi creează un concept unic de înţelegere a artei. \n\n Imaginația copiilor este întruchipată în lucrările create în Atelierul ,,Morariu”. Dominika și Daniela Morariu îi încurajează pe copii să-și imagineze, să exploreze, să experimenteze și să creeze prin jocuri și activități artistice bine concepute.\n\nArticolul integral îl puteți citi în numărul 26 din 25 iunie 2022",
        "label": "Serbia"
    },
    {
        "title": "Perlele muzicii clasice au răsunat în Piața Libertății din Zrenianin • Libertatea",
        "content": "Orchestra Simfonică Voivodineană a susținut pe 15 august un concert în aer liber, în Piața Libertății din Zrenianin, cu scopul de a atrage atenţia asupra importanţei muzicii clasice și de a recompensa publicul pentru loialitate și sprijin pe parcursul a zece ani de activitate sub acest nume. În cadrul turneului de vară, Orchestra Simfonică Voivodineană va susține în luna august concerte extraordinare în municipiile Subotica, Zrenianin, Sremska Mitrovica, Sombor și Vârșeț. Seria de spectacole a început pe 12 august la Subotica, a continuat pe 15 august la Zrenianin și se va încheia pe 21 august la Vârșeț. \n\n Seratele muzicale intitulate „Perlele muzicii clasice” vor aduce melodii recunoscute din repertoriul simfonic și de operă, care vor fi îmbogățite de marii soliști – Dragana Radaković (soprană), Ljubica Vraneš (mezzosoprană), Dragoljub Bajić (bas). O magie specială a fost oferită de o tânără violonistă, Lana Zorjan, în vârstă de doisprezece ani, care a participat la prestigiosul concurs „Grand prize virtuoso” din cadrul Târgului de muzică ,,Muzik Feran” din Viena. Aleksandar Kojić este dirijorul permanent al Orchestrei Simfonice a Teatrului Național Sârb, iar Roman Bugar, directorul acestei instituții muzicale care a realizat turneul de vară a Orchestrei Simfonice Voivodinene în cele cinci orașe din provincie.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Sebastian Sava a donat banii colectați în cadrul ultramaratonului • Libertatea",
        "content": "Săptămâna trecută, unicul sportiv român care aleargă ultramaraton, Sebastian Sava din Sălcița, a donat, împreună cu președintele Clubului de Atletism „1926” din Vârșeț, Nenad Habibović, 210.000 dinari. Suma a fost colectată prin ,,vânzarea de kilometri” în cadrul ultramaratonului pe care l-a alergat Sebastian Sava. Donația a fost făcută Spitalului General din Vârșeț, unde Sebastian Sava și Nenad Habibović au fost primiți de către directorul Ivan Ivanović. \n\n Dânsul le-a mulțumit pentru donație în numele tuturor angajaților și în numele său. Sebastian a promis că va face tot posibilul pentru a trimite la spitalul din Vârșeț mai mult ajutor umanitar din Elveția.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Volumul ,,Dobrovoljac za Aušvic: preko granice hrabrosti”/ „Voluntar pentru Auschwitz: dincolo de granița curajului” de Witold Pilecki a fost prezentat la Biblioteca Orășenească din Vârșeț •",
        "content": "Miercuri, 22 februarie, în salonul Bibliotecii Orășenești din Vârșeț a fost prezentat volumul lui Witold Pilecki ,,Dobrovoljac za Aušvic: preko granice hrabrosti” / ,,Voluntar pentru Auschwitz: dincolo de granița curajului”.\n\nLa lansarea volumului a vorbit Dušan Simić, președintele Asociației ,,Mark IX”, care este și editorul și traducătorul acestui volum. Despre carte a vorbit Dragoljub Đorđević, președintele SUBNOR al orașului Vârșeț, apoi Ljubinko Đurković, colonel al Armatei Sârbe ieșit la pensie și scriitor al prefaței. Discursul de deschidere a fost susținut de către Vesna Zlatičanin, director al Bibliotecii Orășenești din Vârșeț, iar fragmente din carte a citit Sanja Vukelić, bibliotecar la Biblioteca Orășenească.\n\nCartea a fost prezentată prin material video dedicat vieții și operei lui Witold Pilecki, dar și mișcării de rezistență poloneză din timpul ocupației germane a Poloniei, și mai ales despre celebra revoltă de la Varșovia, din august 1944. La promovarea centrală a volumului, la Biblioteca Națională a Serbiei, pe 13 decembrie 2022, au fost prezenți Excelența Sa Ambasadorul Rafal Perl și atașatul militar, colonel Konieczny (Dominik Konieczny) care s-au adresat invitaților acelei promoții. De asemenea, a fost prezentă Anna Perl, soția ambasadorului, de altfel Primul Secretar al Ambasadei.\n\nArticolul îl puteți citi în numărul 61 din 4 martie",
        "label": "Serbia"
    },
    {
        "title": ",,Mărțișorul strămoșesc” la Sân-Ianăș •",
        "content": "Săptămâna trecută Sorin Ianeș ne-a informat că la Căminul Cultural ,,Petru Cârdu” din Sân-Ianăș s-a desfășurat eveniment cultural tradițional ,,Mărțișorul strămoșesc”, ajuns la ediția a treia și organizat de către Fundația ,,Traian Oprea” din Vârșeț și Comunitatea Locală Sân-Ianăș.\n\nDin cauza pandemiei de COVID-19, programul a fost prezentat online și moderat de către cordoonatorul și vicepreședintele Fundației ,,Traian Oprea” Sorin Ianeș, împreună cu Rodica Gruiescu.\n\nConsulul general al României la Vârșeț, Gheorghe Dinu, a trimis mesaj online de sprijin. Președintele Adunării comunei Plandiște, Goran Donevski, a transmis felicitări.\n\nElevii de la Ș.G. ,,Dositej Obradović” din sat au participat cu o expoziție de Mărțișoare și cu un program de poezii despre primăvară, instruiți de către învățătoarele de la această școală. Asociația Femeilor ,,La gură de ogășel” din Mesici s-a prezentat cu Mărțișoare, piese de port popular și cu delicatese făcute după rețetele tradiționale din sat. Asociația Femeilor ,,Etno Art Bracos” din Alibunar a participat cu Mărțișoare făcute de doamnele de această asociație și cu port tradițional românesc. Asociația Femei ,,Tetka Ana” din Mărghita a prezentat specialitățile culinare ale sârbilor, maghiarilor și românilor. A participat și Asociația Femeilor ,,Zestrea grebenceană” din Grebenaț, în frunte cu Aleksandra Popa. Elevii de la Liceul ,,Borislav Petrov Braca” s-au prezentat cu desene, poezii și legende despre Mărțișor.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Victoria Adriana Iorga s-a calificat pentru întrecerile de la Cuvin •",
        "content": "Zoran Đekić de la Centrul Cultural din Vârșeț, a informat că pe data de 3 martie, Uniunea Amatorilor din Voivodina și Centrul Cultural din Vârșeț, au organizat Trecerea în revistă a recitatorilor din orașul Vârșeț pe anul 2023. Evenimentul s-a desfășurat sub auspiciile orașului Vârșeț.\n\nAcest eveniment cultural s-a desfășurat sub denumirea de „Pesnice naroda mog” și se desfășoară în continuare de câteva decenii. În sala Centrului Cultural din Vârșeț, s-au prezentat recitatorii de la școlile elementare și medii de pe teritoriul orașului Vârșeț.\n\nAu participat în jur de 60 de elevi printre care s-au aflat și elevi români. Toți elevii au fost urmăriți de un juriu de specialitate.\n\nLa sfârșitul competițiilor ei au decis că, la întrecerile zonale care vor avea loc la Cuvin, pe data de 17 martie, de la ora 10, să se califice 10 elevi de la școala elementară și cinci elevi de la școala medie. Printre acești elevi s-a afla și eleva Victoria Adriana Iorga de la Vlaicovăț. Ea este elevă în clasa a VI-a a Școlii Elementare „Olga Petrov Radišić”.\n\nArticolul integral îl puteți citi în numărul 62 din 11 martie",
        "label": "Serbia"
    },
    {
        "title": "RETROSPECTIVA ACTIVITĂȚILOR ÎN LOCALITĂȚILE ROMÂNEȘTI DIN ANUL 2021 • Libertatea",
        "content": "La începutul luni aprilie, nici coronavirusul nu a putut opri renovarea Căminului Cultural din Iablanca, care a fost într-o stare de degradare, pentru că de vreo 30 de ani încoace nimeni nu a făcut nicio investiție. În prezent, au început lucrările de modernizare care vor fi efectuate cu fonduri din bugetul orașului Vârșeț și cu sprijinul din partea Comunității Locale. Cu această ocazie, la Iablanca a fost prezent și Slaviša Maksimović, membru în Consiliul orașului Vârșeț, responsabil pentru Dezvoltarea Rurală. Dânsul a evidențiat că planurile cuprind repararea în întregime a clădiri. Acestea au cuprins înlocuirea tâmplăriei, acoperișului, vopsirea și amenajarea încăperilor, a pardoselii și repararea fațadei. Aspectul exterior se va schimba, iar întreaga clădire va fi dotată cu aparatură modernă. Autoguvernarea locală a lucrat intens la renovarea și punerea în funcțiune a tuturor Căminelor Culturale din satele care se află pe teritoriul orașului Vârșeț. Scopul acestei acțiuni este de a crea condiții în localitatea Iablanca pentru dezvoltarea vieții culturale și a celei artistice. După terminarea lucrărilor de renovare a Căminului Cultural, fanfara din sat va putea să prezinte diferite programe. Acest cămin este locul în care se reunesc sătenii, un spațiu destinat asociațiilor, diverselor proiecte și evenimente culturale. Acest sat are o tradiție în ceea ce privește păstrarea valorilor culturale locale.\n\nAnul trecut, în satul Marcovăț, s-a desfășurat o acțiune de muncă organizată de Consiliul Comunității Locale în colaborare cu orașul Vârșeț și cu firma „Šumska uprava”. Locul în care gunoiul a fost aruncat în mod ilegal a fost transformat într-un parc. Cu utilajele firmei „Šumska uprava” s-a făcut lucrări aferente cultivării terenului, iar marcovicenii au plantat peste 100 de puieți de plop. Alte lucrări au cuprins curățarea arbuștilor sălbatici, au îndepărtat crengile putrede și a altor vegetații din imediata vecinătate a terenului. Au fost umpluţi aproximativ 40 de saci cu sticlă, hârtie și diverse obiecte lăsate pe iarba verde de persoanele lipsite de educație civică. La această muncă, pe lângă pădurarii de la firma amintită și săteni, au fost prezenți și Jablan Lazić, președintele Comunității Locale și Slaviša Maksimović membru în Consiliul orașului Vârșeț, responsabil pentru Dezvoltarea Rurală. De la săteni am înțeles că Marcovățul este un sat mic, dar cu valori mari care trebuie păstrate. În viitorul apropiat vor fi montate în acest parc și câteva bănci. Prin această acțiune de muncă ecologică satul a primit un aspect mai frumos. Anul trecut s-a realizat și amenajarea centurii rutiere, pentru scurgerea apelor uzate de pe drum și pentru păstrarea lățimii minime a drumului liber. Drumul Vârșeț-Marcovăț a fost realizat pe o porțiune de aproximativ de 14 km.\n\nÎn localitățile Vlaicovăț și Râtișor, angajații firmei „Drugi oktobar” din Vârșeț, au realizat o investiție foarte importantă pentru toți cei care se încălzesc cu gaz. A fost înlocuit odorantul de gaz tuturor utilizatorilor de gaze naturale din aceste două localități, care s-a schimbat de la etil mercaptan la tetrahidrotiofen mai ecologic. După schimbarea odorantului, gazele naturale vor avea un miros diferit de cel cu care persoanele care folosesc acest fel de încălzire s-au obișnuit, dar foarte specific și nu se va putea înlocui cu alte mirosuri. Gazul natural este incolor, inodor și fără gust, din motive de siguranță se adaugă miros, pentru a fi mai ușor de detectat în cazul unei scurgeri. În sfârșit, cei peste 200 de cetățeni din localitățile Vlaicovăț și Râtișor, care sunt conectați la rețeaua de gaz, vor putea folosi cea mai curată sursă de energie ceea ce va proteja semnificativ mediul. \n\n La Vlaicovăț au fost realizate și unele activități pentru dezvoltarea fructuoasă a satului. S-a realizat iluminarea în cimitirul din sat, s-a reconstruit traseul din fața școlii vechi și a celui din fața Căminului Cultural. S-a renovat o sală de sport, unde activează C.T.M. „Jedinstvo” și s-a renovat clădirea din centrul satului, unde familiile îndoliate au făcut pomeni și parastase. Toate acestea au fost realizate de către Consiliul Local, în frunte cu președintele Safet Tihić.\n\nAnul trecut s-au încheiat lucrările de renovare a școlii din satul Mesici. Guvernarea Locală a investit peste un milion de dinari în acest proiect de mare valoare. Acum, această școală reprezintă un exemplu al modului în care autoguvernarea locală privește sistemul de învățământ în sate. Comunitatea Locală din Mesici, în frunte cu președintele Todor Basarabă, precum și directorul școlii, Marizel Câmpian au avut un rol foarte important în reconstrucția școlii. Lucrările au constat în renovarea completă a acoperișului în interior (tavan, pereți, parchet) schimbarea instalației electrice, termoizolarea clădirii și în reconstrucția fațadei. La acest eveniment foarte important au fost prezenţi învățătoarea Elena Bou și membrii în Consiliul orașului Vârșeț, Miroslav Lepir, care este responsabil pentru Învățământ și Slaviša Maksimović, responsabil pentru Dezvoltarea rurală. Putem concluziona că școala este oglinda satului, această investiție în învățământ înseamnă o investiție în viitor. Lucrările de renovare întrunesc cele mai înalte standarde care trebuie să existe în învățământul modern. Copiii din Mesici, după finalizarea lucrărilor de renovare a școlii, au condiții mult mai bune de educație.\n\nÎn localitatea Jamul Mic, au fost interprinse lucrări la rețeaua de apă. S-a reparat fântâna și rezervorul cu apă potabilă. Este vorba despre o investiție foarte importantă, unde s-au efectuat lucrări complexe care au necesitat săpături până la adâncimi mari. Aceste lucrări au fost realizate de către firma „Drugi oktobar” din Vârșeț. Obiectivul lucrărilor, care s-au executat conform planului impus de legislația din domeniu, a fost asigurarea apei de calitate. Lucrările s-au încheiat în câteva zile, așa că locuitorii acestui sat se pot alimenta cu apă potabilă. Tot pe teritoriul acestui sat s-a realizat lucrări care constau în amenajarea trotuarelor nivelate, curățarea instalațiilor de drenaj și tăierea tufelor de-a lungul drumului. Pe drumul 113 spre localitatea Jamul Mic, pe un traseu de 2,6 km, au fost necesare efectuarea acestor lucrări pentru îmbunătățirea sistemului rutier. Autoguvernara locală a făcut tot pentru a menține drumurile locale în starea bună și pentru a proteja șoferii care circulă pe carosabil.\n\nÎn anul 2021, în localitatea Sălcița a început reparația canalului de scurgere a apei atmosferice, care a fost finalizată în câteva zile. Din cauza ploilor abundente au apărut numeroase probleme, care nu sunt neobișnuite în acest loc. În perioada anterioară s-au profilat canalele, în timp ce acum s-a lucrat la amenajarea canalului de scurgere a apei atmosferice, unde din cauza ploilor abundente s-au spart conductele de beton, iar în carosabil a fost deschisă o gaură, ceea ce a reprezentat un pericol pentru siguranța circulației. După deschiderea acestui canal de scurgere a apei atmosferice, s-a ajuns la cpncluzia că aceasta este o problemă de ani de zile, unde s-au încercat multe soluţii provizorii care nu au dat rezultatele bune. După amenajarea acestui canal pentru drenarea apelor atmosferice, s-a realizat construcția de ziduri pentru sprijin în strada „Pionirska” din sat. După realizarea acestor lucrări sătenii nu vor mai avea probleme cu scurgerea apei atmosferice. La fața locului, când s-au realizat aceste lucrări a fost și Dejan Cebzan, membru în Consiliul orașului Vârșeț, responsabil pentru Infrastructură.\n\nLocalitatea Srediștea Mică este considerată un sat care reprezintă o destinație interesantă pentru turiștii străini, iar autoguvernarea locală va ajuta la dezvoltarea economică a acestei zone turistice. În această privință în localitate s-a desfășurat lucrări de reabilitare a canalelor. Pentru ca problema scurgerii apelor pluviale să se rezolve definitiv, a fost necesară lărgirea unei părți a drumului și amenajarea canalului. S-a lucrat la lărgirea celei mai mari curbe, astfel încât să fie cât mai sigură la virare. Datorită aplicării pe termen lung a diverselor materiale, acest canal și-a pierdut funcția, și în timpul ploilor abundente, toată apa a curs pe drum și a creat probleme suplimentare, afectând astfel siguranța circulației pe această porțiune de drum. O cantitate mare de apă a venit de pe deal și a fost foarte important ca această apă să fie canalizată, precum și îndepărtată de pe drum. Din acest motiv, s-a făcut profilarea acelui canal, astfel încât să poată primi cât mai multă apă, iar apoi s-au făcut pereți pentru ca pe viitor să nu existe posibilitatea prăbușirii şi îngropării canalului propriu-zis.\n\nArticolul integral îl puteți citi în numărul 52 din 25 decembrie 2021 – 1 ianuarie 2022",
        "label": "Serbia"
    },
    {
        "title": "30 de echipe s-au întrecut în prepararea ciorbei de peşte •",
        "content": "În fiecare an, la Iancaid se organizează la începutul lunii septembrie frumoasa festivitate tradiţională ,,Sărbătoarea Satului”, prilejuită de Hramul Bisericii ,,Naşterea Maicii Domnului”. Această sărbătoare bisericească adună o mulţime de iancaizeni din toate colţurile ţării şi oaspeţii lor tradiţionali din diverse localităţi bănăţene, dar şi din România. \n\n Anul acesta, însă, iancaizenii vor organiza în prima decadă a lunii septembrie turneul final al ediției a 61-a a ,,Cupei Libertății” la minifotbal și alte evenimente, iar sâmbătă, 4 septembrie pe platoul terenului de sporturi mici din centrul satului a avut loc concursul gastronomic ,,Memorialul Predrag Stojković – Pec”. În jurul ceaunelor, într-o atmosferă de prietenie, schimb de opinii şi experienţe culinare, s-a desfăşurat concursul tradiţional de preparare a ciorbei de peşte. La competiţia culinară, organizată de maestrul bucătar Gabriel Țarina și sprijinită de Comunitatea Locală Iancaid, au participat 30 echipe de maeştri culinari din Iancaid, satul vecin Mihajlovo, Zrenianin, Mužlja, Ecica, Stajićevo, dar și din alte localități de pe raza municipiului Zrenianin, precum și din Novi Sad, Novi Bečej, Begeč, Kać, Šajkaš. În fiecare an, organizatorii oferă celor prezenţi, ciorba gătită din peşte proaspăt, care au putut gusta din minunata specialitate, după reţete care datează din vechi timpuri. \n\n „Acest concurs gastronomic a fost pentru prima dată organizat în memoria prietenului nostru Predrag Stojković – Pec, care ne-a părăsit într-un accident rutier și care în anii anteriori a pregătit întotdeauna fasole pentru toți participanții și oaspeții noștri din diverse localități. Anul acesta, această tradiție a fost continuată de prietenii lui și săteni în semn de mulțumire pentru tot ce a făcut pentru localitatea noastră. Am avut 30 de participanți din municipiul Zrenianin, dar și din multe localități voivodinene. Comparativ cu anii anteriori, interesul a fost mult mai mare.\n\nArticolul integral îl puteți citi în numărul 37 din 11 septembrie 2021",
        "label": "Serbia"
    },
    {
        "title": "La Doloave: Veşti bune de hramul bisericii •",
        "content": "Duminică, 9 mai, la Biserica Ortodoxă Română din Doloave a fost sărbătorit hramul bisericii, „Sfântul Nicolae de vară.” Slujba, la care a luat parte un număr însemnat de credincioşi, a fost oficiată de Părintele Cosmin Baba. După 20 ani, Preasfinţitul Părinte Dr. Daniil Stoenescu a vizitat biserica din Doloave, iar cu această ocazie, după săvârşirea slujbei s-a adresat cu cuvinte de credinţă. Printre acestea, Preasfinţitul Părinte a anunţat credincioşii din Doloave că la slujba din duminica aceasta, la Biserica Ortodoxă Română din Doloave şi la Biserica Ortodoxă Română din Maramorac va fi numit un nou preot în persoana Părintelui Cosmin Baba.\n\nDupă cum ne informează Bogdan Ankucić, membru al Comitetului parohial al Bisericii Ortodoxe Române din Doloave, bisericile respective, deja de aproximativ un an, nu au preot. După spusele lui, fostul preot, Ioţa Romulus, a avut probleme de sănătate grave care l-au oprit să slujească.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Dragan Živković din Jitiște este din nou președintele Camerei Regionale de Comerț • Libertatea",
        "content": "Camera Regională de Comerț a districtului administrativ al Banatului Central a ținut prima ședință din anul acesta a Parlamentului oamenilor de afaceri, în holul hotelului „Voivodina”, și a ales noua conducere. Dragan Živković, managerul companiei „Dijamant”, a fost numit din nou în funcția de președinte, iar vicepreședintele este Tatjana Todorović, proprietara companiei „Agrodukat”. \n\n A fost format și Parlamentul oamenilor de afaceri, compus din membri care sunt oameni de afaceri de succes, antreprenori și reprezentanți publici. Adunarea a fost deschisă de Zoran Dimitrijević, secretar de stat al Ministerului Economiei. Participanților li s-au adresat primarul Simo Salapura, Predrag Stankov, directorul Camerei Regionale de Comerț al districtului administrativ al Banatului Central, Dragan Živković, președintele Parlamentului oamenilor de afaceri și Nermina Ljubović, directoarea Direcției pentru parlamentele oamenilor de afaceri din Camera de Comerț a Serbiei.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Program literar, sportiv și nu în ultimul rând cultural-artistic •",
        "content": "Localitatea Torac marchează în fiecare început de septembrie sărbătoarea satului, care anul acesta s-a desfășurat de vineri, 1 septembrie, până duminică, 3 septembrie. Organizatorii manifestării au fost Comunitatea Locală din Torac și Asociația pentru Artă și Cultură Românească „Vichentie Petrovici Bocăluț”. Programele organizate au fost foarte bogate și diverse. Vineri seară, începând cu ora 18, în incinta școlii a avut loc un eveniment literar-artistic de excepție, cu ocazia marcării Zilei Limbii Române.\n\nÎn continuarea serii, în sala mare a Căminului Cultural din loc, Asociația pentru Artă și Cultură Românească „Vichentie Petrovici Bocăluț” a organizat un spectacol cultural-artistic, prezentat de cunoscutul moderator Dan Liuț, director al Casei de Cultură din Bocșa. La spectacol au fost prezenți și consulul general al României la Vârșeț, Gheorghe Dinu, ministrul-consilier Daniel Bala, Nicolae Băciuț, director al Direcției Județene pentru Cultură a județului Mureș, Vasile Roșu, primarul localității Torac, și alți oaspeți.\n\nPrimii care au evoluat pe scenă au fost preșcolarii din Novi Itebej, membri ai SCA „Buzavirag”, cu jocuri copilărești în limba maghiară. Bucuria dansurilor moderne a fost adusă pe scenă de fetițele de la Clubul de dans „Ideal”, urmate de prestația AACR „Vichentie Petrovici Bocăluț”. Acompaniate de Orchestra „Lyra”, solistele vocale Ana Maria Damian și Georgeta Sfrâncioc s-au prezentat în fața unui public numeros, cea din urmă interpretând și o melodie la vioară, iar solistul instrumentist Alexandru Sfrâncioc a încântat audiența cu melodii populare tot la vioară.\n\nArticolul integral îl puteți citi în numărul 36 din 9 septembrie",
        "label": "Serbia"
    },
    {
        "title": "Reabilitarea clădirilor rezidențiale din Zrenianin • Libertatea",
        "content": "Edilii Municipiului Zrenianin – primarul Simo Salapura, adjunctul primarului Saša Santovac și locţiitorul primarului Jelena Miljević Travar – au avut recent o întrunire online cu reprezentanții Băncii Europene pentru Reconstrucție și Dezvoltare (BERD), în scopul implementării unui proiect important pentru Zrenianin în domeniul eficienței energetice.\n\nCu aceste prilej s-a subliniat că BERD, în cooperare cu Municipiul Zrenianin, va oferi cetățenilor care locuiesc în clădiri cu locuințe colective cu consum ridicat de energie termică, să înlocuiască acoperișurile, tâmplăria sau fațada și astfel să crească semnificativ eficiența energetică. Finanțarea acestui proiect va facilita economii proiectate în consum, va asigura atingerea anumitor niveluri de economii de energie și va îmbunătăți performanța energetică a clădirilor, fără a crește prețul încălzirii.\n\nRealizarea investiției se va face într-o anumită perioadă prin plata facturilor de încălzire, care nu ar crește. Acest lucru însemnă, pe termen lung, că se acordă prioritate proiectelor care generază economii de energie sau alte beneficii la costuri mai scăzute.\n\nO bună gestionare, în special în domeniul selecției proiectelor, ar putea conduce la economii de energie mai mari per euro investit. Eficiență energetică îmbunătățită înseamnă un consum mai mic de energie pentru un nivel echivalent al rezultatelor.\n\nUtilizând energia într-un mod mai eficient, cetățenii își pot reduce facturile la energie, pot contribui la protejarea sănătății lor și a mediului și pot îmbunătăți calitatea aerului. Investițiile tipice în eficiența energetică cofinanțate de BERD includ izolarea suplimentară a clădirilor, ferestre eficiente din punct de vedere energetic, sisteme de control termic și modernizări ale sistemelor de încălzire.\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "Învățătoare din Satu Nou • Libertatea",
        "content": "Printre cadrele didactice pe care le-au avut „bobocii” a fost și învățătoarea Mărioara Beca – Maroc. Ea a fost o tânără retrasă, liniștită, calmă și capabilă pentru orice activitate didactică.\n\nDestinul a luat-o din sânul familiei și din societate în cei mai frumoși ani ai vieții, când fiecare tânăr trăiește cu speranța unui viitor mai bun. Vestea îngrozitoare despre decesul învățătoarei Mărioara Beca a fost de necrezut pentru toţi „bobocii”, dar și pentru doloveni, fiindcă ea a lucrat la școala elementară din Doloave. Această veste, ce s-a răspândit cu viteza fulgerului, a fost cumplită pentru familia ei, pentru elevi și colectiv.\n\nPe când lucra la Școala Elementară „Žarko Zrenjanin” din Satu Nou, înlocuindu-o pe o învățătoare care a fost la concediu de boală, Mărioara mi-a fost colegă. În acea perioadă și-a demonstrat capacitățile de cadru didactic, asumându-şi responsabilităţile cu profesionalism. Mărioara a avut auz muzical perfect, ritm dezvoltat și o voce plăcută, duioasă. A cântat foarte bine cu vocea şi a făcut parte din formația de dansatori a Casei de Cultură „3 Octombrie” din Satu Nou. Cu această formație a participat la diferite festivaluri, concerte şi alte manifestări cultural-artistice, atât în țară, cât și în străinătate.\n\nAm pregătit-o personal pe Mărioara pentru Festivalul de Muzică. Pe lângă faptul că am lucrat cu soliştii vocali, am înfiinţat și un grup vocal cu care am muncit mult. Acest grup a participat atât la festival, cât și la imprimarea pentru fonoteca Postului de Radio Novi Sad. Mărioara Beca a activat mult în domeniul culturii. A încetat din viaţă în anul 2006, după o boală scurtă şi grea, având 15 ani de vechime în muncă. Mărioara, născută într-o familie de creştini, a fost o persoană credincioasă. În copilărie şi-a format obişnuinţa de a merge la biserică în zilele de duminică și la sărbători.\n\nMărioara a devenit membru activ al Departamentului de Artă și Cultură din Satu Nou încă la înfiinţarea acestuia. Şi-a desfăşurat activitatea şi în redacția periodicului „Renașterea”, editat de DAC din Satu Nou. \n\n La final, amintim că Mărioara Beca are o întregistrare ca solistă vocală realizată pentru programul în limba română al Postului de Radio Novi Sad.\n\nArticolul îl puteți citi în numărul 22 din 30 mai",
        "label": "Serbia"
    },
    {
        "title": "Vârșețenii au obținut rezultate bune • Libertatea",
        "content": "Săptămâna trecută am primit o informație importantă despre activitățile membrilor Asociația de Alpinism „Vrsačka kula” din Vârșeț. Această asociație are aproximativ câteva sute de membri, iar singurul lor scop este cucerească vârful unui munte. Sunt persoane care iubesc provocările, se bucură de natura neatinsă și de plimbările prin pădure.\n\n\n\n Membrii asociației „Vršačka kula” au intrat ambițioși în sezonul din acest an. Pe lângă faptul că au urcat pe munți cu altitudini mari din țara noastră și pe lângă ascensiunea lui Aleksandar Patrić pe Kilimanjaro, câțiva membri au participat la prima rundă a Ligii de Trekking din Serbia și a Ligii de Trekking Voivodina din Subotica. Alpiniștii vârșețeni au obținut acolo rezultate bune. Echipa formată din 1o membri au participat la diferite categorii, pe toate cele trei piste de lungime. Danica Mirosavljev a traversat pista mică de 15,7 km în o oră și 27 minute, Nemanja Đurđević pista de mijloc de 26 km în două ore și 33 minute, iar Aleksić Dalibor pista mare 36 km în două ore 35 minute și a câștigat locul 3 la întrecerea destinată seniorilor. În această echipă este și Velimir Vemić, ghid montan de categoria II Mb 726. Ceilalți participanți au traversat pista de 26 km și au adus puncte semnificative pentru asociația de alpinism în Liga de Trekking. Toți sunt mulțumiți de participarea la acțiuni și la întreceri, membrii asociației de alpinism din Vârșeț dând dovadă de voință și de perseverență în ceea ce privește obținerea rezultatelor.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Investiţii în elaborarea şi realizarea proiectelor de dezvolatare • Libertatea",
        "content": "Secretarul Provincial pentru Dezvoltare Regională, Cooperare Interregională şi Autonomie Locală, Aleksandar Sofić, a înmânat pe data de 16 aprilie contracte care ating valoarea de 34 milioane dinari reprezentanţilor a 36 de autoguvernări locale. Aceştia au dobânditul dreptul de a primi sursele financiare respective, în cadrul Concursului pentru cofinanţarea elaborării planurilor de dezvoltare a unităţilor autoguvernărilor locale, de pe teritoriul Provinciei Autonome Voivodina. \n\n Municipiului Panciova i-a fost alocată suma de 1 milion dinari din bugetul provincial. Contractul a fost înmânat managerului Municipiului Panciova, Maja Vitman.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Vaccinarea, o acțiune benefică pentru populație • Libertatea",
        "content": "Datorită medicului dr. Savu Marius, care ține atât de mult la sătenii săi, la Coștei a fost organizată o acțiune de vaccinare a populației. Acțiunea a decurs bine, iar dr. Savu Marius ne-a declarat următoarele:\n\n„Pentu a învinge acest inamic invizibil, coronavirusul, noi, medicii, am făcut totul posibil să pătrundem până la conștiința oamenilor, astfel încât lumea să se vaccineze în număr cât mai mare. Doar așa putem învinge! În mai multe sate din jurul orașului Vârșeț am organizat puncte de vaccinare și anume la Mărcovăț, Srediște, Râtișor și, în sfârșit, la Coștei. Acțiunea de la Coștei a avut loc miercuri, 12 mai. Am organizat-o mai mult din cauza persoanelor mai în vârstă, dar și din cauza altor persoane care din unele motive nu au putut veni până la centru de sănătate din oraș. La Coștei s-au vaccinat 40 de persoane cu vaccinurile ,,Pfizer” și ,,Sinopharm”, chinezesc. Pe lângă aceasta, noi am mai fost la Coștei și în alte sate am mers la bătrânii care stau în pat și sunt mai puțin mobili, adică nu se pot deplasa.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Doresc să îmbunătăţesc calitatea site-ului •",
        "content": "A vorbit româneşte în copilărie. După trecerea la cele veșnice a bunicului său, nu a comunicat adesea în limba română. Tanja Lazarov afirmă că de mai multe ori şi-a dorit să învețe din nou limba pe care o vorbea în cei mai fragezi ani. Pas cu pas, a început să învețe și să vorbească limba română. La un moment dat, a decis să inițieze propriul site care să îi ajute pe începători la învățarea limbii română. Folosind acest site, ei vor parcurge cei mai simpli paşi.\n\nTanja ne povestește că a început să învețe limba română în perioada în care trăia în Malta, în mijlocul românilor. „Eram emoționată de fiecare dată când spuneam cuiva vreun cuvânt în limba română. În timp, am ajuns la stadiul în care puteam conversa în limba română cu persoane din România.” \n\n Dânsa afirmă că la început s-a folosit de unele site-uri și aplicații pentru învățarea limbii române. Acestea erau, în general, în limba engleză. „Am întâmpinat dificultăți din cauza acestui fapt. De fiecare dată trebuia să traduc cuvintele de două ori, fiindcă mai întâi gândesc în limba sârbă şi nu în engleză. Apoi am început să frecventez ore private de limba română. La final, am învăţat româna şi la un curs online, fiindcă astfel mi-a fost mai ușor să-mi conformez obligațiile. Cursul era în limba sârbă.” \n\n Tanja afirmă că în perioada în care a învățat limba română online a observat unele neajunsuri pe site-uri, care i-au deranjat procesul de învățare. A pus în balanţă aspectele pozitive şi cele negative ale acestui canal de învăţare şi a decis să inițieze propriul site pentru învățarea limbii române.\n\nArticolul integral îl puteți citi în numărul 23 din 4 iunie 2022",
        "label": "Serbia"
    },
    {
        "title": "300 de puieți noi în mai multe locații din Zrenianin • Libertatea",
        "content": "Acțiunea „Plantează un copac”, desfășurată de Secretariatul Provincial pentru Agricultură, Gospodărirea Apelor și Silvicultură și Secretariatul Provincial pentru Urbanism și Protecția Mediului, împreună cu Î.P. „Vojvodinashume”, a fost organizată vineri, 26 februarie, în mai multe locații din Zrenianin. Cu prilejul acesta au fost plantați aproximativ 300 de copaci: frasin, arțar și arțar de munte. Acțiunii de plantare s-a alăturat și primarul Simo Salapura.\n\nEl a participat la plantarea arțarilor în parcul de lângă monumentul victimelor din cel de-al Doilea Război Mondial, din cartierul Bagljaš. Salapura a precizat că astfel de acțiuni, cum este „Plantează un copac”, sunt extrem de importante, deoarece trăim în zona Europei cu grad mic de împădurire. El a reamintit că municipiul Zrenianin a achiziționat aproape 20.000 de copaci, pomi și arbori în ultimii doi ani, care au fost furnizați comunităților locale rurale și urbane. O parte din puieți au fost, de asemenea, folosiți pentru ecologizarea depozitelor de gunoi ilegale, reabilitate.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Expoziție dedicată lui Vasko Popa • Libertatea",
        "content": "Cu ocazia marcării a 100 de ani de la nașterea marelui poet, Vasko Popa, la Biblioteca Orășenească din Panciova a fost pregătită o expoziție. Bibliotecara senioară, Ljiljana Drakšan, a expus cărți și fotografii marcante din viața poetului, pe care le-a avut la dispoziție din fondurile bibliotecii.\n\nAu fost scoase în evidență primele volume de poezie ale lui Vasko Popa: „Kora” (1953) – pentru care a primit premiul lui Branko, „Nepočin polje” (1956) – premiul „Zmaj” și „Sporedno nebo” (1968), precum și culegerea de poezii și povestiri populare „Od zlata jabuka”.\n\nA atras atenția și partea expoziției dedicată poeziei lui Vasko Popa în limba română. Aceste publicații au fost tipărite în anii șaptezeci ai secolului trecut la Casa de Presă și Editură „Libertatea” din Panciova. Biblioteca Orășenească din Panciova păstrează aceste exemplare în secțiunea pentru cărți vechi și rare. \n\n Expoziția a cuprins și fotografii din viața personală a poetului. Vizitatorii au avut ocazia să vadă viața poetului prin fotografiile care prezintă: casa natală a lui Vasko Popa din Grebenaț, poetul în copilărie alături de părinți, Vasko Popa absolvent de liceu, Vârșeț anul 1940, student la București în anul 1941, Vasko Popa împreună cu soția sa la Paris în anul 1953, precum și ultima lor fotografie comună făcută în parcul „Tašmajdan” din Belgrad în anul 1990.\n\nPoetul și eseistul Alain Bosquet a tradus poezia lui Vasko Popa în limba franceză. Una dintre fotografiile de la expoziție prezintă întâlnirea celor doi poeți la Belgrad, în anul 1957.\n\nintegral îl puteți citi în numărul 40 din 1 octombrie",
        "label": "Serbia"
    },
    {
        "title": "Lucrările de primăvară se desfăşoară la timp - condiţiile meteorologice sunt favorabile •",
        "content": "În această primăvară, vegetaţia nu întârzie, însămânţarea solului decurge în termen optim, cel puţin aşa spun agrometeorologii. În anii precedenţi, primăverile au fost şi mai calde, astfel încât ne-am folosit de ea, dar şi anul acesta, timpul este frumos. Cu toate acestea, pentru cei care întârzie din diferite motive, semănatul poate să înceapă şi până în mijlocul lunii aprilie. În anii anteriori, condiţiile erau mai favorabile pentru unele culturi, care au fost însămânţate la sfârşitul lunii martie şi la începutul lunii aprilie. Este necesar ca temperatura solului însămânţat să fie mai mare de cinci grade. \n\n Cantitatea precipităţilor ajută la formarea stocurilor de umiditate a solului în straturile de până la 60 de centimetri afunzime, care în ultimele două-trei veri uscate şi calde au fost evacuate, spun experții. Cu toate acestea, dacă vremea nu se va schimba în curând, însămânţarea va fi efectuată la timp.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "O investiție importantă pentru orașul Vârșeț • Libertatea",
        "content": "În Parcul Tehnologic din Vârșeț, a fost deschisă festiv o nouă fabrică. Este vorba despre „IMG Manufacturing doo”, al cărei investitor este grupul „IMG Bohemia” din orașul Plana nad Luznici din Republica Cehă. Fabrica a fost proiectată în conformitate cu toate standardele mondiale, fără emisii de poluare și orice impact negativ asupra mediului.\n\nToate standardele de mediu au fost îndeplinite, întregul complex a fost proiectat ca fiind extrem de eficient din punct de vedere energetic și este planificat să se angajeze mulți vârșețeni la această fabrică. La ceremonia de deschidere au fost prezenți Dragana Mitrović, primarul orașului Vârșeț, Mihal Gruc, directorul și proprietarul companiei „IMG Bohemia”, Tomaš Kuhta, ambasadorul Republicii Cehe în Serbia, precum și numeroși oameni de afaceri.\n\nLa începutul ceremoniei, proprietarul companiei, Mihal Gruc, a mulțumit orașului Vârșeț și Republicii Serbia pentru marele sprijin acordat în timpul alegerii locației, proiectării și construcției acestei fabrici. El a explicat că realizarea acestei investiții este planificată în trei etape, cu o valoare totală de 15 milioane euro. S-a finalizat prima fază, unde s-a construit un complex în valoare de 5 milioane de euro, destinat producției de produse din plastic – plăci extrudate și producției de rezervoare de plastic.\n\nÎn urmatoarele faze, vor fi construite uzine pentru producția de piese din plastic pentru mașini, camioane și autobuze. Ambasadorul Republicii Cehe în Serbia, Tomaš Kuhta, a subliniat că din ce în ce tot mai multe companii cehe investesc în Serbia, dar și că aceasta este prima mare investiție greenfield și că se așteaptă un număr și mai mare de companii din Cehia să investească.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "Nou serviciu de sănătate pentru detectarea cantitativă a anticorpilor contra SARS-CoV-2 •",
        "content": "Inistitutul de Sănătate Publică din Panciova a primit o donație din partea Fondului Republican de Asigurări de Sănătate care constă într-un analizor automat ELISA pentru detectarea cantitativă a anticorpilor împotriva SARS-CoV-2. \n\n Primarul municipiului Panciova, Aleksandar Stevanović și deputatul Marko Mladenović, au vizitat cu această ocazie Institutul de Sănătate Publică din Panciova la începutul lunii iunie. Acolo au fost primiți de prim. dr. Ljiljana Lazić, directoarea a.i. a Institutului și dr. Jelena Minić Vasić, șeful Departamentului de Microbiologie Clinică. \n\n Donația primită este de o mare semnificație pentru că, până la momentul respectiv, în nicio instituție de sănătate publică de pe teritoriul districtului Banatului de Sud nu a fost posibil să se detecteze cantitativ anticorpii împotriva SARS-CoV-2. Inistitutul de Sănătate Publică din Panciova a asigurat spațiu, material de consum și a fost efectuată instruirea personalului medical privind introducerea noului serviciu de sănătate în clinica de microbiologie a Institutului. \n\n Primarul Panciovei a folosit această ocazie pentru a se testa și a declarat următoarele: „Din nou a fost demonstrată cooperarea interinstituțională de excepție între diferite niveluri de organe de stat. Folosesc această ocazie să mulțumesc directorului filialei locale din Panciova a Fondului Republican de Asigurări de Sănătate, Drago Terzić, care în colaborare cu prim. dr. Ljiljana Lazić, a reușit să obțină ca un astfel de aparat să se afle la Institutul de Sănătate Publică din Panciova. Până în momentul de față, cetățenii Banatului de Sud au putut să obțină astfel de analize doar la laboratorele private.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Piesa „Huooo”, o comedie interesantă • Libertatea",
        "content": "Duminică, pe data de 15 mai, în sala Teatrului Naţional „Sterija” din Vârșeț, a avut loc prezentarea piesei de teatru „Huooo”. Piesa a fost interpretată de actorii de la Teatru din Buzunar Galați. Piesa de teatru a fost scrisă de Ovidiu Mihaiță, în regia lui Dan Mirea. Personajele principale ale piesei jandarmul (interpretat de Theodor Crețu) și femeia pensionară (interpretată de Isabela Oancea). Piesa, dar mai ales scenografia deosebită, i-a încântat pe toți cei prezenți în sală.\n\nAcțiunea piesei are loc într-o dimineață, în mijlocul orașului, unde se întâlnesc două persoane la un protest, care sunt separate de un gard al autorităților. Spectacolul pune aceeași oglindă în fața spectatorilor, dar rezultatul este mereu altul. Este vorba de o femeie în vârstă care este pensionară și care a venit la un protest, în unele situație este nemulțumită, în altele foarte plictisitoare, făcându-i probleme unui jandarm. Acţiunea care se desfășoară pe scenă este foarte dinamică și interesantă. Această piesă de teatru conține mult umor, cu replici care amintesc de comediile clasice, iar până la urmă cei doi ajung la un pact. Spectacolul „Huooo” este o comedie interesantă pe care cu toții am trăit-o sau o trăim în continuare. Acest spectacol a fost jucat și în Reșița, Lugoj, Deva, Galați. De la actrița Isabela Oancea am aflat că Teatru din Buzunar este unul pe care Galațiul și l-a dorit dintotdeauna ca o singură companie indepedentă de teatru formată exclusiv din profesioniști cu experiență în domeniu. La acest spectacol au fost prezenți și Maribel Popa, care este coordonatorul Scenei profesioniste în limba română din cadrul Teatrului Naţional „Sterija” și Snežana Udiski, directoarea Teatrului Naţional „Sterija”.\n\nArticolul integral îl puteți citi în numărul 21 din 21 mai 2022",
        "label": "Serbia"
    },
    {
        "title": "Ghiocelul vesteşte sosirea primăverii • Libertatea",
        "content": "Nimeni nu poate rămâne indiferent când, de sub covorul greu şi rece de zăpadă, ghiocelul izbeşte la suprafaţă.\n\nO plantă firavă, prea mică pentru cât de voinică este, semănând cu un soldaţel care străpunge în faţa inamicului. Cu acest curaj este înzestrat şi ghiocelul. pentru că şi el, asemenea unui voinic, încearcă să-şi croiească un drum prin zăpadă!\n\nMirosul îi este delicat precum venirea primăverii. El este prima floare care iese de sub plapuma zăpezii şi ne prevesteşte primăvara. Dacă în grădina din curtea casei au înflorit ghiocei, e semn că primăvara se întrezăreşte, iar pământul este de bună calitate! În majoritatea cazurilor, ghioceii apar acolo unde oamenii sunt buni la suflet şi de obicei din an în an ei sunt mai mari mari şi mai voioşi, amintindu-ne că primăvara este pe aproape.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Au început înscrierile la grădinițele „Dečja radost” • Libertatea",
        "content": "Înscrierile la grădinițele instituției preșcolare „Dečja radost” au început pe 1 aprilie și durează până la sfârșitul lunii. Înscrierile se fac electronic prin completarea cererilor disponibile pe portalul eUprava sau eVrtić. \n\n Membra Consiliului Municipiului pentru Educație, Tatjana Božić, a declarat că părinții care nu au posibilitatea să completeze cererile electronic, le pot completa în încăperile grădinițelor „Dečja radost”. Informațiile suplimentare privind documentele necesare și înscrierea copiilor sunt disponibile pe site-ul decjaradost.rs. \n\n Municipiul Panciova dispune de 20 de grădinițe în cadrul instituției „Dečja radost”, care pot primi 2.715 de copii.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Acțiunea „Um na drum” • Libertatea",
        "content": "În sala de congrese a Centrului „Millenium” din Vârșeț, Consiliul pentru Siguranța în Trafic din orașul Vârșeț, împreună cu Agenția pentru Siguranța în Trafic, a organizat, urmând tradiția multor ani încoace, tribune despre siguranța în trafic.\n\nO astfel de tribună a avut loc săptămâna trecută și la Vârșeț. Agenția pentru Siguranța în Trafic este partner al orașului Vârșeț în ceea ce privește activitatea privind siguranța tuturor participanților în trafic. \n\n Statisticile prezentate la această tribună sunt foarte importante pentru demarearea acțiunilor în timp util. Sunt date care indică cel mai bine asupra situației din teren. Educația timpurie creează o cultură a traficului care păstrează, în primul rând, viața pe drumuri. \n\n Această prelegere a fot împărțită în trei părți. Mai întâi, prelegerea s-a adresat tinerilor cu vârste de până la 30 de ani. Partea a doua a fost destinată pensionarilor care participă la trafic, fie ca pietoni, fie în calitate de șoferi. Ultima parte a fost menită tractoriștilor. La acest eveniment a fost prezent și Miroslav Lepir, membru al Consiliului de Siguranță în Trafic din orașul Vârșeț. Dânsul a explicat că aceste trei prelegeri sunt foarte importante pentru tineri, care trebuie să fie informați despre toate consecințele ce pot apărea dacă nu sunt respectate regulile traficului, pentru pensionarii participanții în trafic ca pietoni, dar și pentru tractoriști, care se găsesc într-o categorie în care au loc multe accindente.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Două personalități importante din Jitiște • Libertatea",
        "content": "La ultima ședință a Adunării comunale din Jitiște, Predrag Amižić, șeful Grupului de consilieri a Partidului Socialist Sârb – Serbia Unită, a prezentat Adunării două inițiative.\n\nPrima a fost ca numirea Centrului de Sănătate din Jitiște, să fie după dr. Toša Piperski. A doua a fost plasare unei placi memoriale pe casa unde s-a născut regretatul cetățean de onoare al comunei Jitiște, Radomir Antić, în memoria acestui mare om.\n\nOdată cu inițiativele, a fost prezentată și o explicație ale ambelor propuneri, și s-a exprimat speranța că, la următoarea ședință a Adunării comunale din Jitiște, toți consilierii vor sprijini în unanimitate aceste două inițiative, și că le vor transmite autorităților competente pentru adoptare și implementare.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "S-au împletit trei evenimente importante pentru credincioși •",
        "content": "Biserica Ortodoxă Română din Omolița a sărbătorit hramul său, Nașterea Maicii Domnului, duminică, 12 septembrie. La slujba săvârșită cu această ocazie a luat parte și Preasfințitul Părinte Dr. Daniil Stoenescu, Episcop Locțiitor al Daciei Felix. După slujbă, Preasfințitul Părinte și preotul Mircea Munteanu s-au îndreptat spre Capela Ortodoxă Română din Panciova, unde a avut loc slujba de sfințire a unei icoane făcătoare de minuni și instalarea noului preot în persoana părintelui Traian Brăgean.\n\nParohul Bisericii Ortodoxe Române din Omolița, Mircea Munteanu, ne spune că biserica amintită are hramul pe 8 septembrie, însă pentru că este vorba de o comunitate mai mică de români, unde majoritatea oamenilor lucrează pe parcursul săptămânii, hramul a fost sărbătorit duminică, la Odovania Praznicului Nașterea Maicii Domnului. „Preasfințitul Părinte Dr. Daniil Stoenescu a fost prezent la sfânta liturghie și la tradiționala tăiere a colacului, când nașii de anul acesta au predat ștafeta nașilor de anul viitor. S-au adunat mulți credincioși care au fost foarte mulțumiți. După slujbă au pregătit o agapă la care au fost invitați toți cei prezenți la sfânta liturghie”, ne spune parohul Bisericii Ortodoxe Române din Omolița.\n\n\n\n Preasfințitul Părinte Dr. Daniil Stoenescu și Părintele Mircea Munteanu au fost întâmpinați în fața Capelei Ortodoxe Române din Panciova de Părintele Traian Brăgean. În ziua respectivă, Părintele Mircea Munteanu și-a luat rămas bun de la credincioșii iubiți și de la capela pe care a slujit-o în ultimii șase ani.\n\n\n\n A urmat slujba de sfințire a icoanei Maicii Domnului Prodromița, primită donație din tezaurul Schitului Românesc „Sfântul Ioan Botezătorul – Prodromu” de la Sfântul Muntele Athos. Această icoană este o copie a celei mai importante icoane a comunității românești de pe Muntele Athos. Faptul care distinge icoana originală este că fața Maicii Domnului și a lui Iisus Hristos nu este făcută de mâna omului. De-a lungul vremii au fost făcute câteva copii ale icoanei amintite, care sunt, de asemenea, făcătoare de minuni. \n\n\n\nArticolul integral îl puteți citi în numărul 38 din 18 septembrie 2021",
        "label": "Serbia"
    },
    {
        "title": "Alegerea membrilor pe perioada 2022- 2026 •",
        "content": "La Catedrala Ortodoxă Română cu hramul „Înălțarea Domnului” din Vârșeț, a avut loc ședința anuală a Adunării Eparhiale a Episcopiei „Dacia Felix”.\n\nSfânta Liturghie a fost săvârșită de Pr. Boian Alexandrovici împreună cu alți preoți. La ședință au fost prezenții preoți, clerici și mireni din toate cele 7 circumscripții aparținând Vicariatului de Voivodina și trei circumscripții aparținând Vicariatului de Timoc. Cei prezenți au pornit pe o cale duhovnicească, ce înseamnă implicarea în activitatea bisericii. Ședința a fost condusă de către vicarul de Voivodina, Pr. Prot. dr. Emanuel Tăpălagă și vicarul de Timoc Pr. Prot. Boian Aleksandrovic. După Sfânta Liturghie a avut loc ședința unde s-au ales 10 clerici și 20 de mireni. Membrii clerici sunt: PC Pr. Traian Ghilezan, PC Pr. Ic. Stavr. Moise Lința, PC Prot. Calist (Cosmin Flaviu) Magyar, PC Pr. Gabriel Bandu, PC Pr. Prot. dr. Emanuel Tăpălagă, PC Pr. Prot. Gheorghe Ianeș, PC Pr. Prot. Florențiu Ianeș, PC Pr. Prot. Boian Aleksandrovic, PC Pr. Prot. Doru Ovidiu Ursu, PC Pr. Ic. Stavr. Jel Buobu Lui. Iar membrii mireni sunt Iovan Bunda din Vârșeț, Marinel Cărăman din Sân Ianeș, Petru Dimcea din Uzdin, Miron Cocora din Deliblata, Mircea Măran din Petrovăsâla, Victor Mălăimare din Alibunar, Liela Drăgoi din Toracul Mare, Lucian Moșescu din Sărcia, Iosif Stanciu din Sân Mihai, Nicolae Magda din Vlaicovăț, Grațian Bregean din Ovcea, Stevan Mihailov din Satul Nou, Gheorghe Adam din Sălcița, Vasile Trăilă din Marcovăț, Ljubomir Nikić din Malainița, Darko Jovanović din Negotin, Zaviša Žurž din Bor, Velizar Veljković din Gorneana, Marijan Vanučić din Belaica și Veterin Crinu din Menița. A urmat apoi împărțirea membrilor pe comisiile de lucru ale Adunării Eparhiale: cel bisericesc, cultural și economic și au fost alese și celelalte organisme bisericești. La propunerea Adunării Eparhiale s-au delegat membri pentru Adunarea Națională Bisericească de la București, un membru cleric și doi membri mireni. Au fost aleși membru cleric Pr. Prot. dr. Emanuel Tăpălagă, iar membrii mireni dr. Mircea Măran și Zaviša Žurž.\n\nArticolul integral îl puteți citi în numărul 25 din 18 iunie 2022",
        "label": "Serbia"
    },
    {
        "title": "Un eveniment de mare încărcătură sufletească • Libertatea",
        "content": "Pe data de 19 iulie, Preasfințitul Părinte Ieronim, Episcop al Daciei Felix, a fost pentru prima dată la Vârșeț, oraș în care se află sediul Eparhiei. Preasfințitul Părinte Ieronim a fost întâmpinat în fața Catedralei Episcopale „Înălțarea Domnului” de către Părintele Vicar Dr. Emanuel Tăpălagă, Vicar al Voivodinei și Părintele Boian Aleksandrovici, Vicarul Timocului, împreună cu preoţii membri ai Permanenței Consiliului Eparhial.\n\nPotrivit tradiției locale, copiii îmbrăcați în costum național l-au așteptat pe Preasfințitul Părinte Episcop, oferindu-i flori, pâine și sare. \n\n Preasfințitul Părinte Episcop Ieronim, încojurat de un sobor de preoți, a săvărșit un Te Deum. La sfârșitul slujbei, Părintele Emanuel Tăpălagă, Vicarul Voivodinei, a dat citire „Gramatei Patriarhale” privind alegerea P.S. Ieronim în demnitatea de Episcop al Daciei Felix. Pe data de 5 iulie, Sfântul Sinod al Bisericii Ortodoxe Române l-a ales prin vot secret pe Preasfințitul Părinte Ieronim. \n\n Părinții vicari au rostit cuvinte de întâmpinare, de bucurie și i-au urat bun venit ierarhului în numele tuturor preoților și credincioșilor români din Serbia. \n\n După evenimentul de la Catedrală, a urmat prima ședință a Permanenței Consiliului Eparhial, prezidată de noul Episcop al Daciei Felix, Preasfințitul Părinte Ieronim, care a făcut o declarație pentru mass-media în limba română. \n\n „Bine v-am găsit. Mă bucur foarte mult că ne întâlnim. E o vorbă românească ce spune: Sângele apă nu se face. Mă bucur că am venit la frații noștri din Banatul istoric. Desigur că această eparhie este o eparhie care are un tezaur deosebit. Acest tezaur este tezaurul uman, credicioșii, oamenii. Ei sunt în atenția noastră pentru că noi slujim pe Dumnezeu. De aceea, vin cu mare bucurie, cu dorința de a-i îmbrătișa pe toți frații și surorile noastre care trăiesc aici, pe teritoriul Serbiei. Am primit această eparhie istorică prin alegerea Sfântului Sinod al Bisericii Ortodoxe Române, potrivit statutului care este recunoscut și aici, în Serbia. Suntem încredințați că prin darul lui Dumnezeu, prin această alegere, vom sluji cu credință biserica, comunitățile istorice românești. Fiecare popor are un înger care se roagă înaintea lui Dumnezeu pentru acela popor. Vin cu credință în Dumnezeu să slujesc pe Dumnezeu. După cum am spus, slujirea poporului este cea mai importantă. Trebuie să avem grijă să nu ne pierdem limba, tradiția și credința, să descoperim tezaurul cultural românesc, aici, în zonă, să realizăm evenimente pe lângă cele religioase și culturale”.\n\nArticolul integral îl puteți citi în numărul 31 din 30 iulie 2022",
        "label": "Serbia"
    },
    {
        "title": "Reconstrucția drumului • Libertatea",
        "content": "Săptămâna trecută, muncitorii de la întreprinderea de utilități publice, din domeniul construcțiilor, cunoscuta firmă „Drugi Oktobar” din Vârșeț, a început lucrări de reabilitare a drumului de pe Dealul orașului, pe traseul dintre Căminul Crucii Roșii şi Căminul Alpiniștilor. Aceasta este o acțiune foarte importantă pentru toți iubitorii de natură, dar și pentru vârșețenii care în zilele cu soare fac plimbări până la căminele de pe Deal.\n\nÎntreprinderea de Utilități Publice „Drugi Oktobar” din oraș, în colaborare cu autoguvernarea locală a orașului Vârșeț, reabilitează această parte a drumului, iar terasamentul cauzat de apele torențiale a fost îndepărtat. Deoarece apa a deteriorat și o parte a drumului, este necesară săpara de noi canale și de asigurarea colectoarelor de apă. Vor exista şi puțuri pentru ca apa să nu mai traverseze drumul, ci să intre direct în canalele naturale, a explicat Željko Mrdalj, coordonatorul lucrărilor de construcție la Înteprinderea Publică „Drugi oktobar”. \n\n Dealul Vârșețului este protejat în mare parte ca parc natural. Aici există o mare diversitate în ceea ce priveşte flora și fauna.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Dialogul social, o treaptă spre o societate mai bună • Libertatea",
        "content": "Ministrul pentru Drepturile Omului, ale Minorităților și pentru Dialogul Social, Gordana Čomić, împreună cu colaboratorii de la ministerul respectiv, a luat parte la ședința organizată la Districtul Administrativ al Banatului de Sud. Ședința a avut loc pe data de 24 mai şi a fost organizată cu scopul de a face schimb de informații din domeniul dezvoltării durabile și celui de activitate al ministerului.\n\nCu această ocazie, la ședința din sala mare a Administrației orașului Panciova au luat parte: prefectul Districtului Administrativ al Banatului de Sud, Marina Toman; primarul Panciovei, Aleksandar Stevanović; precum și reprezentanții autoguvernărilor locale, centrelor locale de asistență socială, secției de poliție, centrelor regionale ale Agenției Naționale pentru Ocuparea Forței de Muncă, reprezentanții consiliilor minoritățiilor naționale și ai societăților civile. \n\n Marina Toman a mulțumit ministrului Čomić și colaboratorilor săi pentru faptul că, tocmai Districtul Administrativ al Banatului de Sud, este primul căruia i-au făcut vizită după adoptarea noilor legi. \n\n Reamintim că săptămâna trecută a fost adoptată Legea privind egalitatea de gen, precum și modificările și anexele legate de Legea privind interzicerea discriminării. „Dialogul despre segmentele societății și despre strategia de dezvoltare este o bună modalitate pentru a îmbunătăți colaborarea dintre diverse subiecte, factori ai societății sau instituții, care sunt cruciali pentru progresul unei societăți. Pentru noi este de o mare imporanță dialogul despre incluziune, politica socială, dar și despre multiculturalitate, respectiv despre minoritățile naționale”, a punctat doamna Toman. \n\n Ministrul Gordana Čomić a declarat că scopul acestor ședințe, organizate de Ministerul pentru Drepturile Omului, ale Minorităților și pentru Dialogul Social, este de a afla necesitățiile cetățenilor de la nivel local, pe care ministerul respectiv ar trebui să le implementeze. „Dorim ca prin dialogul cu perfecții autoguvernărilor și districtelor locale să demonstrăm că este posibil ca ministerul să fie un instrument pentru oamenii de la nivel local, fiindcă autoguvernările locale sunt într-adevăr locurile unde se aplică legile”.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Semnarea contractelor la proiectele depuse pentru cultură • Libertatea",
        "content": "Săptămâna trecută, la Primăria orașului Vârșeț, pentru toate persoanele care se ocupă de domeniul cultură, a fost o zi festivă. Este vorba despre semnarea contractelor cu reprezentanții asociațiilor culturale din oraș. Contractele pentru proiectele care au fost aprobate pentru cofinanțare la concursul public deschis de către Primăria orașului Vârșeț, au fost semnate în sala mică a instituţiei.\n\nPrin acest concurs, orașul alocă patru milioane de dinari pentru afirmarea și promovarea culturii prin asociații locale culturale și alte persoane înscrise care se ocupă de cultură în oraș. La acest eveniment, pe lângă reprezentanții asociațiilor culturale, a fost prezent și dr. Traian Căcina, membru în Consiliul Executiv al orașului Vârșeț, responsabil pentru cultură.\n\nCu această ocazie, dânsul a menționat următoarele: „La primul concurs din acest an am decis să cofinanțăm 31 de proiecte din patru domenii culturale. Am observat că interesul este în creștere, că avem un număr mare de evenimente care sunt organizate independent sau în cooperare cu instituțiile orașului, iar acest lucru este cinstea orașului Vârșeț, ca pilon al vieții culturale din regiune.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "Peste 50 de producători din țară și străinătate au expus la Zrenianin • Libertatea",
        "content": "Un interesant eveniment s-a desfășurat la sfârșitul săptămânii trecute în Grădina Orășenească din Zrenianin. Ediția a IV-a a ,,Festivalului Internațional al Vinului Bănățean”, a alăturat în acest an peste 50 de producători locali de vin și crame din țară și străinătate.\n\nOrganizatorii evenimentului au fost municipalitatea Zrenianin, Organizația Turistică a municipiului Zrenianin și Centrul Cultural Zrenianin, cu sprijinul revistei „Vino & Fino”, iar prietenii evenimentului au fost companiile „Mlekoprodukt” și „Gomex”.Un număr important de vizitatori au putut degusta din ,,licoarea lui Bachus”, vinuri locale de calitate și specialități culinare din bucătăria bănățeană. Festivalul de vin, viticultură și vinificație a atras expozanți din Serbia, dar și mulți producători din străinătate.\n\nÎn cadrul festivalului, au fost proclamați și câștigătorii concursului pentru cele mai bune vinuri ale Banatului, organizat de Clubul Vinului din Zrenianin, iar primarul Simo Salapura le-a decernat premiile cuvenite. Peste 80 de mostre de vin au fost evaluate de unsprezece arbitri, printre care arbitrii celebrului Decanter, oenologi, profesori universitari și somelieri experimentați.\n\nTrofeul pentru cel mai bun vin alb, în competiția producătorilor profesionişti, a fost câștigat de ,,Burgundac alb 2022” de la crama „Kepul” din Iđoš, iar ,,Cabernet Sauvignon 2019” de la crama „Galot” din Banatski Karlovac a fost declarat cel mai bun vin roșu, în timp ce Randes a fost evaluat drept cel mai bun rosé – ,,Rosé 2021” de la crama „Dragić” din Zrenianin.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "Oferte de business • Libertatea",
        "content": "Pe data de 28 iulie a.c. o echipă de oameni, care fac parte din compania Oriflame, au ajuns la Alibunar pentru a promova produsele acestei firme de produse cosmetice.\n\nCei prezenți au beneficiat de această ocazie și au avut prilejul să încerce unele produse din gama largă pe care acestă companie le produce. Drd. Mărioara Sfera, director independent Oriflame, a explicat pe îndelete oamenilor despre calitatea acestor produse, dar și cum se poate ajunge la un stadiu de business mult mai înalt. S-a semnat un număr însemnat de contracte cu cei interesați și s-au împărțit produse cosmetice. ,,La Alibunar, am avut prilejul să prezentăm şi să vorbim cu lumea despre ceea ce oferă firma suedeză Oriflame, mai ales despre posibilitatea de a procura aceste produse naturale la un preț mic şi cu un termen de plată de 14 zile. Cei care au adus un rimel vechi, l-au putut schimba cu unul nou şi anume The One Wonderlash 5 în1 din gama Oriflame. Prezentarea a fost una reuşită şi un număr însemnat au dorit să semneze contracte de înregistrare”, declară Mărioara Sfera. \n\n Compania Oriflame a fost fondată în anul 1967, în Suedia. Produsele sale, vândute prin intermendiul reprezentanților, au câștigat repede popularitate în rândul consumatorilor și sunt acum disponibile în foarte multe țări.\n\nArticolul integral îl puteți citi în numărul 32 din 7 august 2021",
        "label": "Serbia"
    },
    {
        "title": "Pentru o viaţă mai bună a sătenilor • Libertatea",
        "content": "La Sân-Mihai, o localitate fruntaşă din comuna Alibunar, în decursul anului 2021, au fost realizate proiecte cu scopul de a se asigura o viaţă mai bună sătenilor.\n\nDespre realizările la Sân-Mihai ne-a vorbit primarul satului, Darian Tăpălagă: \n\n ,,La începutul anului 2021, am început cu proiectul de renovare a încăperilor care aparţin Casei de Cultură. Au fost amenajate încăperile unde se adună pensionarii din sat, apoi s-a continuat cu adaptarea încăperilor care aparţin membrilor ansamblului din cadrul Casei Tineretului. \n\n Acest proiect ne-a fost foarte important de realizat, deoarece am considerat că este nevoie să-i sprijinim pe tinerii noştri care au răspândit flacăra culturii în toate satele româneşti, dar şi peste hotare, în ţara vecină şi prietenă, România. De asemenea, am renovat o încăpere, unde se adună şahiştii din sat. După care, am continuat cu lucrările de reamenajare a terenului sportiv, care ani de zile a fost într-o situaţie deplorabilă. Totodată, am reînfiinţat clubul sportiv ,,Banatul” şi în jurul lui am adunat tineri care au îndrăgit fotbalul. Am renovat gazonul verde, apoi au fost reconstruite vestiare şi tribune pentru vizitatori şi suporteri. Terenul de fotbal a fost îngrădit cu sârmă metalică, fiind pus la punct pentru organizarea meciurilor.\n\nArticolul integral îl puteți citi în numărul 52 din 25 decembrie 2021 – 1 ianuarie 2022",
        "label": "Serbia"
    },
    {
        "title": "Un zâmbet contează mai mult decât o aspirină • Libertatea",
        "content": "Stela Stanisković, născută Gruba, este o femeie veselă și amabilă. Este născută la Petrovasâla din părinții George și Erja Gruba. Școala elementară a absolvit-o în satul natal, apoi a urmat clasa a noua și a zecea la Alibunar, la Şcoala Medie ,,Dositej Obradović”. După terminarea cu succes eminent a acestor școli se înscrie la Școala de Medicină de la Zvezdara-Belgrad, secția laborant biochimic.\n\nPe parcursul școlarizării, dar și mai târziu, a participat la fiecare serbare în cadrul grupului de folclor, dar și la secția de teatru. După terminarea acestei școli își găsește un loc de muncă la laboratorul Ambulatoriului din Alibunar.\n\nDupă un an se transferă la Spitalul General din Panciova. Aici este angajată în departamentul de microbiologie din acest laborator. Dânsa lucra sârguincios în toate cele trei schimburi, ceea ce nu era deloc ușor, luând în considerare că făcea naveta din satul natal până la Panciova. Între timp se căsătorește cu consăteanul Slaviša Stanisković, și din această căsătorie fericită are doi copii: pe băiatul Stefan și mezina Sara.\n\nDupă câțiva ani se transferă la secția de virusologie, unde lucrează în două schimburi, dar și de weekend. Un angajat în medicină trebuie să fie conștiincios și amabil cu pacienții. Așa era Stela pe tot timpul muncii sale, adică a treizeci și cinci de ani. Acest jubileu l-a sărbătorit în vara anului trecut. \n\n În urmă cu câțiva ani, la Spitalul din Panciova au fost aleși, prin vot secret, cei mai buni lucrători medicali din fiecare secție. Astfel au fost aleși douăzeci de angajați care au primit recunoștințe, printre care este și interlocutoarea noastră.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "Lucrări la rețea • Libertatea",
        "content": "Săptămâna trecută satul Iablanca și unele părți ale Dealului vârșețean, deasupra străzii Milan Tepić, au rămas fără apă potabilă pentru câteva ore. Furnizarea a fost întreruptă din cauza lucrărilor la rezervorul din această stradă. Este vorba de lucrări compexe care necesită săpături până la adâncimi mari. \n\n Obiectivul lucrărilor, care se execută conform planului impus de legislația din domeniu, este asigurarea apei de calitate. \n\n Lucrările s-au încheiat la ora 17, așa că alimentarea cu apă potabilă a fost restabilită.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Prin artă – pentru o societate fără violență • Libertatea",
        "content": "Centrul Cultural și „UrbanKult” din Vârșeț au organizat o expoziție de fotografii artistice în galeria Casei Armatei, ale autoarei Marija Erdelj din Novi Sad. Expoziția este intitulată „Ești unica mea” și pune accentul pe violența împotriva femeilor și feminicid. Expoziția a prezentat 10 lucrări, adică ilustrații, precum și videoclipul conceptual „Cultura memoriei în pielea unei femei”.\n\nExpoziția va fi deschisă până pe 4 aprilie, în fiecare zi lucrătoare, de la orele 9.00 – 13.00 și 17.00 – 19.00. \n\n Autoarea ne-a mărturisit următoarele: „În Serbia, cel puțin 30 de femei își pierd viața în fiecare an și aceasta doar pentru că sunt femei.\n\nDacă știm că sunt ucise de oameni apropiați, de obicei de partenerii lor, atunci de ce nu reușim să schimbăm aceasta și să eradicăm feminicidul din societatea noastră? Sunt multe motive, neajunsurile sistemului, normalizarea violenței ca fenomen social, care este adânc înrădăcinat printre noi.\n\nDe aceea, în această luptă pentru o societate fără violență, etica artei vizuale este de mare importanță.”\n\nArticolul integral îl puteți citi în numărul 65 din 8 aprilie",
        "label": "Serbia"
    },
    {
        "title": "Pasiunea de a creşte cai • Libertatea",
        "content": "Milan Bonciocat a moştenit această pasiune de a creşte cai încă de când era copil în băncile şcolii. Creşterea cailor în familia lui Milan a fost o pasiune puternică transmisă din tată în fiu.\n\n,,În familia mea caii erau trataţi în mod aparte şi cu multă atenţie. Calul pentru mine este o fiinţă puternică, loială, frumoasă. Un cal nu este doar un animal. El este o fiinţă unică şi specială. Dacă mergeţi la cursuri şi aveţi un cal, nu îl trataţi doar ca un simplu animal, ci trebuie să deveniţi aceeaşi persoană. Adică, mă refer la o persoană, nu la un animal şi un om. Calul este o binecuvântare! Trebuie să fim conştienţi de faptul că, pentru a întreţine un cal de rasă este un lucru costisitor, însă pentru un pasionat de cai, nimic nu mai contează. Provin dintr-o familie de ţărani, iar calul era cel mai preţuit animal. Şi pot spune cu siguranţă, calul este cel mai devotat prieten al omului. Este un prieten bun, pentru că de multe ori te poate scoate de la nevoi şi te poate ajuta ca nimeni altul. Aceasta o ştiu toţi cei care au avut cândva cai şi au crescut alături de ei. Când vremurile s-au schimbat, caii au fost vânduţi şi din banii câştigaţi de la vânzare, ne-am procurat un tractor, însă dragostea faţă de cai a rămas în sufletul meu. Dintotdeauna mi-am dorit să am în grajd măcar un cal. Şi iată că visul meu s-a împlinit. Eu cu fiul meu şi cu nepotul am ajuns la concluzia că am fi foarte fericiţi şi bucuroşi dacă vom cumpăra un cal de rasă.\n\nArticolul integral îl puteți citi în numărul 6 din 5 februarie 2022",
        "label": "Serbia"
    },
    {
        "title": "Picnicul Petrovicenilor • Libertatea",
        "content": "Pe data de întâi iulie, ca în fiecare an, a avut loc și anul acesta ,,Picnicul Petrovicenilor”. Evenimentul s-a desfășurat pentru prima dată în anul 1920, atunci când un grup de petroviceni plecați în Canada, a decis să organizeze ceva special, un eveniment la care să se adune toți petrovicenii. În anul 1954 s-a luat hotărârea să se înființeze ,,Picnicul Petrovicenilor”, ca fiind ceva tradițional, și care să aibă loc în fiecare an pe data de întâi iulie.\n\nDetalii am aflat de la Sorin și Maria Olar, unii dintre organizatori: ,,Când s-a hotărât să se înființeze acest picnic, mulți ani s-a desfășurat la ferma lui Omorianu. În anii 1980 s-a mutata la Princeton, într-o sală, din cauza problemelor cu vremea, de multe ori a plouat. Din anul 2013, am trecut la o altă sală, Banatul din Kitchener.\n\nPicnicul s-a ținut în fiecare an de 67 de ani, doar în 2020-2021 nu s-a putut organiza din cauza pandemiei. În comitetul «Picnicului Petrovicean» sunt numai membri care sunt născuți la Petrovasâla. Acest comitet se realege la fiecare doi ani. Membrii de anul acesta sunt: Sebastian Gedja – președinte, Marjan Zivku (Bran) – vicepreședinte, Marinel Mandreş şi Sorin Olar – secretari, Topală Ghiță (Crstai), Ionel Nicoliță, Ionel Golea, Petrică Sos, Petrică Gedja, Eleonor (Gica) Damian, Ghiorghiță Jivcu (Bran), John Barbu (Costoni), Pipi Mandreș, Roman Trifu, Matei Gedja, Ghiță Belu, Sebastian Belu. Comitetul are obligația de a organiza și menține «Picnicul Petrovicenilor».”\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Amenajarea drumurilor de hotar • Libertatea",
        "content": "Lumea în general pierde multe din valorile de odinioară: globalizarea, internetul, telefoanele mobile…toate acestea şi-au făcut loc şi în viaţa de la sat, înlocuind, din nefericire, obiceiul de „clacă”, dar nu şi la Torac. În jur de 20 de agricultori din Toracul Mic au fost iniţiatorii acestei acţiuni, desfăşurându-şi munca în hotarul Toracului Mic. Proverbul spune: „Puterea oamenilor este mai mare când sunt uniţi”… iată că torăcenii s-au unit. \n\n La acţiune au participat în jur de 30 de tractoare mari şi puternice. Pe parcursul a câtorva ore, aceste tractoare au cucerit întregul hotar al Toracului Mic, făcând drumul de hotar precum o pistă de avioane. Praful se ridica în urma lor, şi toţi agricultori au fost mândri că participă la aşa fel de ,,clacă”. Când s-a terminat acţiunea benevolă, agricultorii au venit la casa parohială la o masă comună.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Concertul extraordinar al Şcolii de balet ,,Dimitrije Parlić” • Libertatea",
        "content": "Duminică, 6 iunie curent, pe scena Căminului Cultural din Alibunar, a avut loc un concert extraordinar al dansatorilor care frecventează cursurile Şcolii de balet ,,Dimitrije Parlić” din Panciova, secția din Alibunar.\n\nLa realizarea acestui concert şi-au dat contribuţia tinerii balerini din Petrovasâla şi Alibunar care au fost instruiţi de coregrafii: Đorđe Drljan, Marijana Tanasić, Suzana Pavlović, Zdravko Krsmanović, iar aranjamentele orchestrale au fost semnate de prof. Cristian Giugea. \n\n Dansatorii de la secţia de folclor din Petrovasâla şi Alibunar au prezentat suite de jocuri populare sârbeşti din mai multe zone folclorice ale Serbiei, iar tinerii balerini au interpretat coregrafii din cunoscute arii de operă ,,Spărgătorul de nuci”, ,,Frumoasa adormită”. Au evoluat dansatorii premiaţi: Ilija Jovanov, Veljko Mitić, Lazar Drljan, Dalibor Rajić, precum şi dansatoarele Ines Marija Bogdanović, Anastasija Jocev, Anica Petrović.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Un nou schimb de experiențe cu elevii din București • Libertatea",
        "content": "La Centrul Cultural „Infinitum” din Glogoni, în cadrul activităților dedicate păstrării limbii și culturii române, se desfășoară orele de limba română și cele de muzică realizate de profesori, în colaborare cu Școala Gimnazială „Genesis” din București. De asemenea, cursanții participă și la diverse concursuri. Prin „Atelierele de limba română cu elemente de cultură națională”, care se desfășoară cu sprijinul Departamentului pentru Românii de Pretutindeni, douăzeci de copii învață lexicul și expresii specifice în cadrul orelor, pe care le aplică apoi în activități educaționale și culturale.\n\nDupă cum aflăm de la președinta și profesoara de limba română de la Centrul Cultural „Infinitum” din Glogoni, Rodica Marianu, anul acesta orele se derulează prin metoda „clasa inversată”, fiind integrate și materiale online (Google Forms, Quizizz etc.) pentru orele care se desfășoară în sala de clasă, la Casa de Cultură din Glogoni. Scopul acestor metode noi este ca elevii să atingă rezultate și mai bune. \n\n În lunile mai și iunie a fost realizată o colaborare între Centrul Cultural „Infinitum” din Glogoni și Școala Gimnazială „Genesis” din București, prin corespondență în formă scrisă și înregistrări video între copii, sub coordonarea profesorilor. Cursanții din Glogoni au realizat înregistrări video în care s-au prezentat pe ei înșiși și au povestit despre cultura și tradițiile comunității din localitate și regiune.\n\nCu acordul părinților, acest video a fost trimis școlii menționate din București. Ulterior, a avut loc corespondența prin scrisori între elevii bucureșteni și cei glogoneni pe tema tradițiilor, hobbyurilor etc. Astfel, copiii din Glogoni au aplicat cunoștințele dobândite în formă orală și scrisă, au făcut cunoștințe noi, iar profesoarele au supravegheat derularea activităților, dobândind un nou schimb de experiență profesională. \n\n După cum ne dezvăluie Rodica Marianu, în prezent, cursanții din Glogoni fac cunoștință cu muzica tradițională din diferite zone, învață cântece noi, precum și poezii, cu care se vor prezenta la manifestările și concursurile viitoare. De asemenea, aflăm că cei de la nivelul mai avansat sau intermediar participă acum la concursul de eseuri „Eu și România”, organizat de Institutul Cultural Român din București. \n\n Menționăm că activitățile de la Centrul Cultural „Infinitum” din Glogoni sunt sprijinite de Departamentul pentru Românii de Pretutindeni, Consiliul Național al Minorității Naționale Române și de Secretariatul Provincial pentru Educație și Minorități.\n\nArticolul integral îl puteți citi în numărul 30 din 27 iulie",
        "label": "Serbia"
    },
    {
        "title": "Echilibru între continuitate și progres • Libertatea",
        "content": "Noua componență a Adunării municipiului Panciova reflectă un echilibru între continuitate și progres. Alegerea lui Aleksandar Stevanović pentru un nou mandat ca primar indică încrederea comunității în direcția actuală de dezvoltare. Este încurajator să vedem că sunt abordate problemele legate de infrastructură, mediu și cultură, aspecte esențiale pentru progresul local. În calitate de reprezentant al minorității române, mă bucur să colaborez cu această echipă diversă pentru a promova interesele și dezvoltarea tuturor cetățenilor. Conducerea nou aleasă promite să continue aceste eforturi, să implementeze noi proiecte și să asigure o guvernare transparentă și eficientă.\n\nDupă părerea dumneavoastră, care sunt cele mai importante proiecte realizate de fosta componență a autoguvernării locale, în frunte cu fostul și actualul primar Aleksandar Stevanović, fapt care a dus, presupunem, la o nouă victorie a Partidului Progresist Sârb?\n\nPrintre cele mai importante proiecte realizate sub conducerea primarului Aleksandar Stevanović se numără modernizarea infrastructurii, inclusiv asfaltarea intensivă a străzilor și dezvoltarea rețelei de apă și canalizare. Aceste proiecte au fost esențiale pentru îmbunătățirea calității vieții locuitorilor și pentru facilitarea accesului la servicii de bază. Dezvoltarea parcului industrial și deschiderea noilor locuri de muncă au fost cruciale pentru creșterea economică a zonei, atrăgând investitori și stimulând economia locală. Pentru noi, românii, cel mai important lucru este sprijinul pentru organizarea evenimentelor noastre culturale, care este constant. Astfel de sprijin fără creștere economică ar fi imposibil. Românii sunt sprijiniți indiferent de zona unde trăiesc, la Satu Nou, Glogoni, Doloave. Reconstrucția sălii mari a Casei de Cultură ,,3 Octombrie” pentru locuitorii din Satu Nou înseamnă enorm.\n\nSprijinul necondiționat pe care l-am obținut la organizarea Festivalului de Folclor și Muzică Românească a Românilor din Voivodina – R. Serbia și reactivarea trupei de teatru la Satu Nou, după 16 ani de pauză, au fost realizări remarcabile. Sprijinul acordat școlilor pe tot teritoriul orașului, inclusiv în localitățile românești, evenimentele culturale ale românilor din Glogoni și Doloave au fost posibile datorită sprijinului deschis al primarului Aleksandar Stevanović.\n\nDvs., ca ziarist, lucrați la CPE ,,Libertatea”, care își are sediul la Panciova. Și instituția dvs. a fost sprijinită, aș aminti introducerea căldurii în clădirea CPE ,,Libertatea”, care s-a realizat cu sprijinul Primăriei și al primarului, rezolvând problema de racordare într-un timp scurt, cu toate lucrările necesare. Realizări sunt foarte multe, însă ceea ce este important pentru noi, românii, este sprijinul pe care îl avem din partea conducerii municipiului Panciova. Trebuie să spun că am o colaborare excelentă cu primarul Stevanović și doresc și pe această cale să-i mulțumesc pentru tot sprijinul acordat, fără de care, noi nu am fi putut realiza multe dintre aceste evenimente. Această colaborare continuă să fie esențială pentru succesul și dezvoltarea comunității noastre, oferindu-ne resursele și suportul necesar pentru a ne păstra cultura și tradițiile vii. Obținerea a peste 33.000 de voturi este un rezultat istoric, asigurând 70% din parlamentul local. Acest lucru spune de la sine încrederea pe care a câștigat-o conducerea locală prin angajamentele sale și realizările concrete.\n\nArticolul integral îl puteți citi în numărul 29 din 20 iulie",
        "label": "Serbia"
    },
    {
        "title": "Spitalul General din Panciova a dat dovadă de o bună organizare și personal medical excelent în lupta împotriva Covidului • Libertatea",
        "content": "Dr. Slobodan Ovuka, specialist în ginecologie și obstetrică, se află la conducerea Spitalului General din Panciova din august 2016. În acești ani au avut loc multe realizări privind condițiile de tratament ale pacienților. În momentul de față, Spitalul General din Panciova, se găsește printre cele mai recunoscute spitale din țară, tratând încă de la începutul pandemiei pacienți infectați cu Covid-19. Cum arată lupta eroilor zilelor noastre cu inamicul invizibil, care este situația pandemică în Banatul de Sud, precum și care sunt investițiile cuprinse în ultimii ani, aflăm în interviul cu directorul Spitalului General din Panciova.\n\nSpitalul General din Panciova se află în sistemul Covid de o perioadă îndelungată de timp. În ce mod s-a schimbat funcționarea spitalului din momentul trecerii la sistemul Covid?\n\nSpitalul General din Panciova se află în sistemul Covid din aprilie 2020. Începând de atunci nu am ieșit din sistemul Covid, având în vedere că nici într-o zi nu am avut zero pacienți infectați cu Covid-19. Am avut niște oscilări în ceea ce privește numărul pacienților. La începutul lunii aprilie în două zile am internat aproximativ 200 de pacienți din întreaga țară. O relaxare a venit în iunie, după care a urmat un nou val mai mic în iulie, iar apoi un val mai mare în lunile noiembrie și decembrie. În aceste două luni am tratat aproximativ 250 de pacienți în secțiunea Covid. În momentul de față avem aproximativ 140 de pacienți în zona roșie și aproximativ 250 de pacienți în zona verde. Tot timpul lucrăm și la zona roșie și la zona verde, respectiv la secțiunea unde se tratează pacienți infectați cu Covid-19 și la cea unde se tratează pacienții cu alte diagnoze. \n\n Ne străduim să nu se ajungă la liste lungi de așteptare. Cu siguranță că, de-a lungul anului anterior s-a ajuns la stagnarea programului de operații. Operațiile care nu erau urgente au fost amânate. Operăm cazuri maligne, traume, la ortopedie, operăm fractura de șold, la ginecologie nașterea se desfășoară în mod normal precum și toate operațiile, la Spitalul de Oftalmologie s-au făcut, în toată această perioadă, operații de cataractă. \n\n Este exercitată o presiune mare pe spital și pe personalul medical. În momentul de față, participăm și la vaccinare, pentru a ajuta Centrul de Sănătate. Faptul bun este că ne-am arătat ca o instituție foarte organizată și am primit recunoștința a mai multori factori importanți din țară, începând cu președintele Aleksandar Vučić, care ne-a lăudat în public de câteva ori, apoi Ministrul Sănătății, Secretarul. Poate cel mai important este că am primit laudele paciențiilor tratați la noi din întreaga țară. Am dat dovadă de o organizare și funcționare bună și de personal excelent. Aceasta a rezultat și prin faptul că, Spitalul General din Panciova, a primit anul trecut, Premiul de Noiembrie al Municipiului Panciova, precum și prin distincția cu Medalia de Aur a medicului nostru Moša Marković, care este purtătorul luptei împotriva Covidului la Secțiunea pentru bolii infecțioase. Zilnic ne organizăm cum putem. Sperăm că virusul va slăbi cu timpul, că va contribui vaccinarea și că anul viitor va fi mai bun decât anul acesta și cel anterior.\n\nAți menționat anterior că Spitalul General din Panciova participă și la vaccinare. Cum se desfășoară vaccinarea și în ce măsură este Spitalul General implicat în aceasta?\n\nSpitalul General din Panciova a luat parte la vaccinare. Câteva echipe de vaccinare lucrează împreună cu Centrul de Sănătate și Institul de Sănătate Publică, unde sunt prezente zilnic, pentru a ajuta la vaccinare. Când este nevoie pentru vaccinarea unui număr mai mare de persoane, sunt puse la dispoziție și încăperile noastre. De exemplu, săptămâna trecută, de joi până duminică, au fost vaccinate aproximativ 600 de persoane, aici, la noi. Drept urmare, am contribuit pentru a primi vaccinul cât mai mulți oameni. Interesul pentru vaccinare este mare. Nu îmi este cunoscut numărul exact al persoanelor vaccinate, însă cred că numărul persoanelor vaccinate în regiunea Banatului de Sud depășește numărul de 50.000, ceea ce nu este puțin. A fost vaccinat un număr considerabil de angajați, însă observ că, și populația este interesat să se vaccineze într-un număr cât mai mare.\n\nDispune Spitalul General din Panciova de echipamentul medical necesar pentru lupta împotriva virsului Covid-19? Care este situația privind numărul aparatelor de respirat?\n\nAvem la dispoziție echipamentul necesar. Am intrat în pandemie cu 11 aparate de respirat, iar în momentul de față avem 27. De îndată ce am intrat în sistemul Covid am început să primim aparate de respirat. Nu am fost niciodată în situația să aibă nevoie un pacient să se conecteze la un aparat de respirat, iar noi să nu avem unul disponibil. Tot timpul am avut la dispoziție echipament de protecție pentru personal. Respectăm cu rigurozitate, când vine vorba de disciplină și separarea drumurilor zonei roșii și zonei verde. Pandemia i-a învățat pe toți să respecte ordinea, începând cu lucrătorii care duc mâncare paciențiilor, până la restul angajaților. \n\n În pofida circumstanțelor grele ne-am înfățișat ca o instituție care poate face față cu o situație de criză, ca o instituție care este recunoscută ca un spital renumit care se află în corespondență cu centrele clinice din Belgrad. Poate pentru prima dată în istoria Panciovei, pacienții din Belgrad au fost trimiși la îngrijiri medicale la Panciova și nu invers.\n\nCare este situația epidemiologică în momentul de față în Banatul de Sud? Sunt umplute capacitățile Spitalului General din Panciova în secțiunea Covid?\n\nDupă cum am menționat anterior, la momentul de față avem aproximativ 140 de pacienți care se tratează de Covid-19 la Spitatul General din Panciova. Capacitatea pe care am separat-o pentru secțiunea Covid este până la 150 de pacienți, cu scopul de a nu deranja funcționarea zonei verzi. Desigur că, în cazul în care situția epidemiologică se va agrava vom extinde secțiunea Covid, care poate ajunge până la capacitatea de 250 de persoane. Scopul nostru este să putem să menținem această capacitate până la 150 de persoane, pentru a nu pune în pericol persoanele care se tratează la Spitalul General din Panciova de alte diagnoze.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Copiii au primit pachețelede la Moș Crăciun • Libertatea",
        "content": "În spiritul tradiției, Primăria orașului Vârșeț a asigurat și în acest an pachețele pentru toți copiii de pe teritoriul orașului. Evenimentul a avut loc în sala de congrese a Centrului „Millenium”, începând cu ora 10 și continuând până la 19. Aproape 5.000 de copii, născuți între anii 2013 și 2023, au fost beneficiarii acestor daruri.\n\nMomentul culminant al zilei a fost piesa de teatru „Laboratorul de Anul Nou”, interpretată de talentata echipă a Teatrului „Sterija” din Vârșeț. Spectacolul, interactiv și bilingv, a început în limba română, continuând în limba sârbă și chiar într-o limbă fictivă, demonstrând că jocul și bucuria nu cunosc bariere lingvistice.\n\nPrimarul orașului Vârșeț, Dragana Mitrović, a urcat pe scenă pentru a adresa un mesaj emoționant copiilor și părinților prezenți: „Dragi părinți și copii, sunt încântată să văd că numărul vostru crește în fiecare an. Copiii sunt prioritatea și comoara orașului nostru. Vom fi mereu alături de voi. Vă doresc tuturor o dispoziție excelentă și companie plăcută, atât în această seară, cât și în perioada sărbătorilor ce urmează. Multă sănătate și fericire pentru toate familiile!”\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Corist și fost dansator • Libertatea",
        "content": "Privind tabloul coriștilor ,,boboci”, am observat un lucru foarte important. Din corul Bisericii Ortodoxe Române din Satu Nou au făcut parte un număr mare de tineri și adulți. L-am observat pe Victor Țaran, un om serios şi capabil. Am mai observat şi numele altor corişti: Dorel Blaj, Nicoliță Petrovici, Victor Petrovici, Ionel Todorov, Mihael Blaj, Sebastian Bogdan… De data aceasta, l-am contactat pe Victor Țaran pentru a realiza portretul lui.\n\n\n\n Interlocutorul nostru a avut norocul a de face parte din formația de dansuri a Casei de Cultură „3 Octombrie” din loc la vremea când coregraf a fost Afilon Lațcu din România, un bun cunoscător al dansurilor din Banat, Caraș-Severin, Almăj, subzona Carașului, văile Bistriței… Toţi şi-au desfăşurat activitatea cu mult elan. Un popor își păstrează identitatea prin cântec, muzică, dans și portul tradițional. Noi, „bobocii”, am păstrat cu sfințenie muzica noastră autentică și dansul popular care s-a transmis din generație în generație datorită muzicienilor și rapsozilor noștri. \n\n Victor Țaran s-a prezentat pe scenă ca un adevărat profesionist. A avut o ținută artistică, un stil specific şi simț ritmic. Formaţia de la acea vreme a fost compusă din dansatori foarte buni: Nicoliță Petrovici, Traian Ardelean, Petru Mălaimare…\n\nArticolul integral îl puteți citi în numărul 13 din 26 martie 2022",
        "label": "Serbia"
    },
    {
        "title": "Parcul din Vârșeț, printre cele mai vechi din Serbia • Libertatea",
        "content": "Au trecut mulți ani, iar autoritățile de stat nu au luat nicio decizie cu privire la protecția parcului orășenesc. Acesta este motivul pentru care mulți ecologiști au trimis un apel public în vederea desfășurării acestei proceduri fără amânare.\n\nParcul orașului Vârșeț se deosebește de alte parcuri protejate din Voivodina și este unul dintre cele mai valoroase din Serbia. Are o mare importanță cultural-istorică și științifică, un rol estetic, educativ, ecologic și social.\n\nPrimele date despre parcul central al orașului Vârșeț sunt din secolul al XVIII-lea, când acesta a luat ființă. Parcul ocupă o suprafață de aproape șase hectare și este proiectat într-un stil mixt, cu influențe franțuzești în ceea ce privește proiectarea rondurilor și a paturilor de flori și cu aranjamente de tip englezesc în ceea ce privește copacii, peluzele și tufișurile.\n\nDin păcate, în parc nu mai există bănci albe pe care să te poți odihni. Pe aceastea le-a descris Vasko Popa.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Energie pozitivă, entuziasm și priză la public • Libertatea",
        "content": "Cu prilejul marcării Zilei Francofoniei și a împlinirii a 30 de ani de când România a devenit membru cu drepturi depline al Organizației Internaționale a Francofoniei, Consulatul General al României la Vârșeț și Institutul Cultural Român din București au oferit spre vizionare publicului din Serbia două filme artistice românești de succes aparținând „noului val al cinematografiei românești”, recunoscute și apreciate, datorită valorii lor, pe plan internațional.\n\nEste vorba de filmele artistice: „Metronom” (regia: Alexandru Belc, 2022), a cărei proiecție a avut loc sâmbătă, 18 martie, la Centrul Cultural al Municipalității Zrenianin și „Două lozuri” (regia: Paul Negoescu, 2016), prezentat luni, 20 martie, la Centrul Cultural din Vârșeț. Bucuria că un astfel de eveniment se organizează la Centrul Cultural și-a exprimat-o Davor Stojković, care a salutat prezența domnilor Gheorghe Dinu, consul general, Daniel Bala, ministru-consilier, Predrag Mijatović, președintele Adunării orașului Vârșeț și dr. Trăian Căcina, repsonsabil pentru cultură în Executivul Orașului. Dr. Trăian Căcina în adresarea sa celor prezenți, a menționat următoarele: „La nivel de țară a fost hotărât ca timp de o lună să sărbătorim Francofonia, și iată că Vârșețul a ajuns la rând exact în ziua în care Francofonia a fost înființată”.\n\nCu cuvinte de salut s-a adresat și Predarg Mijatović, iar Gheorghe Dinu a mulțumit tuturor care au contribuit la realizarea acestui proiect: „Suntem în luna Francofoniei decretată la nivel de stat, astfel că ne-am propus și să ne dăm contribuția. În Voivodina avem multiculturalitate, multietnicitate, iar drepturile minorităților sunt respectate la cele mai înalte standarde. Mi-aș dori ca Voivodina să fie luată ca exemplu și în alte părți ale Europei”, a menționat Gheorghe Dinu, printre altele.\n\nArticolul integral îl puteți citi în numărul 64 din 25 martie",
        "label": "Serbia"
    },
    {
        "title": "Lumea magică a artei plastice realizată de copii • Libertatea",
        "content": "Săptămâna trecută, în sala de congres a Centrului „Millenium” din Vârșeț, a avut loc ceremonia de premiere a concursului de arte plastice pentru copii și tineret, denumit „Premiul Paja Jovanović”.\n\nLa eveniment au fost prezenți Dragana Mitrović, primarul orașului, Davor Stojković, directorul Centrului Cultural din Vârșeț, precum și dr. Traian Căcina și Miroslav Lepir, membri în Consiliul Executiv al orașului Vârșeț. Evenimentul a fost organizat de Centrul Cultural din oraș și susținut financiar de Primăria Vârșeț.\n\nDragana Mitrović, primarul orașului, s-a adresat copiilor și părinților prezenți în sală cu câteva cuvinte: „Paja Jovanović este cel mai mare pictor al nostru și unul dintre cei mai cunoscuți oameni din Vârșeț. De aceea, este important să continuăm să acordăm premiul care îi poartă numele, ajuns la ediția a 64-a.\n\nTimp de aproape un secol, acest pictor a creat și a transferat magia pe pânză. A lăsat în urmă numeroase lucrări și este unul dintre cei mai productivi artiști.\n\nArticolul integral îl puteți citi în numărul 52 din 28 decembrie- 4 ianuarie 2025",
        "label": "Serbia"
    },
    {
        "title": "Parteneri de încredere • Libertatea",
        "content": "Cu ocazia Zilei Schimbării la Față a Domnului, comunitatea sârbă din România acordă în mod tradițional „Marea Cartă de Buziaș” pentru întreaga operă poetică și literară. Orașul Vârșeț este sponsorul acestui premiu și singurul oraș din Serbia care susține cultura și literatura sârbă a minorității naționale sârbe din România, în acest mod. Câștigătorul din acest an al premiului, cel de-al 29-lea la rând, este poetul Nikola Vujčić din Belgrad .\n\nPremiul se înmânează în mod tradițional la Buziaș, lângă Dunăre, la mănăstirea sârbească ctitorită, conform tradiției, de Sfântul Sava în 1225, și, în consecință, mănăstirea poartă numele „Înălțarea Domnului”.\n\n\n\n După slujba divină suținută în fața mănăstirii, la care au asistat un mare număr de sârbi din România, a avut loc festivitatea de decernare a premiului. La decernarea Cartei au fost prezenți clerici și reprezentanți ai patru mănăstiri sârbe ale sârbilor din România. La momentul solemn au fost prezenți și președintele de la Matica Srpska, dr. Dragan Stanić, secretarul general al instituţiei Matica Srpska, dr. Milan Micić și președintele Asociației Sârbilor din România, Ognjan Krstić. În numele orașului Vârșeț, la festivitate a fost prezent dr. Traian Căcina, membru în Consiliul Executiv al orașului, responsabil pentru Cultură, care s-a adresat publicului cu această ocazie:\n\n\n\n „Este o onoare și plăcere să pot participa la un eveniment de amploare, în numele orașului Vârșeț. «Marea Cartă de Buziaș» este o recunoaștere care a depășit de mult caracterul local. Sprijinul acordat de Serbia, Matica Srpska și orașul Vârșeț, dovedește importanța acestui premiu. Orașul Vârșeț vă sprijină activitatea și suntem onorați să putem contribui, în acest fel, la o mai bună cooperare și conexiune cu sârbii din România. Vă asigur că orașul nostru este un partener de încredere care va continua să susțină acest eveniment special, printre altele, deoarece cunoaștem valoarea culturii minorităților naționale. Personal, ca membru al minorității naționale din Serbia, pot spune că sunt deosebit de bucuros că multiculturalul Vârșeț stă ferm în spatele minorității naționale sârbe din România.” \n\n După festivitate, a avut loc o serată internațională de poezie în Casa de Cultură Sârbă, care funcționează în cadrul mănăstirii, cu poeți sârbi din Serbia, România, Republica Srpska, Croația, Cehia, Germania și Franța.",
        "label": "Serbia"
    },
    {
        "title": "Case de vacanță în idila satului • Libertatea",
        "content": "Un nou proiect promițător prinde contur la Satu Nou: apartamentele etno „Banatski Mir”. Într-adevăr este vorba despre două apartamente, care vor avea denumirea „Sosa” și „Lala”. Acestea vor oferi oaspeților ocazia de a experimenta farmecul autentic al Banatului, combinând tradițiile locale cu confortul modern. Mai multe detalii despre acest proiect ne oferă proprietarul, Aurel Birgean din Satu Nou.\n\nDânsul ne dezvăluie că inspirația de a construi apartamente în stil etno bănățean a venit din atracția sa pentru viața bănățeană și pentru localitatea în care s-a născut. Conform celor menționate de interlocutorul nostru, în sat existau câteva case cu acoperișuri specifice Banatului, pe care le-a reprodus și la cele două apartamente. Aurel afirmă că a avut la dispoziție un teren gol și a decis să construiască ceva pentru sufletul său, dar și pentru a lăsa o amintire. \n\n De altfel, interlocutorul nostru se ocupă cu producerea cărămidei decorative, material pe care îl utilizează și pentru aceste construcții. Dânsul subliniază faptul că folosește materiale naturale și construiește case în stil vechi, dar cu structuri noi. \n\n După cum am menționat anterior, apartamentele etno „Banatski mir” vor dispune de două apartamente cu dormitor, cameră de zi, baie, bucătărie și terasă. De asemenea, oaspeții vor beneficia și de două foișoare, un grătar comun mare și o piscină. \n\n Nu rămâne nicio îndoială că acest proiect a atras atenția oamenilor. Aurel afirmă că deja a fost contactat pentru a închiria apartamente pentru Revelion. Dânsul afirmă că nu există astfel de apartamente în apropiere, iar tocmai genul acesta este ceea ce oamenii caută. Conform celor menționate de interlocutorul nostru, oamenilor le place să se trezească la sat și să simtă adevăratele farmece ale acestuia. \n\n Apartementele etno „Banatski mir” sunt încă în fază de construcție. Conform estimărilor proprietarului, acestea ar trebui să-și înceapă activitatea în jurul datei de 15 mai.\n\nArticolul îl puteți citi în numărul 49 din 7 decembrie",
        "label": "Serbia"
    },
    {
        "title": "Activități diverse și interesante • Libertatea",
        "content": "Cea mai mare manifestare națională dedicată copilului, Săptămâna Copilului, a fost marcată în perioada 7-13 octombrie, sub sloganul „Sunt copil, am un plan: toleranță și iubire în fiecare zi!”. Nici la Școala Elementară „Žarko Zrenjanin” din Satu Nou nu au lipsit activitățile diverse dedicate copiilor. Elevii s-au bucurat să participe din nou la unele activități deja tradiționale, dar și să pregătească ceva nou.\n\nSăptămâna copilului a început cu o cursă în hala sportivă. Chiar și cei mai mici, antepreșcolarii, s-au bucurat să se întreacă în diverse jocuri de poligon, desfășurate în sălile lor. De asemenea, menționăm că, pe parcursul acestei săptămâni, elevii au înfrumusețat curtea școlii, colorând diverse desene, printre care și o tablă a jocului „Nu te supăra, frate”, desenată pe beton. \n\n Ca în fiecare an, elevii s-au bucurat să aducă animalele lor de companie în curtea școlii, în cadrul expoziției dedicate acestora. În a treia zi a Săptămânii Copilului, grădinița a fost plină de cântece și jocuri, iar preșcolarii au fost costumați.\n\nDe asemenea, au avut o invitată specială, o stomatologă, care le-a oferit sfaturi și a răspuns la întrebările lor despre alimentația sănătoasă și îngrijirea dinților. În același timp, elevii s-au bucurat să participe la un dans organizat în holul școlii. Joi, elevii din clasa I au fost primiți în Uniunea Copiilor, iar colegii lor mai mari au transformat acest moment într-unul festiv. Cu această ocazie, aceștia au pregătit o serbare.\n\nArticolul integral îl puteți citi în numărul 42 din 19 octombrie",
        "label": "Serbia"
    },
    {
        "title": "Eveniment multicultural pentru începutul primăverii • Libertatea",
        "content": "La început de primăvară, activiștii culturali ai Casei de Cultură „3 Octombrie” din Satu Nou au bucurat consătenii cu un concert al ansamblurilor folclorice. La concertul cu prietenii, organizat pe 6 aprilie, în hala sportivă din Satu Nou, s-au perindat pe scenă ansamblurile folclorice ale organizatorilor și oaspeții lor din Ruma și Čurug.\n\nConcertul a început în acordurile Orchestrei de Muzică Populară a Casei de Cultură „3 Octombrie” din Satu Nou (dirijor: Janiel Șublea). Apoi, primul ansamblu a prezentat noua coregrafie de cântece și dansuri din regiunea Niš, montată de coregrafa Marija Vukoslavčević, care totodată este și coordonatorul artistic al tuturor ansamblurilor folclorice ale Casei de Cultură „3 Octombrie” din Satu Nou. Cei mai tineri dansatori, care constituie grupul preșcolar, au încântat publicul cu dansuri din Banat și Srem. Ansamblul de copii din clasele superioare s-a prezentat în costume populare românești, interpretând o coregrafie de dansuri populare românești din Satu Nou.\n\nPe scenă au urcat și primii oaspeți. Asociația pentru Păstrarea Tradițiilor Culturale „Prelo” din Čurug (coordonator: Vladimir Petrović) a prezentat dansul de fete „Vodarke” din Macedonia. Apoi, Ansamblul Dansurilor și Cântecelor Populare „Branko Radičević” din Ruma a prezentat o coregrafie de obiceiuri și cântece de secerat din Srem, cu denumirea „Na kraj, na kraj moja silna mobo” (coregraf: Milorad Lonić). Au urmat din nou copiii din Banat. Ansamblul pregătitor de copii din clasele inferioare s-a prezentat cu o nouă coregrafie de dansuri din Šumadija. Apoi, noua compoziție a primului ansamblu a dansat deja cunoscuta coregrafie de dansuri din Bosilegradsko krajište.\n\nArticolul integral îl puteți citi în numărul 15 din 13 aprilie",
        "label": "Serbia"
    },
    {
        "title": "Diversitatea culturală și lingvistică este foarte importantă pentru o instituție școlară • Libertatea",
        "content": "Ceremonia de marcare a celor 60 de ani de la înființarea Liceului de Economie și Comerț ,,Dositej Obradović” din Alibunar, a avut loc pe 29 mai, şi a început cu interpretarea imnului „Bože pravde”. Elevii școlii au recitat și au cântat atât în limba sârbă, cât și în limba română, demonstrând diversitatea culturală și lingvistică a instituției.\n\nÎn numele autoguvernării locale, președintele Adunării Comunale Alibunar, Aleksandar Siveri, a felicitat școala cu ocazia acestui an jubiliar. El a subliniat importanța educației în comunitatea locală și a exprimat aprecierea sa pentru eforturile depuse de-a lungul anilor de către cadrele didactice și elevii acestei instituții.\n\nDirectorul școlii, Darko Čekerevac, a luat cuvântul și a subliniat următoarele: \n\n ,,Aici am fost elev, profesor și acum sunt director. Ca un colectiv dedicat, ne vom strădui să evoluăm constant și să le oferim elevilor noștri cele mai bune cunoștințe și abilități. Astfel, ei vor putea continua educația la un nivel superior și vor putea să-și găsească un loc de muncă potrivit. Rezultatele lor vor aduce prestigiu atât școlii noastre, cât și comunei Alibunar din care fac parte.” Evenimentul a fost marcat de momente de recunoștință pentru toți cei care au contribuit la succesul școlii de-a lungul celor șase decenii.\n\nDespre istoria intituției școlare aflăm din cartea ,,Ekonomsko-trgovinska škola u Alibunaru 1964-1999”, autor, Vojislav Deletić, că prin hotărârea Adunării comunei Alibunar din 27 martie 1964 a fost înființat Liceul de Științe Economice din Alibunar, având ca direcție administrativă, pe baza nevoilor declarate. Odată cu dezvoltarea activităților economice și sociale, s-a constatat că programul oferit nu va putea răspunde provocărilor vremurilor pentru noile direcții necesare. Școala a depus o cerere către Adunarea comunei Alibunar, fondatorul acesteia, pentru deschiderea unui curs comercial.\n\nArticolul integral îl puteți citi în numărul 23 din 8 iunie",
        "label": "Serbia"
    },
    {
        "title": "Un mare succes al jucătoarei Teodora Miul • Libertatea",
        "content": "La finala internaţională a jocurilor sportive pentru tineri organizată la Split, desfăşurată în perioada 16 – 22 august curent, tânăra jucătoare Teodora Miul, de la Clubul de tenis de masă ,,Rapid” din Nicolinţ, antrenată de Milan Agadişan, a obţinut un succes de invidiat. Într-o concurenţă destul de aprigă, talentata jucătoare Teodora, a reuşit printr-o prestaţie deosebită, să îşi învingă adversara în meciul final, plasându-se pe locul 2 în clasamentul final la individuale. Acest succes de anvergură al Teodorei i-a deschis larg porţile sportului de performanţă la tenis de masă. Autorităţile comunei Alibunar au felicitat-o pe Teodora pentru rezulatele obţinute, şi sunt mândri de faptul că ea a fost prima care a ridicat pe cel mai înalt piedestal al sportului pe toţi cetăţenii comunei Alibunar. Potrivit cuvintelor antrenorului Milan Agadişan, organizaţia a fost formidabilă, dar în finală a lipsit prospeţimea şi concentrarea maximă pentru a câştiga medalia de aur.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Costa Roşu, o viaţă dedicată păstrării şi promovării patrimoniului cultural al românilor din Voivodina • Libertatea",
        "content": "Sâmbătă, 17 iulie a.c., la sediul Institutului de Cultură al Românilor din Voivodina, în prezenţa familiei, a prietenilor şi colaboratorilor domniei sale, a fost comemorat cel care a fost primul director, iar mai apoi director de onoare al ICRV. \n\n După păstrarea unui moment de reculegere, cu cuvinte alese despre viaţă şi operă, în debutul şedinţei comemorative, s-a adresat Todor Ursu, directorul ICRV, care a vorbit despre activitatea celui plecat la cele veşnice în cadrul ICRV, dar şi în general, în ogorul culturii şi spiritualităţii româneşti din Voivodina. \n\n În clipele care au urmat, a venit cu cuvinte alese prof. univ. dr. Ioan David, directorul Institutului de Studii Banatice „Titu Maiorescu” din cadrul Academiei Române, al cărui membru de onoare a fost regretatul Costa Roşu. În alocuţiunea sa, pe lângă gândurile sale despre opera şi personalitatea lui Costa Roşu, a mai prezentat mesaje de condoleanţe, dar şi crâmpeie din cele scrise de distinşi oameni de cultură şi personalităţi din lumea academică despre Costa Roşu. \n\n Despre Costa Roşu a vorbit şi prof. dr. Virginia Popovici, care a ţinut să împărtăşească cu cei prezenţi detalii despre ultimele proiecte la care a muncit Costa Roşu, plecat la cele veşnice săptămâna trecută. Dumneaei a ţinut să vorbească şi despre cartea „Costa Roşu – Opera. Reper în definirea valorilor identitare”, de a cărei lansare, din păcate, nu a mai fost sortit să se bucure Costa Roşu. \n\n Prof. dr. Mircea Măran, în luarea sa de cuvânt, a vorbit despre colaborarea sa cu cel plecat în lumea de dincolo şi despre Costa Roşu, organizatorul şi iniţiatorul unor evenimente importante în viaţa culturală a românilor din Voivodina şi nu numai, prezentând detalii despre Simpozionul „Banatul, istorie şi multiculturalitate”, înfiinţat la sfârşitul secolului trecut, care s-a dezvoltat în timp sub oblăduirea celui care a fost Costa Roşu.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "O nouă manifestare dedicată vinului • Libertatea",
        "content": "Organizația Turistică a municipiului Panciova a prezentat și în acest an oferta sa turistică la cea de-a 45-a ediție a Târgului Internațional de Turism de la Belgrad, care a avut loc în perioada 22-25 februarie.\n\nÎn prima zi, Organizația Turistică a municipiului Panciova a prezentat noul Ghid cultural al orașului, care prezintă frumusețile naturale și monumentele cultural-istorice care pot fi văzute la Panciova, precum și manifestările turistice organizate în orașul amintit. De asemenea, la Târgul Internațional de Turism de la Belgrad a fost prezentat și videoclipul promoțional despre Panciova, realizat special pentru acest scop.\n\nÎn cadrul Târgului Internațional de Turism de la Belgrad au fost prezentate și manifestările turistice organizate la Panciova. Accentul a căzut pe cea mai mare manifestare turistică, Zilele lui Weifert, dar a fost anunțată și o manifestare turistică nouă – Wine Weekend la Panciova.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Surse financiare menite pentru construirea rețelei de canalizare • Libertatea",
        "content": "Miercuri, 17 februarie curent, președintele Guvernului provincial Igor Mirović a semnat contracte pentru finanțarea proiectelor de revitalizare a infrastructurii în 24 de autoguvernări locale, printre care figurează și comuna Alibunar. Valoarea acestei tranșe de alocare a surselor este 3,2 miliarde dinari, aflăm de la Ferenc Koso.\n\nÎn numele comunei Alibunar, contractul a fost semnat de președinta Zorana Bratić. Cu această ocazie dânsa a declarat: ,,Sursele donate din partea Guvernului provincial sunt menite pentru continuarea lucrărilor de construire a sistemului de canalizare pe traseul străzilor: Žarko Zrenjanin, Nemanjina și Zlatiborska. Realizarea acestui proiect vital este apreciat la suma de 43.892.180,12 dinari, iar comuna Alibunar va contribui cu o sumă de 10 milioane dinari. Comuna Alibunar depune eforturi cu scopul de a asigura condiții optime de viață tuturor cetățenilor, contribuind astfel la î mbunătățirea mediului ambiant”.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Realizări în limitele posibilităților • Libertatea",
        "content": "Săptămâna trecută, am stat de vorbă cu Viorel Bălăgean, președintele Consiliului Comunității Locale Coștei, pentru a afla ce au realizat pe parcursul anului lăsat în urmă, respectiv, care le sunt planurile pentru anul în curs.\n\nPe parcursul anului 2022, am desfășurat mai multe activități. Voi încerca să le enumăr pe cele mai importante. Încă de la începutul anului am depus cerere la Asociația Luptătorilor a orașului Vârșeț pentru repararea monumentelor de la „Moara Mică” – parcul nostru național, care se află sub protecția statului și care ar putea deveni o adevărată atracție turistică. O altă cerere deosebit de importantă pe care am depus-o la primăria orașului, se referă la reamenajarea completă a Căminului Tineretului, unde va fi sediul asociației femeilor, care sperăm să se înregistreze pe parcursul anului acesta și să-și înceapă activitatea.\n\nÎn luna februarie, am decernat pachete pentru consătenii care fac parte din categoria socială vulnerabilă. Am depus cerere și pentru o fântănă publică, aceasta va fi amplasată la terenul de minifotbal, în partea de sat numită Cureche. Acest proiect s-a realizat într-un timp record, adică pe 22 martie. La 1 martie, comisia responsabilă pentru iluminatul public și repararea acestuia prin sat, a constata că totul funcționează așa cum trebuie. Tot în luna martie am depus cerere pentru repararea drumurilor și canalelor prin sat și pentru drumurile de acces spre „Moara Mică.\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Anul şcolar începe cu respectarea măsurilor epidemiologice • Libertatea",
        "content": "În baza afirmaţiilor oferite de Mărioara Đurić, directoarea Şcolii Generale ,,2 Octombrie” din Nicolinţ, anul şcolar va începe în 1 septembrie cu respectarea măsurilor epidemiologice.\n\nDupă cum a menţionat doamna directoare, aceste informaţii au fost anunţate de reprezentanţii Administraţiei şcolare a Banatului de Sud din Zrenianin, în cadrul şedinţei a Activului directorilor din comuna Alibunar. Potrivit acestor informaţii, la nivel districtual a fost formată o echipă din specialişti în materie, care vor coordona activităţile de prevenire a coronavirusului în unităţile şcolare care se află în competenţa Administraţiei şcolare din Zrenianin.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Atelier pentru prepararea pâinii din aluat de casă • Libertatea",
        "content": "În perioada 8-10 septembrie, în complextul etno „Deliblatska čarda”, s-a desfășurat manifestarea „Ukusi Deliblatske peščare”, al cărei obiectiv este promovarea patrimoniului gastronomic. Printre participanți a fost și Asociația Femeilor „Novoseljanke/Boboacele” din Satu Nou, care, pe 10 septembrie, a susținut un atelier pentru prepararea pâinii din aluat de casă.\n\nDupă cum aflăm de la președinta Snežana Baba, publicul de la manifestarea amintită a avut ocazia să afle de la membrele Asociației Femeilor „Novoseljanke/Boboacele” cum se prepară aluatul de casă, dar și să vadă cum se face pâine din acest aluat. Dânsa ne dezvăluie că atelierul a fost interesant datorită faptului că totul s-a desfășurat într-un mod spontan, iar publicul s-a inclus la atelier prin întrebările puse, acestea fiind un imbold pentru femeile care l-au susținut.\n\nSnežana Baba ne spune că atelierul l-au susținut la invitația gazdelor, cu care au o bună colaborare deja de trei ani, de când a început scrierea cărții „Ukusi Deliblatske peščare”. „Ușor, am ajuns la acord cu gazdele privind lucrurile de care avem nevoie pentru realizarea atelierului. Dorința și obiectivul era ca prepararea pâinii să fie prezentată tocmai așa cum a fost cândva. Astfel, s-a ajuns la concluzia că pâinea ar trebui coaptă direct la fața locului, adică într-un cuptor cu lemne. Desigur, coacerea pâinii în natură, fără chiuvetă și alte facilități de bucătărie, nu este la fel ca într-un mediu tradițional, însă nu ne-a fost dificil, având la îndemână tot ce ne-a fost necesar.\n\nArticolul integral îl puteți citi în numărul 38 din 23 septembrie",
        "label": "Serbia"
    },
    {
        "title": "Zrenianinul, „Orașul European al Sportului”, merită un muzeu al sportului • Libertatea",
        "content": "În cadrul unei ceremonii care a avut loc online, pe 11 decembrie, la Lisabona, municipiului Zrenianin i s-a acordat titlul de ,,Oraș European al Sportului 2021”/„European City of Sport 2021”. Puține orașe din lume se pot lăuda că păstrează amintirile și rezultatele sportivilor, în felul în care o face Zrenianinul. La Muzeul Național se află expoziția permanentă ,,Camera sportului”, unde se adăpostesc diplome, medalii, trofee, fotografii, cupe, ecusoane, insigne și tricouri ale sportivilor din Zrenianin, pe care le-au câștigat la diferite competiții de rang internațional. Acestea sunt expuse într-un spațiu expozițional permanent, misiunea muzeului fiind aceea de a prezenta publicului istoria, performanţele şi sportivii, care au dus mai departe numele orașului, prin ceea ce au realizat de-a lungul anilor, în special la olimpiade.\n\nIstoria orașului de pe Bega este împletită cu educația fizică și sportul. Zrenianinul este denumit cu mândrie ,,Oraș al sportului”, iar faptul că sportul are o tradiție bogată, încă din secolul al XIX -lea, vorbește despre începuturile acestuia, iar 14 discipline sportive sunt mai vechi de 100 de ani. Iubitorii sportului pot să admire liste cu medaliaţii olimpici zrenianineni la ediţiile Jocurilor Olimpice la care au participat sub culorile Iugoslaviei, Serbiei și Muntenegrului și Serbiei, medalii, diplome, echipamente sportive, dar şi obiecte ce au aparţinut atleţilor, documente sportive, diferite însemne, precum ecusoane, insigne, dar şi fotografii şi ziare vechi cu articole dedicate performanţelor sportive de la cele mai importante manifestări sportive internaţionale.\n\nDepartamentul Muzeului Național este special destinat păstrării amintirilor victoriilor sportivilor din acest oraș denumit Becicherecul Mare, Petrovgrad sau Zrenianin. Cel mai recent departament al Muzeului Național a fost fondat în 2005, în cinstea sportivilor care au câștigat medalii la campionatele naționale, europene și mondiale, dar și la Jocurile Olimpice.\n\nDepartamentul sportiv al Muzeului Național adăpostește peste 5.300 de articole, constând, în mare parte, din cadouri oferite de foștii și actualii sportivi sau descendenții acestora, cadouri de la persoane fizice și o parte din obiectele sosite prin răscumpărare.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Anul acesta mai puțini elevi • Libertatea",
        "content": "Sâmbăta și duminica trecută, la Școala Elementară ,,George Coșbuc” din Torac, au avut loc competițiile de limbi străine. În școlile elementare din comuna Jitiște, se învață patru limbi străine: engleza, germana, rusa și franceza. Interesul copiilor fiind întodeauna foarte mare pentru competiţii, s-a hotărât la nivel republican ca limba engleză, care se învață de la clasa I, să fie într-o zi, iar celelalte limbi în alta.\n\nÎn fiecare an, la Torac se adună un număr mare de copii care învață bine și au talent pentru limbi străine, dar anul acesta nu a fost cazul. Sâmbătă a fost organizată competiția comunală la limba engleză pentru doar cinci elevi, dintre care trei au obținut punctajul necesar pentru plasare la competiția regională, iar duminică, la franceză nu s-a prezentat nici un elev, la limba rusă doi, iar la limba germană patru elevi din toată comuna Jitiște.\n\nArticolul integral îl puteți citi în numărul 11 din 12 martie 2022",
        "label": "Serbia"
    },
    {
        "title": "Turismul rural este o oportunitate de neratat • Libertatea",
        "content": "Săptămâna trecută, la Srediștea Mică a fost organizată o prelegere despre turismul rural cu denumirea „Categorizarea gospodăriilor rurale turistice”. Această prelegere au organizat-o orașul Vârșeț, Organizația Turismului din Vârșeț și Grupul de Cetățeni „Selo Plus”.\n\nToți cei care doresc să se ocupe cu turismul rural au putut auzi la această prelegere care sunt benefiicile acestei ramuri economice și afla tot ce au nevoie pentru a-și aduce pensiunile de cazare în căile legale. \n\n La acest eveniment, pe lângă reprezentanții Organizației Turismului din Vârșeț, a fost prezent și Slaviša Maksimović, membru al Consiliului orașului Vârșeț, responsabil cu Dezvoltarea Rurală. \n\n Există deja multe exemple în care tinerii transformă casele rurale abandonate în facilități turistice. Casele din satul Srediștea Mică, care este situat sub Dealul Vârșețului, au un mare potențial. \n\n Călătoriile către destinațiile rurale sunt o tendință. Turismul rural în condiții moderne leagă turismul și agroindustria bazate pe tradiție, frumusețea naturală bogată, patrimoniul istoric și specialități culinare. Turismul rural reprezintă forma de turism concentrată pe destinații de pe teritoriul rural.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "S-a sărbătorit Sfântul Sava •",
        "content": "Pe data de 27 ianuarie, la Școala Elementară „Olga Petrov Radišić” din Vârșeț, elevii, împreună cu profesorii lor, au marcat sărbătoarea dedicată protectorului spiritual al școlilor, Sfântul Sava. La acest eveniment a fost prezent și Traian Căcina, membru în Consiliul Executiv al orașului Vârșeț, responsabil pentru cultură, și Gheorghe Dinu, consul general al României la Vârșeț, Daniel Bala, ministru-consilier la Consulatul României la Vârșeț. Programul a început de la ora 12 și s-a desfășurat în sala festivă a școlii. La început, Marizel Câmpian, directorul ȘE „Olga Petrov Radisic”, a salutat pe toți cei prezenți mulțumind pentru că au venit la acest eveniment.\n\nDupă intonarea imnului Sfântul Sava s-a oficiat slujba de tăiere a colacului, și apoi au fost binecuvântate ofrandele de către Pr. Branko Glumac, iar Srdan Kliska a acceptat să fie numit noul naș al școlii. A urmat apoi un program pregătit de către elevii români și sârbi. Elevii sârbi s-au prezenta cu fragmente de texte cu tematică istorică despre opera lui Sfântul Sava.\n\nElevele Ramona Răduț și Sofia Ardelean, din clasele a VI-a, au recitat pelerinajele Sfântul Sava de Vasko Popa, eleva Victoria Adriana Iorga, din clasa a VI-a, a cântat o melodia religioasă în limba sârbă – Rasti, rasti zelen bor, iar elevul Alexandru Fabian Cinci a interpretat la vioară melodia „Hora Miorița”. Elevii fiind pregătiții de către prof. Lenuța Urzescu.\n\nArticolul îl puteți citi în numărul 57 din 4 februarie",
        "label": "Serbia"
    },
    {
        "title": "O pepinieră de tinere talente • Libertatea",
        "content": "Festivalul copiilor ,,Pevajmo srcem” („Să cântăm din inimă”), organizat de Asociația Muzicienilor din Vârșeț „Sax” și Corul de Copii „Raspevano srce” din Vârșeț, sărbătorește anul acesta o mare aniversare – 30 de ani de existență.\n\nEdiția aniversară a festivalului a avut loc pe data de 17 și 18 mai la Teatrul Național „Sterija” din Vârșeț, și a inclus noi activități, cu peste 300 de participanți din Serbia și Muntenegru.\n\nÎn prima zi, a avut loc parada corurilor de copii. Au evoluat șapte coruri: corul organizației ,,Otvoreno srce sveta” din Vârșeț, Corul de Copii ,,Raspevano srce” din Vârșeț, corul și soliștii Școlii Elementare ,,Dositej Obradović” din Plandiște, corul Școlii Elementare ,,Mladost” din Vârșeț, Corul de Copii al Românilor din Serbia ,,Carmina Felix”, Corul de Copii „Cvrkutići” din Herceg Novi, Muntenegru și Corul de Copii „Vokal Kids” din Panciova.\n\nArticolul integral îl puteți citi în numărul 21 din 25 mai",
        "label": "Serbia"
    },
    {
        "title": "Discuții axate pe acreditarea noului program de învățământ • Libertatea",
        "content": "Cu prilejul Zilei Interna ț ionale a Limbii Materne, dr. Zoran Milošević , secretar responsabil pentru Educaţia Superioară şi Activitatea Ştiinţifică de Cercetare, a vizitat Ș coala de Î nalte Studii de Specialitate pentru Educatori „ Mihailo Palov ” din V â r ș e ț , o institu ț ie de prestigiu î n care proces ul de învățământ se desfășoară în trei limbi – română, sârbă și rromă, fiind un exemplu unic la noi în țară. Cu acest prilej, Secretariatul Provincial a oferit cinci laptopuri care vor fi decernate celor mai buni studenți de la Catedra în limba rromă.\n\nSecretarul dr. Zoran Milošević a fost î nt â mpinat de dr. Jelena Prtljaga, directorul ș colii, dr. Eugen Cinci, director adjunct ș i al ț i profesori.\n\nDupă cuvintele introductive, au fost prezentat activitățile online ale studenților acestei școli, al căror scop este creșterea nivelului de cunoaștere a limbii materne și conștientizarea importanței conservării acesteia.\n\nA fost prezentată pe scurt activitatea din ultimul deceniu a Clubului Lingvistic al acestei școli, care promovează activitățile comune ce se desfășoară într-un mediu multicultural. Aceasta înseamnă, implicit, o relație interactivă a membrilor cu copii, tinerii și adulții de diferite naționalități și culturi, unirea acestora prin creativitate și tradiții.\n\nSecretarul provincial a subliniat importanța specificului instituțiilor de învățământ superior din Voivodina unde se desfășoară cursuri în limbile minorităților naționale și i-a asigurat pe cei prezenți de faptul că Secretariatul va sprijini dezvoltarea acestora, la fel ca și în anii trecuți.\n\nÎn continuarea vizitei, discuțiile s-au axat pe acreditarea noului program de învățământ pentru instruirea și formarea asistenților medicali, în conformitate cu nevoile pieței muncii.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "De Paşti în lăcaşele sfinte din Torac • Libertatea",
        "content": "Marele Praznic al Învierii Domnului a fost sărbătorit în această primăvară la Torac, după datina străbună. În Joia Mare a fost săvârşită Sfânta Liturghie, cu Denia de seara. Vineri dimineaţa femeile au împodobit fermecător „mormântul” Domnului nostru Iisus Hristos, iar în cursul zilei au venit o mulţime de bine-credincioşi care s-au închinat şi s-au rugat la răstignirea Domnului, clopotele bisericeşti fiind înlocuite de „toacă”. Seara a avut loc Prohodul Domnului și „Denia celor 12 Evanghelii”, precum şi Înmormântarea Domnului Iisus Hristos, una din cele mai frumoase liturghii.\n\nSâmbătă seară la orele 24.00 a avut loc însăşi „Învierea Domnului” cu înconjurarea străzilor aflate în jurul Bisericilor din Toracul Mic şi Mare. Mulţi săteni aprinzând lumânări în ferestre şi aşteptând în miez de noapte coloana în frunte cu Preacucernicii Părinţi şi cântăreţi de strană, coriştii. Apoi a succedat oficierea slujbei în biserică. Duminică a fost marcat cu bucurie Marele Praznic al Învierii Domnului la Sfânta şi Dumnezeiasca Liturghie.\n\n\n\n După obicei, luni, în ziua a doua de Paști, torăcenii se duc la cimitirele din Toracul Mic și Toracul Mare, unde au fost slujite pomelnicele, iar preoţii au slujit la crucile nou puse în cimitire, alături de corişti care au intonat obişnuitele cântece ale Învierii.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Un pas mic, dar un salt imens • Libertatea",
        "content": "În inima frumosului oraș Mosbach, locuiește o tânără desăvârșită, numită Sarah Rudolphi, originară din pitorescul Sân-Mihai. Cu pasiunea ei pentru muzică în suflet, a devenit o adevărată virtuoză în arta sunetelor.\n\nSarah Rudolphi a experimentat muzica pentru prima dată în momentul în care era doar un copil de trei ani, când dragostea ei pentru sunetul fermecător al viorii a luat naștere. A fost o călătorie muzicală care a continuat, iar la vârsta de 7 ani, a pășit cu hotărâre în lumea școlii de muzică, un pas mic pentru o fetiță, dar un salt imens pentru pasiunea sa. Astăzi, Sarah se îndreaptă spre viitorul său muzical cu pași hotărâți, învățând la Gimnaziul Economic Mosbach.\n\nCu zece ani în urmă, Sarah a participat pentru prima dată la festivalul din Sân-Mihai, un eveniment muzical frumos. Sunetele muzicii populare bănățene au ajuns la sufletul ei și au rămas acolo pentru totdeauna. Așa că, în vara anului curent, Sarah a urcat pe scenă la festival, încărcată de emoții, dar și de mândrie pentru rădăcinile sale muzicale. Pentru a se pregăti pentru această ocazie specială, ea a dedicat cinci luni și jumătate exercițiilor și repetițiilor. Amintim faptul că, pe lângă vioară, se dedică cu pasiune și pianului.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Să nu uităm trecutul și să ne gândim la viitor • Libertatea",
        "content": "Uniunea Asociațiilor Luptătorilor a Războaielor de Eliberare a Serbiei „SUBNOR” a orașului Vârșeț a marcat într-un mod modest Ziua Victoriei asupra fascismului, precum și cea de-a 75-a aniversare a existenței a „SUBNOR” din Serbia. \n\n Cu aceste ocazii, mai întâi, au fost depuse coroane de flori la monumentul memorial de la cimitirul orașului, iar apoi a avut loc o scurtă academie la Teatrul Național „Sterija”. Întâlnirea de la teatru a început cu un minut de reculegere din cauza evenimentelor tragice din Serbia. La acest eveniment a fost prezent Vidoslav Kovaćević, președintele Uniunii Asociațiilor Luptătorilor a Războaielor „SUBNOR” din Serbia, Traian Căcina, Miroslav Lepir și Maja Rištić Lazetić, membri în Consiliul Executiv al orașului Vârșeț, și secretarul Ambasadei Rusiei, Andrei Buravov.\n\nLa început, celor prezenți s-a adresat președintele „SUBNOR” al orașului Vârșeț, Dragoljub Đorđević, care a amintit de importanța Zilei Victoriei, când în urmă cu exact 78 de ani, conflictele din Europa s-au încheiat în timpul celui de-Al Doilea Război Mondial. A transmis un mesaj puternic că, în aceste vremuri grele, când asistăm la reapariția celei mai întunecate ideologii trebuie să folosim bunul simț și înțelepciunea, deoarece pacea și toleranța reciprocă sunt valori pe care trebuie să le lăsăm generațiilor viitoare. În numele orașului Vârșeț, președintele Adunării Orașului, dr. Predrag Mijatović, s-a adresat participanților cu câteva cuvinte.\n\nArticolul integral îl puteți citi în numărul 20 din 20 mai",
        "label": "Serbia"
    },
    {
        "title": "Clipe de bucurie, în condiții de pandemie • Libertatea",
        "content": "În după-masa zilei de vineri, 16 septembrie, la Biserica Sfintei Cruci de pe Dealul Vârșețului, sunetele orchestrei de tamburași, întrepătrunse de mirosul de struguri, vin și cârnați prăjiți, au anunțat o nouă ediţie a celei mai vechi manifestări tradiţionale din această zonă: Balul Strugurilor!\n\nInaugurarea oficială a avut loc în seara zilei respective, în Piața Sfântului Teodor, când primarul Vârşeţului, Dragana Mitrović a înmânat cheile oraşului lui Vinko Lozić (personajul eternului Sterija, interpretat anul acesta de actorul Ivan Đorđević), care a devenit „stăpânul absolut” al oraşului pe parcursul celor trei zile. Din cauza situației epidemiologice, organizatorii au decis să nu organizeze concerte ale interpreților cunoscuți, așa cum eram obișnuiți în anii precedenți, astfel că la festivitatea de inaugurare, elevii Școlii de Muzică „Josif Marinković” din Vârșeț, au prezentat un concert pe scena amplasată lângă „Cruce”. \n\n Inaugurând manifestarea, Dragana Mitrović a menționat printre altele: „Mă bucur că am reușit și în aceste condiții să organizăm prestigioasa noastră manifestare și să continuăm o tradiție ce datează de 63 de ani. Producția vinului și viticultura în zona noastră, au o tradiție îndelungată. Datorită podgoriilor, de secole în șir, acestea duc faima orașului nostru peste hotare. Este datoria noastră să marcăm începutul culesului de vii, cu dorința de a păstra și de a îmbunătății această tradiție. Tocmai din acest motiv am pornit strategia de dezvoltare a producție vinului, a viticulturii și a turismului viticol. Această strategie va face parte din planul de dezvoltare al orașului. În acest mod, dorim să atragem în orașul nostru cât mai mulți turiști.\n\nArticolul integral îl puteți citi în numărul 39 din 25 septembrie 2021",
        "label": "Serbia"
    },
    {
        "title": "Asistență pentru agricultori în accesarea platformei eAgrar • Libertatea",
        "content": "Primarul municipiului Zrenianin, Simo Salapura, a avut pe 22 ianuarie, o întâlnire de lucru la care au participat Kristina Salapura, directorul Serviciului Agricol de Specialitate Zrenianin, Gordana Babić, șef în departamentul de servicii, vânzări și marketing la ÎP „Pošta Srbije”, Nenad Domjeskov, șeful Administrației Municipale, și Radica Janošević de la departamentul pentru agricultură și dezvoltare rurală al Administrației Municipale.\n\nAu fost discutate două teme importante de actualitate: organizarea și posibilitățile de transport și modul de distribuire a porumbului comercial nereturnabil de la Direcția Rezerve de Mărfuri a Republicii Serbia către crescătorii de vaci de lapte care și-au exercitat acest drept în baza unui concurs public, precum și asistență directă producătorilor agricoli în accesarea platformei eAgrar, respectiv descărcarea parametrilor pentru eID-ul lor – identitate electronică, la ghișeele ÎP „Pošta Srbije” sau la Serviciului Agricol de Specialitate Zrenianin.\n\nDupă înființarea noului sistem informatic eAgrar, care va începe să funcționeze în primăvara anului 2023, implementat cu scopul de a moderniza și accelera procesul de introducere a datelor, modificarea datelor în Registrul Gospodăriilor Agricole (RPG), precum și aprobarea și plata subvențiilor în agricultură, este necesar ca agricultorii să descarce parametrii pentru numărul lor eID.\n\nArticolul integral îl puteți citi în numărul 56 din 28 ianuarie",
        "label": "Serbia"
    },
    {
        "title": "Primele decizii privind sprijinul financiar destinat tratamentului medical al copiilor de pe raza municipiului Zrenianin • Libertatea",
        "content": "Primarul municipiului Zrenjanin, Simo Salapura, a adoptat primele decizii prin care se determină dreptul la sprijin financiar din partea municipalității, destinat tratamentelor medicale ale copiilor minori. Prima decizie aprobată este destinată repartizării fondurilor maxime privind participarea la tratamentul unui copil în străinătate, în timp ce celelalte decizii s-au referit la procedurile de diagnostic și achiziționarea de ajutoare ortopedice, în conformitate cu condițiile prescrise în apelul public al municipiului Zrenianin.\n\nPrin decizia primarului, fondurile bugetare ale orașului Zrenianin în valoare de 2,1 milioane de dinari, destinate organizării programului de Revelion, au fost redirecționate în scopuri umanitare. Suma de 600.000 de dinari a fost utilizată pentru achiziționarea a 600 de pachete de Anul Nou, care au fost acordate copiilor din familiile utilizatorilor instituțiilor de protecție socială, în timp ce 1,5 milioane de dinari au fost alocați pentru tratamentul copiilor minori de pe raza municipiului Zrenianin.\n\nÎn urma apelului public, până în acest moment, au sosit nouă cereri de sprijin financiar de acest gen. Pe lângă deciziile adoptate, au fost depuse mai multe cereri care sunt încă în procedură și solicitanții sunt invitați să completeze documentația medicală, care este una dintre condițiile necesare pentru aprobarea fondurilor.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Tradiţiile creștine sunt păstrate cu sfințenie • Libertatea",
        "content": "Pe data de 21 decembrie 2024, la Școala Elementară „Mladost” din Vârșeț a avut loc manifestarea cultural-artistică „E vremea colindelor”, care celebrează obiceiurile specifice sărbătorilor de iarnă. Acest eveniment deosebit a fost organizat de Asociația „Românii Independenți din Serbia” în parteneriat cu ȘE „Mladost” din Vârșeț.\n\nLa reușita evenimentului și-au adus contribuția: profesorii Natalia și Dorinel Stan, directoarea Școlii „Mladost”, Tanja Jašin Mojse, Marin Gașpăr, președintele de onoare al Românilor Independenți din Serbia, învățătoarea Elena Bou, Adrian Iorga din Vlaicovăț, Asociația Femeilor „Valea Teiului” din Coștei, în frunte cu președinta Veronica Ștefan și fanfara Societăţii Cultural-Artistice „Eminescu” din Coștei, condusă de dirijorul Ilia Capeț.\n\nManifestarea a reunit elevi și adulți din Vârșeț, Mesici, Vlaicovăț, Nicolinț, Straja, Marcovăț, Coștei, Iablanca, Srediștea Mică, Alibunar, Sân-Mihai și Timișoara. Profesoara Natalia Stan, coordonatoarea evenimentului, a afirmat că manifestarea „E vremea colindelor” este o călătorie în lumea emoției pure, unde vocile cristaline ale copiilor insuflă, în sufletele noastre, speranță, pace și iubire.\n\nLa eveniment a fost prezent Preasfințitul Părinte Ieronim, Episcopul Daciei Felix, care a declarat, printre altele: „Vestirea colindelor este un mod prin care se vestește apropierea acestei mari sărbători și prăznuirea acestui eveniment, care este, așa cum o spun Sfinții Părinți tâlcuitori ai textelor biblice, singurul eveniment nou sub soare de la crearea lumii. Această noutate stă în faptul că Fiul lui Dumnezeu, persoana a doua a Preasfintei Treimi, se coboară din nou în lume, smerindu-se pe Sine, El, Cel ce este necuprins, ca să încapă în smerita frământătură a trupului omenesc.”.\n\nArticolul integral îl puteți citi în numărul 52 din 28 decembrie- 4 ianuarie 2025",
        "label": "Serbia"
    },
    {
        "title": "Prezentarea tradițiilor românești • Libertatea",
        "content": "Pe data de 22 iunie, Ansamblul ,,Casa Tineretul” din Sân-Mihai a ajuns la Lazarevac, unde s-a desfășurat Festivalul Internațional de Folclor.\n\nFormații din mai multe țări s-au adunat pentru a prezenta tradițiile și cultura lor, iar ansamblul amintit a reprezentat comunitatea românească din Sân-Mihai, cu dansuri, muzică și port național. \n\n Deși condițiile meteorologice au fost nefavorabile, iar ploaia i-a forțat pe organizatori să renunțe la desfășurarea programului pe scena de vară din Lazarevac, atmosfera și entuziasmul au rămas la fel de puternice. Participanții și iubitorii de folclor au transformat această provocare într-o oportunitate de a crea un moment unic. Astfel, ansamblurile au format o mare horă, cunoscută și sub numele de kolo, reunind dansatori din diverse părți ale lumii într-un spectacol impresionant și plin de viață. \n\n Această manifestare a fost primită cu entuziasm de public, care a avut ocazia să se bucure de un spectacol de neuitat, plin de energie și voie bună. Participanții au demonstrat încă o dată că muzica și dansul tradițional sunt limbi universale care pot aduce oamenii împreună, indiferent de condițiile exterioare. \n\n Eforturile organizatorilor au fost esențiale pentru deplasarea participanților din Sân-Mihai. Mulțumirile sincere merg către Zorana Bratić, președinta comunei Alibunar și Darian Tapalagă, primarul din Sân-Mihai, care au facilitat transportul ansamblului de folclor românesc până la Lazarevac.\n\nArticolul integral îl puteți citi în numărul 26 din 29 iunie",
        "label": "Serbia"
    },
    {
        "title": "Ne bucurăm că putem continua tradiția acestei expoziţii mult iubită și așteptată • Libertatea",
        "content": "Asociația ,,Porumbelul 1985” a organizat duminică, 22 octombrie, a XXII-a ediție a expoziției naționale și a XVI-a internațională, de păsări, porumbei și iepuri. Această expoziție a avut loc în hala fostei fabrici industriale de plastic din Alibunar, care și-a deschis larg porțile weekendul trecut pentru toți vizitatorii.\n\nPeste 200 de porumbei campioni în competiții naționale și internaționale, diferite specii de păsări și iepuri, au putut fi admirați în hala amintită. Ediția expoziției organizată de Asociația ,,Porumbelul 1985”, a fost așteptată cu nerăbdare de crescători și datorită galei de premiere care s-a desfășurat în aceeași zi, la orele amiezii. Crescătorii au fost recompensați cu câteva zeci de cupe și diplome, pentru cele mai frumoase rase de porumbei. Trofeele au fost expuse cu la fel de multă mândrie, iar imaginile vorbesc de la sine. ,,A crescut numărul participanților ceea ce este o mare onoare pentru noi, organizatorii.\n\nNe bucurăm că putem continua tradiția acestei expoziţii mult iubită și așteptată. La ediția din acest an au participat copii, alături de părinți sau bunici. Aceștia au venit la expoziție să vadă zeci de găini, peste 200 de porumbei de rasă, dar și iepuri de diferite rase, exponate deosebite care i-au încântat pe toți vizitatorii”, ne-a declarat președintele asociației, Milan Stingu. Iubitorii de păsări au putut admira porumbei de diferite rase: voiajori de competiție, iacobini (gulerați), Zburător Sfârcolat de Vârșeț, Zburător Înalt de Serbia etc., precum și uriașele găini din rasa Brahma, urmate de robustele, dar elegantele Cochinchine.\n\nintegral îl puteți citi în numărul 47 din 19 noiembrie",
        "label": "Serbia"
    },
    {
        "title": "„Sfântul Mucenic Gheorghe” este totodată şi sărbătoarea localităţii • Libertatea",
        "content": "Biserica Ortodoxă Sârbă sărbătoreşte în fiecare an, pe data de 6 mai, pe Sfântul Gheorghe, iar la Jitişte această sărbătoare este totodată şi hramul bisericii, respectiv sărbătoarea localităţii. \n\n Joi, 6 mai, de-a lungul străzii din faţa bisericii, au fost montate standuri cu jucării, flori, bomboane şi multe altele. La biserica „Sfântul Mucenic Gheorghe” a fost săvârşită Sfânta Liturghie de trei preoţi, nașul pentru anul acesta fiind Predrag Kondić din Jitiște.\n\nArticolul îl puteți citi în numărul 19 din 15 mai 2021",
        "label": "Serbia"
    },
    {
        "title": "Iepurașul i-a bucurat pe copiii din sat •",
        "content": "Anul acesta, Comunitatea Locală din Ecica, în colaborare cu Clubul de Femei din localitate și cu Asociația Sportivă ,,Ulična trka”, a organizat prima ediție a manifestării pentru copii ,,Iepurașul de Paște”.\n\nEvenimentul, care s-a desfășurat în ziua doua de Paște, a fost destinat celor mai tineri locuitori, având un program bogat în activități. În parcul din centrul satului copiii s-au bucurat de variate concursuri.\n\nDupă cum aflăm de la Mirko Škaljak, președintele Consiliului Comunității Locale din Ecica, manifestarea a reunit un număr mare de copii. Au fost organizate activităţi diferite: ateliere de desen, concurs de spart ouă, jocuri sportive fără limite cu animatori, concurs pentru cel mai frumos ou decorat, precum şi o cursă pentru copii la 50 de metri. Câștigătorii concursurilor au primit premii și medalii adecvate.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Jocurile recreative ale cetățenilor din comuna Jitiște • Libertatea",
        "content": "Manifestarea sportivă jubiliară, ajunsă la ediţia XX – Jocurile Tradiționale Sportive ale cetățenilor din comuna Jitiște (cu denumirea celebră RIO) – s-au desfășurat la începutul lunii iulie pe terenurile de sporturi ale Şcolii Elementare „Nikola Tesla” din Banatsko Karađorđevo.\n\nAnul acesta, peste 300 de persoane care practică sport recreativ, din 11 localități ale comunei Jitiște, s-au întrecut la fotbal de sală, baschet, volei, săgeți, șah, aruncarea pietrei de pe umăr, bowling, tragere de frânghie, darts (picado). La aproape toate disciplinele, competiţiile au fost la categorie masculină și feminină.\n\nCa și până acum, jocurile au fost organizate de către Asociația Sportivă a comunei Jitiște, sub auspiciile comunei Jitiște, cu sprijinul Secretariatului Provincial pentru Sport și Tineret al Provinciei Autonome Voivodina și al Comunității Locale din Banatsko Karađorđevo.\n\nArticolul integral îl puteți citi în numărul 32 din 12 august",
        "label": "Serbia"
    },
    {
        "title": "În vin e adevărul • Libertatea",
        "content": "La Vârșeț s-a desfășurat ,,Vinofest Vârșeț 2021”, tradiționalul festival al vinului. Evenimentul, ajuns la ediția a 15-ea, a avut loc în perioada 9-11 iulie, pentru prima dată în aer liber, în zona civică de lângă Primăria orașului Vârșeț.\n\nToți cei interesați au putut gusta cele mai bune vinuri din toată Serbia. Deschiderea festivă a festivalului a avut loc în pavilionul din zona civică, în Piața ,,Sveti Teodor Vrsački”. Primărița orașului Vârșeț, Dragana Mitrović, i-a salutat pe toți cei prezenți. Moderatoarea programului inaugural a fost actrița Tamara Tamci Toškić. \n\n Cu această ocazie, Dragana Mitrović a afirmat următoarele: „După cum am menționat întotdeauna, vinul este o parte inalienabilă a tradiției orașului Vârșeț. Vârșețul a fost un oraș al vinului de secole și de aceea avem un fel de obligație să moștenim această tradiție. Mă bucur în special că anul acesta „Vinofest” este deschis pentru prima dată în aer liber, ceea ce, într-un fel, înseamnă că am ieșit printre oameni și în piața orașului nostru, după ce s-a domolit situația cu coronavirusul. Cred că acesta este un nou pas în ceea ce privește dezvoltarea festivalului „Vinofest”, că va progresa din ce în ce mai mult în fiecare an”.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "Cum a fost salvată o barză la Torac • Libertatea",
        "content": "Tradiția spune că barza aduce belșug, noroc și sănătate. Simbol al regenerării, bunăstării, fertilității și belșugului, este oaspetele așteptat cu nerăbdare să se reîntoarcă în fiecare an din țările în care și-a petrecut iarna. \n\n Berzele iubesc anotimpurile calde și se reîntorc la început de primăvară – când natura renaște, prin urmare berzele au fost văzute ca aducătoare de viață nouă. În jurul acestei păsări, s-au creat multe legende, una dintre cele mai populare fiind cea care spune că, în ciocul ei, barza ar aduce oamenilor și bebeluși. Se pare că această legendă a apărut în Germania, în secolul al XIX-lea. Cam de atunci părinții ar fi început să le spună copiilor basmul cu berze care aduc bebeluși. Originea legendei poate avea zeci de explicații. Ar putea fi legată de perioada de migrație a berzelor – ce durează cam nouă luni, la fel cu perioada de sarcină a femeii –, sau de obiceiul acestei păsări de a-și face cuibul pe casele oamenilor, prin urmare, nu era greu să convingi un copil că o barză poate „livra” și bebeluși. \n\n La Torac pot fi văzute multe cuiburi de berze pe case, stâlpi electrici sau stâlpi pentru iluminat stradal. Unul se află de foarte mulți ani pe stâlpul de electricitate pe strada principală din Toracul Mic, în apropierea casei familiei Fluture. Precum în fiecare an, și anul acesta, acolo și-a crescut puișorii o pereche de berze. Dar, un puișor a căzut din cuib. Neputincios și deshidratat din cauza temperaturilor extrem de mari, bietul pui a rămas acolo jos. Văzându-i starea rea, în care s-a aflat puiul, domnul Viorel Fluture a acționat imediat. L-a dus în curte, i-a dat apă și din acel moment toți membrii familiei au fost implicați în salvarea berzei. Au făcut un apel la Societatea pentru protecția animalelor la Novi Sad, primind informații utile cum să ajute puiului să se întoarcă în mediul natural. Timp de o săptămână l-au adăpat și hrănit, în general cu pești mici, broaște, melci etc. și iată că barza a prins putere. În hambarul acestei gospodării, barza a exercitat zburatul pentru a se pregăti pentru călătoria spre țările calde, unde își va petrece iarna, și după câteva zile i-au deschis ușa, iar barza și-a luat zborul spre cer.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Zile mai bune pentru agricultură • Libertatea",
        "content": "Ministrul Agriculturii, Silviculturii și Gospodăririi Apelor din Guvernul Republicii Serbia, Branislav Nedimović, a vizitat săptămâna trecută satul Uljmu de pe teritoriul orașului Vârșeț, unde cu această ocazie a făcut o vizită la ferma agricolă a familiei Đorđev și a discutat cu mulți alți fermieri din acest sat.\n\nÎn compania ministrului a fost și primarul orașului Vârșeț, Dragana Mitrović, viceprimarul Dejan Santrač, Slobodan Jovanov membru în consiliul orașului Vârșeț, responsabil pentru agricultură și membrii în Consiliul Local al satului Uljmu. Ministrul Nedimović a fost mulțumit de întâlnirea cu fermierii, iar apoi a făcut referire la situația din agricultură. \n\n „Trebui să fim obiectivi și să observăm rezultatele care vor fi după sfârșitul recoltei. Ne așteptăm la recoltă mai mare atunci când vine vorba de porumb, dar cred că atunci când ne uităm la toată producția, acesta va fi totuși un an mediu. Floarea-soarelui este undeva la nivelul anului trecut, iar soia a eșuat cu adevărat. Cu toate acestea, trebuie remarcat faptul că prețul produsului este mai mare cu aproape 50% față de anul trecut. Oamenii vor spune că și impozitele au crescut, dar au crescut cu doar 27%. De aceea, cred că anul acesta, din punct de vedere financiar, nu va provoca daune fermierilor, dar regretul rămâne din cauza condițiilor meteorologice nefavorabile pentru agricultură, în ultima săptămână a lunii iulie”, a subliniat ministrul Nedimović. \n\n Din cauza secetei din această vară, ministrul a făcut referire și la investițiile statului în sistemele de irigații, de la care am înțeles că, în momentul de față, sunt în curs de desfășurare 24 de proiecte suplimentare pentru sisteme de irigații, care ar pune 150 de mii de hectare în sistem. Statul este cel care trebuie să asigure infrastructura și ține de fermieri dacă o vor folosi. \n\n Chiar și după furnizarea condițiilor, fermierilor li se acordă 50% din subvenții pentru achiziționarea de echipamente. Trebuie să se investească mai mult în astfel de infrastructuri, dar și în consolidarea și electrificarea terenurilor.\n\nArticolul integral îl puteți citi în numărul 38 din 18 septembrie 2021",
        "label": "Serbia"
    },
    {
        "title": "Concert în memoria lui Lucian Danilov • Libertatea",
        "content": "Pe 28 mai, la ora 19, în sala mare a Căminului Cultural „25 Mai” din Doloave va avea loc un concert în memoria coregrafului și activistului cultural Lucian Danilov.\n\nLa concertul memorial se vor prezenta atât dolovenii, cât și oaspeții din alte localități de pe teritoriul municipiului Panciova. Va fi prezentat un program bogat în cinstea lui Lucian Danilov, care a lăsat o mare amprentă în viața culturală a românilor din aceste spații.\n\nArticolul îl puteți citi în numărul 21 din 21 mai 2022",
        "label": "Serbia"
    },
    {
        "title": "Succese frumoase ale liceenilor • Libertatea",
        "content": "Elevii Liceului „Borislav Petrov Braca” din Vârşeţ au obţinut succese frumoase la competiţiile de istorie – faza comunală, care s-au desfăşurat recent la Centrul Şcoalar „Nikola Tesla”. Şi anume: Sara Kojić (III3) – locul I, mentor prof. Neven Daničić; Andrea Muncean (II5) – locul I, mentor prof. Daniela Barbu; Alexandra Cebzan Zeman (III5) – locul I, mentor prof. Daniela Barbu şi Bojan Minić (IV3) – locul III, mentor prof. Slobodan Lauš.\n\nInterlocutoarea noastră a fost prof. Daniela Barbu, mentorul elevilor de la secţia cu predare în limba română:\n\nDe la Liceul „Borislav Petrov Braca” au participat şi elevii care frecventează cursurile în limba română. Pe lângă Andrea Muncean şi Alexandra Cebzan Zeman, a participat şi Laura Bunda. Fiecare dintre ele a avut program diferit, conform planului de învăţământ care corespunde la clasa respectivă.\n\nDeocamdată, avem manuale doar în limba sârbă, deci am muncit şi trebuia să depunem un efort, deoarece lecţiile şi testele trebuiau traduse în limba română. Referitor la materialele pe care le-am pregătit, adică perioada istorică, pot să vă spun că elevii din clasa a II-a au pregătit Evul Mediu, perioada istorică medievală, istoria generală și istoria națională, istoria sârbilor. Clasa a III-a a pregătit perioada epocii moderne, din secolul al XVIII-lea și până la începutul secolului XX. Cea mai vastă materie a fost pregătită de elevii clasei a IV-a, şi anume, epoca contemporană, însă mult mai detaliat.\n\nAşadar, eleva din clasa a IV-a, Laura Bunda a avut mult mai mult de pregătit şi a fost și ea aproape de numărul maxim de puncte, lipsindu-i doar 3 pentru a se califica în etapa următoare. Iar Alexandra Cebzan Zeman și Andreea Muncean, ambele au obținut locul I și s-au clasat pentru faza regională, care va fi pe 2 aprilie, la Panciova.\n\nArticolul integral îl puteți citi în numărul 65 din 8 aprilie",
        "label": "Serbia"
    },
    {
        "title": "Simbolul pentru românii din Transilvania • Libertatea",
        "content": "În anul declarat Anul Avram Iancu în România, în sala studio a Centrului „Millenium” din Vârșeț a fost prezentat un film documentar istoric „Avram Iancu – Împotriva imperiului”.\n\nAcest eveniment desfășurat la Vârșeț este un prilej de a reaminti valorile care ne unesc, de curajul și determinarea celor care au luptat pentru libertate și dreptate. Minoritatea română din Banatul sârbesc, solidară cu frații lor din România, s-a alăturat marcării acestui eveniment prin proiecția acestui film foarte interesant. Acest film vorbește despre lupta lui Avram Iancu pentru dreptate și drepturile românilor în perioada 1848-1872, până la moartea sa. Proiecția a fost realizată cu sprijinul Consiliului Județean Alba și al Ambasadei României la Belgrad.\n\nModeratorul evenimentului a fost Vanesa Mohan. La începutul evenimentului, s-a adresat Daniel Bala, ministru-consilier la Consulatul General al României la Vârșeț, care a explicat că acesta este un film cu totul special, primul film realizat despre personalitatea tânărului Avram Iancu, unul dintre eroii revoluției românilor din Transilvania. Despre Revoluția din 1848 s-a scris mult, aceasta fiind un eveniment istoric remarcabil, început în Franța și extins în toată Europa, punându-se accent pe lupta pentru dobândirea drepturilor sociale, așa cum a fost cazul românilor din Transilvania, care erau încadrați în Imperiul Austro-Ungar. Avram Iancu a fost un adevărat purtător de cuvânt al luptei pentru dobândirea drepturilor românilor.\n\nArticolul integral îl puteți citi în numărul 48 din 30 noiembrie",
        "label": "Serbia"
    },
    {
        "title": "A AVUT LOC ȘEDINȚA DE ALEGERE A UNEI NOI PREȘEDINTE A ASOCIAȚIEI ,, ETNO ART BRAKOS”, DIN ALIBUNAR • Libertatea",
        "content": "Pe data de 26 noiembrie, a avul loc o ședință prin care s-a ales noua președintă a Asociației de Femei ,,Etno Art Brakos” din Alibunar.\n\nDin cauza unor probleme personale de sănătate, fosta președintă, Maria Rujan, a demisionat de la această funcție, iar femeile acestei asociații au ales-o de președintă pe prof. Draga Kokotović. Totodată, au fost incluse și noi membre, printre care se numără Aleksandra Olariu și vicepreședintă subsemnata, Adriana Petroi. De la actuala președintă aflăm următoarele: ,,Provin dintr-o familie de țărani, unde bunica a purtat cu mândrie costumul popular românesc până în ultimele zile de viață, și mama a purtat până prin anii 1960, atunci când mai multe femei din sat au început să se îmbrace în rochii.\n\nApreciez arta populară și oamenii care încă mai păstreză și promovează aceste piese vestimentare, care au fost realizate cu strădanie de către bunicile noastre. Mamele care au avut fete pregăteau zestrea pentru ele, încă de la nașterea lor. În case se putea vedea războiul de țesut, furca de tors și alte unelte care se foloseau la confecționarea portului popular.\n\nArticolul îl puteți citi în numărul 50 din 10 decembrie",
        "label": "Serbia"
    },
    {
        "title": "Consolidând legături pentru o colaborare mai strânsă între cele două orașe bănățene • Libertatea",
        "content": "Conform informațiilor primite de la autoguvernarea locală, săptămâna trecută, Dragana Mitrović, primarul orașului Vârșeț, a primit o delegație din municipiul Lugoj, condusă de primarul Bogdan Blindariu și viceprimarul Claudiu Alexandru Buciu. Reprezentanții orașului Lugoj au mulțumit pentru ospitalitatea călduroasă și au evidențiat relațiile solide dintre cele două orașe din Banat.\n\nAceastă întâlnire simbolizează continuarea cooperării dintre Vârșeț și Lugoj, orașe înfrățite, și reafirmă angajamentul comun pentru dezvoltare. Discuțiile purtate s-au concentrat pe posibilitatea de îmbunătățire și în continuare a cooperării culturale, sportive, economice și educaționale dintre Vârșeț și Lugoj, precum și posibilitatea de implementare în viitor a unor proiecte comune.\n\nO particularitate deosebită este că Vârșeț și Lugoj au numeroase caracteristici similare. Pe lângă populația aproximativ egală, ambele orașe se mândresc cu un mediu multietnic și multicultural, generând un cadru propice pentru diverse inițiative și proiecte. Legăturile istorice dintre Vârșeț și Lugoj consolidează și mai mult fundația unei colaborări fructuoase. Cele două orașe împărtășesc o moștenire culturală și istorică bogată, care va susține eforturile comune pentru dezvoltarea viitoare.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "Tradiție și recunoștință sub ocrotirea Sfinților Mihail și Gavril • Libertatea",
        "content": "Joi, 7 noiembrie, a fost sărbătorită festiv Ziua Școlii Elementare „Coriolan Doban” din Coștei, care, din anul 2007, îi are ca sfinți protectori pe Sfinții Mihail și Gavril – praznicul casei familiei Doban, al cărei nume școala îl poartă cu mândrie. Evenimentul a fost inaugurat prin slujba de sfințire a edificiului școlar și tăierea colacului, oficiate de Preotul Iconom-Stavrofor Aurel Străin. Evenimetul a fost onorat de prezenţa naşilor şcolii, Viorel Bălăgean, preşedintele Comunităţii Locale din Coştei, şi Adelin Iencea, preşedintele Comunităţii Locale din Voivodinţ.\n\nDirectorul școlii, prof. Mircea Boldovină, a adresat cuvinte de salut și și-a exprimat bucuria de a marca împreună, și în acest an, ziua școlii: „În această zi sărbătorim marele praznic creștin al Sfinților Arhangheli Mihail și Gavril; pe lângă acest praznic, aniversăm și ziua școlii noastre. Este o mare onoare și un privilegiu să fiu la conducerea unei instituții cu o existență de peste 110 ani. Mă bucur că prin școala din Coștei au trecut multe generații de elevi care au devenit cetățeni de valoare și de succes ai societății noastre. Încercăm să menținem această reputație, dar și să devenim mai buni și mai profesioniști.\n\nPuterea noastră constă în resursele umane, care sunt foarte motivate să îmbunătățească activitatea școlii, realizabil doar prin perfecționare profesională continuă, dotare și amenajare estetică. Încerc permanent să îmbunătățesc condițiile de muncă, pentru a asigura un proces educațional cât mai calitativ. De asemenea, ne îngrijim și de școala din Voivodinț. Viziunea noastră este dezvoltarea unei atitudini responsabile față de mediu, promovarea cooperării, toleranței și umanității. Sunt mândru de elevii care participă activ la viața școlii, având o colaborare foarte bună cu părinții.”\n\nArticolul integral îl puteți citi în numărul 46 din 16 noiembrie",
        "label": "Serbia"
    },
    {
        "title": "Însămânțările în plină desfăşurare • Libertatea",
        "content": "Agricultorii din comuna Alibunar au profitat de timpul favorabil de la începutul lunii aprilie, şi au pregătit lanurile pentru însămânţarea culturilor de primăvară.\n\nDupă o regulă nescrisă, dar care este respectată de agricultori, dar şi în baza experienţei bogate în domeniul agriculturii, şi în acest an vor predomina două culturi de bază: porumbul şi floarea-soarelui. Recolta de anul trecut de porumb a fost solidă, şi chiar i-a încurajat pe unii agricultori, de a majora suprafeţele însămânţate cu această plantă industrială care le poate aduce un venit îmbucurător. De asemenea, floarea-soarelui anul trecut a realizat o recoltă relativ bună, doar că preţul de achiziţie a fost relativ mic în comparaţie cu anii precedenţi. Când este vorba de preţul de achiziţie al produselor agroalimentare, agricultorii deseori sunt de multe ori lăsaţi deoparte.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": ",,Sărbătorile de iarnă s-au încheiat - Hristos s-a botezat” •",
        "content": "În sfintele lăcaşuri ortodoxe române, pe 6-7 ianuarie, au avut loc două sărbători oarecum legate una de alta. Este vorba de Botezul Domnului, cunoscut în popor ca şi „Boboteaza”, respectiv în următoarea zi, sărbătoarea Soborului Sfântului Proroc Ioan Botezătorul și Înaintemergătorul Domnului. Cu acest prilej, în Biserica Ortodoxă Română „Sfântul Mare Mucenic Gheorghe, Purtătorul de biruință” din Toracu Mare, Sfânta Liturghie a fost slujită de către Preasfințitul Părinte Ieronim, Episcopul Daciei Felix.\n\nAlături de Preasfințitul Părinte Ieronim, Liturghia a fost săvârșită și de Părintele Ic. Stav. Cristian Popi din parohia Toracu Mare, Părintele Ic. Stav. Emanuil Mojic din parohia Toracu Mic, Părintele Protopop Gabriel Bandu din parohia Ecica, Pr. Ic. Stav Moise Lința din parohia Uzdin. Răspunsurile au fost date de corul mixt bisericesc ,,Armonia” din Săcălaz, România.\n\nCântecele lor duhovnicești au împodobit cu frumusețea vocilor lor slujba religioasă, bucurând sufletele creștinilor veniți într-un număr mare la biserică, printe care menționăm și comitetul parohial din Sărcia, oaspeți din Ecica, precum și enoriașii din Toracu Mic și Mare.\n\nÎn timpul Liturghiei, care a fost una asemănătoare cu cele din Catedrala timișoreană, Preasfințitul Părinte Ieronim a vorbit și despre importanța acestei sărbători creștine, Sfântul Ioan fiind unul dintre cei mai îndrăgiți sfinți printre români, aproape 2 milioane de români purtându-i numele. În această zi de sărbătoare, Preasfințitul Părinte Ieronim a dăruit bisericii din Toracu Mare un Antimis, care este o pânză pătrată de mătase pe care se pot vedea semnele Patimii şi Îngropării lui Hristos.\n\nArticolul integral îl puteți citi în numărul 54 din 14 ianuarie",
        "label": "Serbia"
    },
    {
        "title": "Producția de piese și componente din plastic pentru industria auto • Libertatea",
        "content": "În curând, în parcul tehnologic din Vârșeț se va realiza o nouă investiție industrială. Compania „IMG Manufacturing” va investi 15 milioane de euro în construcția instalațiilor de producție pentru producția de piese și componente din plastic pentru industria auto.\n\n„IMG Management”, companie din Republica Cehă, înregistrată în Serbia sub numele „IMG Manufacturing”, va construi o fabrică de peste 6.000 de metri pătrați pe 1,3 hectare. Această investiție se va desfășura în trei faze. Începutul construcției primei hale de producție este planificat pentru luna iulie a acestui an, iar investiția trebuie să fie finalizată, în întregime, cel târziu în anul 2025, când se vor încheia toate cele trei faze de construcție a halelor de producție.\n\n\n\n În prima fază este prevăzută producția de piese din plastic, rezervoare și containere din plastic. În a doua fază se vor face plăci de plastic, iar în a treia piese din plastic pentru industria auto. Investiția totală planificată este în valoare de 15 milioane de euro.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "În topul „100 de femei de afaceri de succes” din mediul rural • Libertatea",
        "content": "Ljiljana Kuljanin, conducătoarea cooperativei agricole Yuko-Begejci din Torac, face parte dintre cele 100 de femei laureate ale competiției „100 de femei de afaceri de succes” din mediul rural, eveniment organizat de Poșta Serbiei pentru a doua oară.\n\nCamera de Comerț a Serbiei a anunțat câștigătoarele acestei competiții care urmărește împuternicirea și promovarea antreprenoriatului feminin. Femeile de afaceri premiate activează în diverse domenii, de la agricultură la cosmetologie, imobiliare, producție de textile și încălțăminte, și educație. Directorul Poștei Serbiei, Zoran Đorđević, a declarat că cele 100 de candidate de top, conform evaluării comitetului de experți, vor beneficia de vizibilitate națională prin intermediul spațiului publicitar gratuit oferit în 1.534 de oficii poștale din toată Serbia. Astfel, afacerile acestora vor deveni mai vizibile și mai competitive pe piața de bunuri și servicii, a afirmat Đorđević.\n\nDarija Kisić Tepavčević, ministrul pentru îngrijirea familiei și demografie și vicepreședinte al Corpului de coordonare pentru egalitatea de gen, a subliniat că abilitarea economică a femeilor și antreprenoriatul feminin sunt de o importanță majoră pentru Guvernul Serbiei. ,,A fi femeie reprezintă un succes în sine, un mare privilegiu, dar și o mare obligație și responsabilitate. A fi femeie de afaceri nu este ușor, având în vedere nevoia de a echilibra viața privată cu cea profesională”, a spus aceasta.\n\nArticolul integral îl puteți citi în numărul 26 din 1 iulie",
        "label": "Serbia"
    },
    {
        "title": "Motoare noi pentru o navigare mai sigură • Libertatea",
        "content": "Organizaţia Turistică a oraşului Panciova este pregătită pentru noul sezon turistic. Noile motoare pentru catamaranul „Panuka”, cumpărate cu sprijinul municipiului Panciova, garantează siguritatea şi calitatea navigării. Vineri, 7 mai, primarul Panciovei, Aleksandar Stevanović, a navigat pe catamaranul „Panuka” împreună cu directorul Organizaţiei Turistice, Nikola Stoilković.\n\nStevanović a menţionat că ambarcațiunea cu pânză a fost cumpărată la dorinţa cetăţenilor, şi și-a exprimat o mare plăcere asupra faptului că, această investiţie a fost una justificată şi necesară în oraş. „În oraşul nostru a apărut necesitatea pentru dezvoltarea turismului fluvial. În ultimii trei ani, municipiul Panciova a făcut mai multe investiţii în catamaranul „Panuka”, dar şi în alte lucruri care privesc buna funcţionare a Organizaţiei Turistice a oraşului Panciova. În convorbirea pe care am purtat-o la sfârşitul anului trecut cu Organizaţia Turistică, am dedus că motoarele nu sunt suficient de puternice, pentru a putea răspunde cerinţelor legate de numărul de plecări şi tururi, pe care Organizaţia Turistică ar putea să le realizeze. Drept urmare, am alocat două milioane dinari pentru această investiţie, care a constat în cumpărarea a două motoare, montate la catamaranul oraşului”, a declarat primarul Panciovei.\n\n\n\n Stevanović a amintit că autoguvernarea locală plănuieşte amenajarea cheiului oraşului, pentru ca cetăţenii să poate să beneficieze pe deplin de malul râului Timiş. După spusele lui, investiţiile de amenajare a cheiului constă în: amenajarea şi reconstrucţia aleelor, a mobilierului urban şi iluminatului. Stevanović a menţionat că lucrările sunt plănuite să înceapă în următoarele luni, iar speranţa este ca la sfârşitul anului, panciovenii vor avea cheiul pe care-l merită.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Serviciul ,,e-Vrtić”, o aplicație electronică •",
        "content": "Săptămâna trecută, la Instituția Preșcolară ,,Čarolija” din Vârșeț a avut loc o conferință de presă despre înscrierea copiilor la grădiniță pe cale electronică.\n\n\n\n De la directoarea Emilia Dangubić aflăm că toți părinții din orașul Vârșeț pot înregistra copiii pe cale electronică, în mod gratuit, pentru înscrierea la Instituția Preșcolară „Čarolija”.\n\n\n\n Serviciul ,,e-Vrtić” este o aplicație electronică pentru înscrierea copiilor în instituțiile preșcolare. Părinții nu mai trebuie să meargă la diverse ghișee atunci când își înscriu copilul într-o instituție preșcolară, ci înregistrarea se poate face pe cale electronică, pe portalul de e-guvernare. Depunerea electronică a cererii se face prin simpla completare a formularului online, iar atașarea certificatelor de naștere, a celor de reședință și a certificatelor de muncă nu este necesară, deoarece acestea se obțin automat. În prezent, acest serviciu se folosește atât la Vârșeț, cât și în alte orașe din Serbia. Datorită acestui serviciu de e-guvernare, serviciile administrației locale pot fi prestate fără obstacole chiar și pe vremea pandemiei de coronavirus.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "A fost aleasă cea mai bună pâine la trei categorii • Libertatea",
        "content": "Asociația Femeilor „Boboacele” a organizat, pe data de 25 septembrie, cea de-a VII-a ediție a manifestării „Pâinea bănățeană”. Evenimentul s-a desfășurat în incinta sălii de sport din localitate, într-o ambianță care a vestit sosirea toamnei.\n\nPreședinta Asociației Femeilor „Boboacele”, Snežana Baba, a salutat oaspeții în numele asociației pe care o reprezintă. „Anul acesta am decis să facem un lucru neobișnuit. Prietenelor noastre de la alte asociații de femei le-am asigurat un scurt tur prin satul nostru. Le-am arătat cooperativa agricolă „Novoseljanka”, Biserica Ortodoxă Sârbă și Biserica Ortodoxă Română. Pentru anul viitor plănuim multe lucruri noi și diferite. Sperăm că pandemia ne va permite să le realizăm”. \n\n Manifestarea a fost inaugurată în mod oficial de către primarul adjunct al municipiului Panciova, Dragana Kuprešanin. „Doresc să laud membrele Asociației Femeilor „Boboacele”, care prin muncă, abilități și produse au reușit să-și promoveze satul, să participe la manifestări regionale și internaționale și să organizeze, respectând toate măsurile epidemiologice, un astfel de eveniment. Muncipiul Panciova sprijină manifestările de acest gen, precum și activitatea asociațiilor ale femeilor, creativitatea femeilor și antrepretoriatul feminin. Astfel contribuie la împuternicirea economică a femeilor”. \n\n Președintele Consiliului Național al Minorității Naționale Române, Daniel Magdu, a afirmat că oricât de mare sau de mică ar fi manifestarea, ea este grandioasă pentru simplul fapt că se desfășoară și pentru că este organizată din suflet. „Mulțumesc Asociației Femeilor „Boboacele” din Satu Nou pentru că păstrează interculturalitatea, tradiția românească și nu numai. Doresc să vă asigur de faptul că, așa cum a făcut în trecut, C.N.M.N.R. vă va sprijini și în viitor pentru că faceți lucruri minunate”.\n\n\n\n Cea mai bună pâine a fost aleasă de un juriu de specialitate în fruntea căruia s-a aflat bucătarul Hadži Saša Mišić, alături de brutarul Afrim Pniși, membru. Femeile s-au întrecut la trei categorii. Cea mai bună pâine de casă la categoria asociațiilor ale femeilor a fost preparată de către „Etno kutak” din Kačarevo. La categoria consătenelor cea mai bună pâine a preparat-o Minerva Ardelean, iar când vine vorba despre membrele Asociației Femeilor „Boboacele” premiu I l-a primit Maria Ardelean.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "Program pentru spectatorii de toate vârstele • Libertatea",
        "content": "După cum afirmă Tatjana Vukelić, coordonatoarea programului „Vara culturală vârșețeană”, imediat după încheierea Festivalului Internaţional de Folclor Centrul Cultural din Vârşeţ a început să implenteze programul „Vara culturală vârșețeană”.\n\nEvenimentele au început pe data de 14 iulie, cu spectacolul „Komedija zabune” susținut de Teatrul „Slavija” din Belgrad. Distribuţia spectacolului a reunit cei mai cunoscuți actori din Belgrad. Spectacolul, pe care l-au vizionat peste două sute de spectatori, a avut loc în curtea Căminului Armatei.\n\nLa eveniment au fost prezenți, printre alţii, dr. Traian Căcina, membru în Consiliul Executiv al orașului Vârşeţ, responsabil pentru cultură și Davor Stojković, directorul Centrului Cultural. În zilele următoare, vârșețenii au avut ocazia să urmărească, în zona civică, un spectacol artistic de dans cu foc.\n\nPe tot parcursul verii, în curtea Căminului Armatei din centrul orașului va avea loc şi cinema în aer liber. Pentru început, au fost difuzate filmele din colecţia Centrului Cultural. În perioada 18-21 iulie, programul a cuprins filme despre pictori celebri. Anul acesta vor fi difuzate mai multe pelicule.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Gătirea mâncărurilor tradiţionale este pasiunea lui • Libertatea",
        "content": "Pe Ion Muncean îl apreciază sătenii pentru că pregăteşte cele mai gustoase mâncăruri şi cel mai bun grătar. La toate întâlnirile de suflet, unde se pregătesc mâncăruri tradiţionale, maestru bucătarul Ion, este de neînlocuit. Aici se simte în largul său, iar Ion se dedică cu trup şi suflet pentru a face pe plac prietenilor lui dragi cu care a crescut împreună şi a copilărit. Anii copilăriei şi ai tinereţii nu se uită niciodată şi nici prietenii devotaţi care sunt mulţi la număr.\n\n,,Particip de la prima ediţie a concursului de gătire a gulaşului din carne de vită, şi sper că voi continua şi pe viitor. Îmi place să gătesc fel de fel de mâncăruri tradiţionale, dar prepararea gulaşului este preferatul meu. Vă divulg doar un mic secret: pentru ca gulaşul să fie gustos, carnea trebuie să fie de calitate superioară, şi apoi, pe locul doi sunt ingredientele care trebuie adăugate, însă ele rămân micul meu secret. Fiecare bucătar are stilul său de pregătire a gulaşului, ceea ce este şi un lucru firesc, însă eu încerc să-l prepar pentru a fi pe gustul celor care preferă acest gen de mâncare tradiţională. Eu, de fapt, sunt un bucătar pasionat, şi deseori la început am experimentat din proprie iniţiativă. Am observat că prietenii mei au rămas surprinşi de gulaşul pregătit de mine, iar eu am fost cel mai fericit, deoarece am descoperit care le sunt preferinţele.\n\nArticolul integral îl puteți citi în numărul 37 din 11 septembrie 2021",
        "label": "Serbia"
    },
    {
        "title": "Creativitatea, potențialul și spiritul antreprenorial al femeilor din mediul rural • Libertatea",
        "content": "Conform informațiilor primite de la autoguvernarea locală, săptămâna trecută, în localitatea Odžaci a avut loc Târgul de Creativitate al Femeilor din Mediul Rural din Voivodina. La acest târg s-au prezentat 168 de asociații de femei din întreaga Voivodină. Printre acestea s-au aflat și cinci asociații de femei de pe teritoriul orașului Vârșeț: „Vršanke” și „Zlatne ruke” din Vârșeț, „Dobra volja” din Izbiște, „Satul voievodului” din Voivodinți și „Uljmanke” din Uljmu.\n\nÎn acest fel, asociațiile de femei din mediul rural au avut posibilitatea de a se prezenta cu diferite specialități culinare și obiecte realizate manual, demonstrând potențialul și spiritul lor antreprenorial. Târgul de Creativitate al Femeilor din Mediul Rural din Voivodina a fost organizat pentru a celebra Ziua Internațională a Femeii din Mediul Rural, marcând astfel contribuția deosebită a femeilor și rolul lor esențial în mediul rural. \n\n Evenimentul este organizat anual într-un oraș diferit pentru a oferi femeilor din mediul rural ocazia de a vizita alte părți ale Voivodinei, de a dobândi noi experiențe și de a învăța despre exemple de bune practici de la alte organizații. Târgul s-a desfășurat sub egida Institutului pentru Egalitate de Gen și a Guvernului Provincial. La acest eveniment au fost prezenți Smiljka Jovanović, secretar provincial pentru finanțe, Ivana Krsmanović, directoarea Institutului pentru Egalitate de Gen, Isidora Daković, președintele comunei Odžaci, precum și Dušanka Golubović, secretarul Guvernului Provincial, și Predrag Vuletić, secretar provincial pentru politică socială, demografie și egalitate de gen.\n\nArticolul îl puteți citi în numărul 45 din 9 noiembrie",
        "label": "Serbia"
    },
    {
        "title": "Prioritate vor avea: îngrijirea familiei, investițiile în învățământ, ocrotirea sănătății •",
        "content": "În anul lăsat în urmă, caracteristic pentru combaterea virusului COVID-19, Comuna Alibunar a reușit să implementeze o serie de proiecte care au contribuit la revitalizarea vieții sociale și revigorării economice.\n\n– În anul 2020, un an caracteristic pentru noi, totuși am reușit să ducem la bun sfârșit câteva proiecte de importanță majoră.\n\nEste vorba, în primul rând ,de reabilitarea termică a clădirii Căminului Sanitar din Alibunar și de finalizarea lucrărilor la sala de educație fizică a Școlii Generale ,,Frăție și Unitate” din Alibunar.\n\nPe parcursul anului au fost renovată sala de educație fizică a Unității Şcolare din Banatski Karlovac și a fost reconstruit acoperișul Grădiniței din Petrovasâla – a evidenţiat preşedinta Zorana Bratić\n\nReferitor la realizările din anul 2021, putem spune că ele se vor axa pe implementarea unor investiții în domeniul social (îngrijirea familiilor defavorizate), apoi pe realizarea unor proiecte privind îmbunătățirea calității procesului de învățământ elementar și secundar și, nu în ultimul rând, pe asigurarea ocrotirii sanitare a întregii populații în lupta pentru combaterea virusului contagios.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "La Jitişte nu s-a înotat după crucea sfântă •",
        "content": "Cea mai însemnată sărbătoare de iarnă după Sfântul Vasile, este Botezul Domnului sau Boboteaza, celebrată de către creştinii ortodocşi la fiecare început de an. Sârbii o sărbătoresc pe data de 19 ianuarie, după calendarul vechi. Sărbătorile de Bobotează şi Sfântul Ioan sunt asociate cu o serie de obiceiuri populare, puse alături de rituale religioase, printre acestea numărându-se şi aruncarea crucii în apă de către preot, pentru ca flăcăii curajoşi să se întreacă care dintre ei va ajunge primul la cruce înotând.\n\nPe plaja de pe malul Begăi, la Jitişte de cinci ani se organizează acest obicei, la care participă tineri din mai multe localități. Anul trecut au participat 25 de flăcăi, iar peste 600 de spectatori au luat parte la eveniment. Din cauza situației epidemiologice, anul acesta la Jitiște nu s-a înotat după crucea sfântă.\n\nOrganizatorii acestei competiții, Asociația pentru Păstrarea Culturii și Tradiției Sârbilor din Krajina ,,Podgrmeč” și Clubul de Carte ,,Branko Radičević” din Jitiște, speră că anul viitor se va organiza din nou această manifestare şi că ea se va bucura de un număr și mai mare de participanți și de spectatori.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Transport gratuit pentru pensionari • Libertatea",
        "content": "Consilierii Adunării Orașului Panciova au adoptat modificările propuse privind transportul preferențial. Conform noilor decizii pensionarii de pe teritoriul orașului Panciova vor beneficia de transport gratuit cu autobuzele „Pantransport”.\n\nPrimarul Panciovei Aleksandar Stevanović a subliniat că esența acestei decizii este ca toți pensionarii, fără excepție, să aibă dreptul la transport gratuit. „Cu această ocazie reiterez faptul că prin proiectul de parteneriat public-privat pe care l-am încheiat anul trecut am primit cel mai bun transport public din Serbia. Cetățenii se deplasează cu autobuze curate, noi și după cele mai recente standarde ecologice. Un fapt și mai importat este că prin introducerea partenerilor privați în afacere facem mari economisiri.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Finalizarea reconstrucției străzilor este principalul obiectiv • Libertatea",
        "content": "Despre realizările care au avut loc la Satu Nou, în cursul anului pe care l-am lăsat în urmă și cele care urmează să fie implementate anul acesta, am stat de vorbă cu președintele Consiliului Comunității Locale din Satu Nou, Nedeljko Topić.\n\nDe la dânsul am aflat că lucrările la Satu Nou s-au desfășurat într-un mod deja cunoscut. Anul trecut, accentul a căzut pe continuarea asfaltării străzilor din localitate. Una dintre străzile mai lungi care a fost asfaltă este Vašarska, apoi au urmat străzile Dositej Obradović, 29 Noiembrie, 7 Iulie. De asemenea, acolo unde era nevoie, au fost amenajate și unele dintre străzile deja asfaltate. \n\n „Până în momentul de față, au fost asfaltate aproximativ 15 km de drum din Satu Nou. Trebuie să recunoaștem faptul că, fără îndoială, în ultimii 30 de ani nu s-a întâmplat ca într-un singur mandat să se realizeze atâtea lucruri”, a afirmat dânsul.\n\nDe la Topić am aflat că sunt în toi lucrările la reconstrucția clădirii Comunității Locale din Satu Nou. Dânsul a menționat că se renovează întreaga încăpere a Clubului de Șah din Satu Nou, dar și că au loc lucrări la acoperișul mansandrei, unde se află încăperea pe care o folosește Asociația Femeilor „Boboacele”. La această încăpere urmează să fie instalată rețeaua de încălzire și aparatul de aer condiționat. Președintele Consiliului Comunității Locale din Satu Nou a menționat să sunt în toi lucrările la sala de cununii, iar apoi urmează lucrări la reconstrucția sălii mari din incinta clădirii, bucătăriei și altele.\n\nArticolul integral îl puteți citi în numărul 54 din 14 ianuarie",
        "label": "Serbia"
    },
    {
        "title": "Afirmarea poeziei contemporane • Libertatea",
        "content": "Cel mai prestigios premiu pentru poezie din țară, „Vasko Popa”, a fost acordat săptămâna trecută în sala festivă a Primăriei orașului Vârșeț. Acest eveniment cultural a ajuns la cea de-a ediție 27-a ediție. Câștigătorul din acest an este poetul Radivoj Šajtinac din Zrenianin pentru volumul de poezii „Aveti Atara”. Premiul a fost înmânat câștigătorului de către primărița orașului Vârșeț, Dragana Mitrović și proprietarul companiei „Senzal kapital”, Rade Rakočević. \n\n Juriul a premiat volumul lui Radivoje Šajtinac din 85 de cărți înscrise la concurs și a descris-o ca fiind o anti-imagine a experienței de viață recentă și actuală, un efort de a articula iluzia deconstrucției ironice și lirice în limbajul poeziei. \n\n Premiul „Vasko Popa” se acordă pentru cea mai bună carte de poezie publicată recent în limba sârbă, precum și pentru selecția de poezii noi pe care o conține volumul, publicate de la începutul lunii ianuarie până la sfârșitul lunii decembrie. Premiul „Vasko Popa” contribuie, în primul rând, la promovarea socială a poeziei, respectă în egală măsura autorii cunoscuți și își propune să afirme poezia contemporană, cu respectarea contribuțiilor inestimabile ale lui Vasko Popa aduse cuvântului poetic modern.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Crâmpeie din viaţa culturală a localităţii • Libertatea",
        "content": "Tinerii noștri practică dansuri tradiționale, dar și moderne. Un număr foarte mic aleg baletul. Printre preferinţele tinerilor se numără şi tangoul, valsurile, dansurile latino-americane…\n\nEste bine că tinerii și adulții încă mai iubesc dansurile tradiționale. Pe lângă dansurile populare din Banat, „bobocii” sunt familiarizaţi şi cu cele din alte zone folclorice: Ardeal, Banatul Montan, subzona Carașului, Transilvania etc.\n\nPeste patru decenii activiştii culturali din Satu Nou au colaborat cu coregrafi cunoscuţi din România. Afilon Lațcu a montat coregrafii din Caraș-Severin, văile Timișului și Bistrei, din Almăj, din Valea Cernei și din alte regiuni. Am asistat și am fost corepetitor la coregrafiile puse în scenă de marele coregraf român. \n\n Foștii directori ai Casei de Cultură „3 Octombrie” din Satu Nou au angajat și alți coregrafi. Pe lângă Aurel și Sava Drajilov, îi amintim în acest sens şi renumiții „boboci”: Ianu Mladen – Mlădeni, Viorel Balnojan – Jâdovu… Ei au dus mai departe tradiția strămoșească.\n\nViorel Balnojan a fost și vătaf. Pe atunci, se dansa călușarul, după care şi bătuta călușarului, dans popular pentru bărbați. Pe lângă aceasta, Ianu Mladen și Viorel Balnojan au dansat unele dintre ardelenele lui Sima Mălaimare. Astfel, au alcătuit o suită de dansuri autentice din Satu Nou. S-a dansat și ardeleana lui Traian lu’ Nini care la acea vreme a fost violonist afirmat. S-au cântat și alte dansuri ale „bobocilor”, printre care şi axilonul lui Sima Mălaimare.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "Vor fi asfaltate în total opt străzi • Libertatea",
        "content": "Asfaltarea străzilor în localitățile din municipiul Panciova este în plină desfășurare. Săptămâna trecută, managerul municipiului Panciova, Maja Vitman, a vizitat șantierele la Satu Nou și la Doloave. În toi este asfaltarea străzilor și în alte sate.\n\nLa Satu Nou, după ce în etapa trecută au fost asfaltate șapte străzi (6,7 kilometri), asfaltul va fi așternut în încă cinci. Este vorba despre străzile Šantićeva, Valerija Dokna, 29 Noiembrie, Maksima Gorkog și Vašarska. După cum a stabilit Comunitatea Locală, cele cinci străzi constituie o prioritate. Asfaltul va acoperi, în total, 7 kilometri. \n\n La Doloave vor fi asfaltate încă trei străzi în lungime totală de 2 kilometri: Trg Oslobođenja, Svetozara Markovića și Borisa Kidrića. \n\n „Suntem mulțumiți că dinamica lucrărilor este cea prevăzută. Am făcut un lucru mare până acum. Locuitorii din satele municipiului Panciova, dar și cei din oraș, au acum kilometri de străzi asfaltate. Se lucrează rapid, în pofida tuturor dificultăților cu care ne confruntăm. Cel mai important este că situația politică e stabilă, că municipiul a asigurat surse financiare, că avem o colaborare excelentă cu comunitățile locale și cu cetățenii, că rezolvăm împreună problemele și că obținem rezultate”, a spus Vitman.\n\nArticolul integral îl puteți citi în numărul 48 din 27 noiembrie 2021",
        "label": "Serbia"
    },
    {
        "title": "Vom crea cele mai bune condiţii pentru toţi cetăţenii comunei Jitişte • Libertatea",
        "content": "Torăceana Laura Petrovici este născută la 14 noiembrie 1988. A absolvit Școala Elementară „George Coșbuc” din Torac, în limba română, după care a urmat Liceul de Chimie „Uroš Predić” din Zrenianin. În 2007, a continuat studiile de economie la Universitatea „Educons” din Novi Sad, unde a obținut diploma de master în economie.\n\nDupă terminarea studiilor, și-a început practica profesională la Compania de Utilități Publice „Ekos” din Jitiște, care se ocupă de colectarea și eliminarea deșeurilor, precum și de distribuția apei potabile. Aici, în 2013, a obținut un loc de muncă permanent în departamentul de contabilitate și finanțe, avansând ulterior la funcția de șef de contabilitate.\n\nLaura Petrovici este dedicată dezvoltării profesionale, participând la cursuri și seminare în diverse domenii de muncă și afaceri. De asemenea, este membră a Consiliului Comunității Locale Torac, fiind activă în viața socială și politică din comuna Jitiște în ultimii ani.\n\nLa alegerile din iunie, Laura a candidat pe lista consilierilor în Adunarea Comunală Jitiște. Pe data de 11 iulie, la ședința constitutivă a Adunării Comunale, a fost propusă și aleasă președinte al Adunării Comunale Jitiște. Alături de ea, în funcția de primar al comunei, a fost aleasă Ivana Petrić, o tânără promițătoare politicolog din Banatsko Karađorđevo. Noua conducere își propune să creeze cele mai bune condiții pentru toți cetățenii din comuna Jitiște. Întrebată despre direcția în care va acționa noua conducere comunală, Laura Petrovici a declarat: „Vom încerca să continuăm lucrurile care s-au dovedit a fi bune în practică, iar pentru ceea ce s-a arătat a fi o problemă, vom găsi o modalitate de a o rezolva. Multe persoane tinere au fost alese în funcții importante, activând în viața socială și politică la nivel local.\n\nArticolul integral îl puteți citi în numărul 33 din 17 august",
        "label": "Serbia"
    },
    {
        "title": "Prin activităţi creative elevii au marcat Săptămâna Copilului • Libertatea",
        "content": "În perioada 2 – 6 octombrie, elevii instruiţi de cadrele didactice de la Şcoala Elementară ,,2 Octombrie” din Nicolinţ, prin activităţi tematice au marcat Săptămâna Copilului. Luni, 2 octombrie, elevii de la ambele cicluri de învăţământ, împreună cu cadrele didactice au susţinut un program ocazional cu prilejul aniversării Zilei şcolii.\n\nCu acest prilej festiv, elevii instruiţi de dascălii lor au pregătit un recital de poezii în cinstea sărbătorii şcolii lor, iar eleva Teodora Miul a citit un scurt fragment din istoria satului, amintind că pe data de 2 octombrie 2023 s-au împlinit 79 de ani de la eliberarea localităţii Nicolinţ de sub jugul fascist.\n\nMarți, 3 octombrie, elevii de la ciclul I-IV, sub îndrumarea dascălilor, au organizat un atelier de creație unde au confecționat obiecte din material reciclabil și au audiat piese muzicale pentru copii. Miercuri, 4 octombrie, elevii de la clasele I-IV au vizitat biblioteca din sat, bucurându-se de jocuri distractive. Joi, 5 octombrie, elevii de la ciclul I-VIII au urmărit un spectacol pentru copii „Asterix și Obelix”, au savurat prăjituri delicioase și au continuat distracția cu un joc social „Nu te supăra, omule!”.\n\nÎn ziua de vineri, 6 octombrie, un grup de elevi cu aptitudini creative a participat la manifestarea „Lumea colorată a copilăriei” organizată la Ambasada României de la Belgrad, în timp ce colegii lor de la ciclul I-VIII au propus un joc distractiv „Jocuri fără frontiere”.\n\nArticolul îl puteți citi în numărul 42 din 21 octombrie",
        "label": "Serbia"
    },
    {
        "title": "Municipiul Zrenianin contribuie prin implementarea măsurilor de eficiență energetică • Libertatea",
        "content": "Ziua Mondială a Economisirii Energiei este sărbătorită pe 14 februarie pentru a evidenția importanța utilizării, consumului, penuriei și impactului energiei asupra sustenabilității ecosistemului, a vieții și a dezvoltării globale. Celebrată la nivel mondial, Ziua Economisirii Energiei evidenţiază necesitatea utilizării eficiente a resurselor şi economisirea de curent electric.\n\nPe lângă reglementările legale și măsurile definite de ministerele de resort în aplicarea managementului energetic, comunele, orașele, municipalitățile, companiile și populația joacă, de asemenea, un rol important în economisirea de energie.\n\nMunicipalitatea Zrenianin contribuie la conservarea energiei prin diferite măsuri pe care le implementează. Astfel, în perioada anterioară au fost alocați 46.812.000 de dinari pentru subvenții privind implementarea măsurilor de eficiență energetică și reducerea nivelului de CO2 în perioada precedentă. Pe lângă aceste schimbări, se aduc treptat şi o serie de îmbunătăţiri ale clădirilor şi locuinţelor: izolarea imobilelor, înlocuirea ferestrelor vechi cu altele eficiente energetic, înlocuirea sobelor vechi cu unele eficiente, întreţinerea corespunzătoare a sobelor, utilizarea încălzirii solare, pe cât posibil.\n\nAu fost înlocuiți 5.000 de metri pătrați de tâmplărie, precum și 157 de cazane pe gaz natural în gospodării, ceea ce reduce emisiile de CO2 cu până la 20 la sută în comparație cu centralele termice pe combustibil solid. De asemenea, s-a realizat izolarea termică a fațadelor, precum și izolarea termică a acoperișurilor, iar cazanele pe biomasă au fost înlocuite, s-au montat noi rețele de conducte și radiatoare, pompe de căldură și colectoare solare pentru prepararea apei calde menajere.\n\nArticolul integral îl puteți citi în numărul 60 din 25 februarie",
        "label": "Serbia"
    },
    {
        "title": "O expoziție interesantă a pictorițelor din România • Libertatea",
        "content": "La galeria Centrului Cultural din Vârșeț a avut loc vernisajul expoziției de pictură naivă a Vioricăi Ana Farkaș și Tatianei Cibru din România.\n\nExpoziția a fost organizată în cooperare cu Centrul pentru Dialog Multicultural și Regionalism din România. La deschidere, Davor Stojković, directorul Centrului Cultural, și-a exprimat bucuria pentru colaborarea bogată cu artiști din România. Acest eveniment este unul foarte important, dedicat exclusiv artei naive. Toți cei prezenți au putut admira lucrările Vioricăi Ana Farkaș și Tatianei Cibru, care impresionează prin subiectele și tehnicile folosite.\n\nLa expoziție, am avut ocazia să vedem câteva lucrări prin care artiștii Viorica și Tatiana se exprimă sincer într-o simfonie de culori, prezentând astfel viața la sat. La eveniment a fost prezent și Leonard Datcu, de la Consulatul General al României la Vârşeţ. Tatiana Cibru a explicat că tematica picturilor sale include anotimpurile și viața satului. În picturile expuse se pot vedea costume românești din vremuri trecute. Pictura naivă este foarte bine primită nu numai în România, ci și în străinătate.\n\nArticolul îl puteți citi în numărul 27 din 6 iulie",
        "label": "Serbia"
    },
    {
        "title": "Ia, element care se încadrează atât în domeniul artei, cât și în cel al istoriei poporului român • Libertatea",
        "content": "În cadrul Zilelor de Vară ale Alibunarului, a avut loc cea de-a XVIII-a ediție a manifestării „Promovarea portului popular și prezentare de modă”, organizată de către Asociația de Femei „Etno Art Brakos” din Alibunar, care, prin intermediul acesteia, i-a introdus pe cei prezenți în lumea tradițiilor autentice a iilor cusute manual de către membrele asociației amintite.\n\nLa eveniment au luat parte următoarele asociații de femei: ,,Mâini harnice bănățene” din Petrovasâla, ,,Pro Art” din Nicolinț, ,,Zoruca 1333” din Sărcia, ,,Valea Teiului” din Coștei, ,,Bunicuțele” din Uzdin, ,,Etno Art” din Ovcea, ,,Karlovčanke” din Banatski Karlovac, ,,Zene Kozjaka” din Kozjak.\n\nLa începutul programului, s-au adresat președinta asociației, subsemnata, și vicepreședinta, Olgica Zdravković, care a dat cuvântul președintelui Adunării comunale din Alibunar, Aleksandar Siveri. Acesta a declarat: „În primul rând, salut prezența tuturor oaspeților, iar femeilor din Asociația,, Etno Art Brakos” le transmit că vom sprijini întotdeauna astfel de evenimente. Comuna Alibunar va fi alături de manifestările care prezintă tradiția, obiceiurile și care contribuie la păstrarea limbii, având în vedere că asociația este multietnică.” \n\n La eveniment a fost prezent și Stevan Mihailov, vicepreședinte al CNMNR, coordonator al Departamentului pentru Informare, care a declarat: „Îmi revine deosebita onoare să fiu astăzi alături de dumneavoastră.\n\nArticolul integral îl puteți citi în numărul 35 din 31 august",
        "label": "Serbia"
    },
    {
        "title": "Municipiului Panciova a sprijint desfășurarea orelor de limba română • Libertatea",
        "content": "La Centrul Cultural „Infinitum” din Glogoni activitățile educaționale se desfășoară pe baza proiectelor și donațiilor. Municipiul Panciova deja de câțiva ani sprijină realizarea activităților culturale, artistice și educaționale la Centrul Cultural „Infinitum” din Glogoni. De curând, centrul cultural amintit a beneficiat de încă un proiect finanțat de către municipiul Panciova.\n\nDatorită proiectului „Sprijin pentru orele de limba română”, care a fost aprobat de către Secretariatul pentru Sat, Dezvoltare Rurală și Agricultură al municipiului Panciova, încăperea pe care o folosește Centrul Cultural „Infinitum”, din incinta Casei de Cultură „Mladost” din Glogoni, este dotată cu echipament educațional nou. Elevii care frecventează orele de limba și cultura română au primit scaune, mese și o tablă albă.\n\nElevii care frecventează orele de limba română la Centrul Cultural „Infinitum” din Glogoni sunt motivați pentru a participa atât la întreceri, cât și manifestări cultural-educaționale. În colaborare cu asociațiile locale, cât și cu asociații culturale din Serbia, România, Spania și Grecia, pe parcursul anului trecut, elevii au avut mai multe activități care s-au bazat pe recitări, interpretarea cântecelor, artă dramatică, prezentarea similarităților și cursului istoriei dintre poporul sârb și român. Cele mai recente activități și ateliere lingvistice au fost dedicate păstrării obiceiurilor de Crăciun și învățării colindelor.\n\nArticolul îl puteți citi în numărul 55 din 20 ianuarie",
        "label": "Serbia"
    },
    {
        "title": "Serbia protejează drepturile minorităților • Libertatea",
        "content": "Săptămâna trecută, o delegație a Consiliului Europei a vizitat sediul Consiliul Național al Minorității Naționale Române din Serbia la Vârșeț. Delegația Comitetului de experții Cartea Europeană a Limbilor Regionale sau Minoritare a fost în componența Gerard Rene de Groot, membru al comitetului în numele Olandei, Albert Branchhadel, membru al comitetului în numele Spaniei Ljudmila Popović, membru al comitetului în numele Serbiei, și Jorg Horn, reprezentantul secretariatului Comitetului Europei.\n\nAceştia au fost primiți în numele CNMNR de către Tiberiu Ciortan, secretarul Consiliului Național Român și Marinel Petrică. Această vizită a comitetului de experți a fost organizată în vederea evaluării situaţiei privind limbile minoritare din Serbia. Discuțiile purtate s-au axat pe teme importante care vizează poziția minorității naționale române în Serbia. În cadrul discuțiilor purtate timp de o oră și jumătate, delegația Comitetului European a fost informată despre activitățile și drepturile minorității române pe care le au în Serbia.\n\nMarinel Petrică a explicat că CNMNR are patru domenii în care activează: învățământul, cultura, informarea și uzul oficial al limbii și grafiei. Există școli cu departamente, unde cursurile școlare se desfășoară în limba română, în care număr de elevi este mai mic decât prevederile legale, dar statul permite și clase cu câte unul sau doi elevi. Numărul mic de elevi în școlile românești se datorează faptului că există multe familii mixte, dar și că mulți părinți români își înscriu copiii la școlile cu predare în limba sârbă. Consiliul Național Român a asigurat toate condițiile necesare pentru desfășurarea cursurilor școlare într-un mod modern. Peste 30 de școlii, unde se învață limba română, au fost dotate cu tablă interactivă, videoproiector și laptop. Pentru prima dată CNMNR a oferit burse pentru elevii care se înscriu în primul an școlar în limba română și studenților români de la facultate și școlile superioare. El a subliniat că viitorul școlilor românești depinde de noi înșine.\n\nintegral îl puteți citi în numărul 45 din 5 noiembrie",
        "label": "Serbia"
    },
    {
        "title": "A achiziționat un aparat digital cu raze X, echipamente suplimentare și un aparat cu ultrasunete • Libertatea",
        "content": "Secretariatul Provincial pentru Sănătate a asigurat fonduri pentru achiziția unui aparat digital cu raze X, echipamente suplimentare și un aparat cu ultrasunete din Fondul Republican de Asigurări de Sănătate. Dr. Valentin Ardelean, director ad interim al Centrului de Sănătate Alibunar, subliniază că cel mai merituos pentru procurarea acestora este Drago Terzić, directorul Filialei Fondului Republican pentru Asigurarea Pensionară și Sanitară Panciova.\n\nCred că datorită acestui fapt vom continua să ne îmbunătățim serviciile de sănătate, să ne modernizăm aparatură medicală, și mai mult, să perfecționăm munca instituției noastre, astfel încât să putem fi și mai buni în furnizarea de servicii utilizatorilor noștri – spune dr. Ardelean, adăugând că, numeroși utilizatori ai serviciilor de sănătate din cadrul Centrului de Sănătate sunt mulțumiți de aceste servicii și că, în viitor, vor fi și mai mulțumiți.\n\nÎn ceea ce privește cooperarea cu autoguvernarea locală, directorul ad interim al Centrului de Sănătate Alibunar spune că: „Primăria are multă înțelegere față de instituția noastră și, prin urmare, aș dori să subliniez că există o cooperarea excelentă, atât pe plan financiar, cât și în alte segmente, fiind recunoscători și Zoranei Bratić, președintele comunei Alibunar, fără al cărei sprijin nu ne-am putea realiza toate planurile, atât pe cele actuale, cât și pe cele din viitor.\n\nConsider că pentru buna funcționare a Centrului de Sănătate este extrem de importantă cooperarea cu autoguvernarea locală și că în timp vom merge înainte doar pentru că putem conta pe ajutor și sprijin deplin. Interesul tuturor este de a oferi locuitorilor comunei noastre cea mai bună îngrijire medicală posibilă. Fără ajutorul autoguvernării locale, ar fi fost îngreunată foarte mult munca.”\n\nintegral îl puteți citi în numărul 48 din 26 noiembrie",
        "label": "Serbia"
    },
    {
        "title": "Caloriferele rămân calde până pe data de 3 mai • Libertatea",
        "content": "Sezonul de încălzire în orașul Vârșeț se încheie, în mod oficial, pe data de 15 aprilie, însă, după cum a anunțat întreprinderea publică „Drugi oktobar”, caloriferele vor rămâne calde atât timp cât condițiile meteo impun acest lucru, chiar și până pe data de 3 mai.\n\n\n\n Zilele trecute temperatura a fost sub 12 grade, astfel că au existat condiții pentru ca sezonul de încălzire să continue. Prin urmare, vârșețenii nu trebuie să își facă griji. Energia termică va fi furnizată și în continuare, întrucât temperaturi scăzute sunt așteptate și săptămâna viitoare.\n\n\n\n După cum au transmis angajații de la serviciile comunale, Vârșețul este unul dintre puținele orașe din Voivodina care au avut în mod constant energie termică în sistemul de încălzire centrală pe tot parcursul sezonului, furnizând mereu și gaze naturale. Sezonul a decurs fără probleme majore în ceea ce privește producție și distribuția, iar consumatorii au fost mulțumiți de calitatea energiei termice livrate.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Prelegeri din domeniul digitalizării • Libertatea",
        "content": "La sfârşit de săptămână, toţi cetăţenii prezenţi în zona civică din Vârșeț (Piaţa Sfântului Teodor) au avut ocazia să afle care sunt cele mai importante abilitățile digitale în secolul XXI, cum să obțină anumite informații, pe ce cale să își exercite dreptul sau să îndeplinească o obligație în ceea ce priveşte comunicarea cu administrația de stat pe cale electronică și cum să îşi ofere lor, dar și copiilor, o experiență digitală sigură.\n\nÎn plus, elementele de bază ale alfabetizării și ale securității digitale au fost prezentate în cadrul atelierelor de lucru și prelegerilor, în dialog cu specialiști din domeniul digitalizării și prin interviuri cu influencerii locali. \n\n La aceste prelegeri au fost dezbătute diferite subiecte, între care: obţinerea statutului de e-cetățean, folosirea internetului în siguranță, editarea digitală, cumpărarea și vânzarea produselor on-line și multe altele. \n\n La inițiativa prim-ministrului Ana Brnabić a pornit caravana competențelor digitale, a alfabetizării și a securităţii denumită „Expediție digitală”. Caravana este susţinută de către Ministerul Comerțului, Turismului și Telecomunicațiilor, Ministerul Muncii, Ocupării Forței de Muncă, Veteranilor și Afacerilor Sociale și al Oficiului pentru Informația Tehnologică și Guvernare Electronică şi este realizată în parteneriat cu noul program de alfabetizare implementat în comun de Agenția Statelor Unite pentru Dezvoltarea Internațională (USAID )și Programul Națiunilor Unite pentru Dezvoltare (UNDP).\n\nArticolul integral îl puteți citi în numărul 37 din 11 septembrie 2021",
        "label": "Serbia"
    },
    {
        "title": "Celebrarea istoriei și progresului orașului • Libertatea",
        "content": "An de an, 8 noiembrie este o zi de sărbătoare în Panciova, aceasta fiind data când este sărbătorită Ziua orașului. Și în acest an, cu ocazia Zilei orașului, a fost organizată o ședință festivă în incinta Centrului Cultural\n\nŞedința festivă a început cu imnului Republicii Serbia, „Bože pravde”, interpretat de corul „Vocal kids”, sub conducerea dirijorului Jelena Cvetić. Apoi, corul a interpretat încă un cântec „Ziua orașului Panciova”. Textul și melodia acestui cântec a fost scris special pentru această ocazie de Leontina Vukomanović. Primarul municipiului Panciova, Aleksandar Stevanović a salutat oaspeții din sala plină a Centrului Cultural și a felicitat tuturor concetățenilor Ziua orașului.\n\n„Astăzi, cu mândrie și recunoștință, sărbătorim Ziua eliberării orașului nostru, Panciova. Este ziua în care celebrăm împreună tot ceea ce face ca orașul nostru să fie special, ziua în care ne amintim de istoria, cultura și tradiția care reprezintă inima Panciovei”, a afirmat Stevanović. În continuare, primarul municipiului Panciova a evocat cuvintele căpitanului Petar Aračić adresate soldaților în anul 1918.\n\nApoi, dânsul a subliniat că orașul nostru a fost „martore al multor schimbări și provocări, dar și un loc unde generații de cetățeni s-au străduit să construiască un viitor mai bun.”\n\nArticolul integral îl puteți citi în numărul 46 din 16 noiembrie",
        "label": "Serbia"
    },
    {
        "title": "O mare însemnătate pentru întreaga comunitate • Libertatea",
        "content": "Începând din anul școlar 2024-2025, în cadrul Școlii Elementare „Žarko Zrenjanin” din Satu Nou a început să funcționeze grădinița pentru antepreșcolari, care primește copii cu vârsta între 3 și 5 ani și jumătate. Necesitatea unei asemenea grădinițe la Satu Nou a fost evidentă în ultimii ani, pe fondul lipsei unei instituții adecvate unde părinții își pot lăsa copiii de vârstă antepreșcolară în localitate. Mai multe detalii despre deschiderea și funcționarea acestei grădinițe ne oferă directorul Școlii Elementare „Žarko Zrenjanin” din Satu Nou, Marinel Blaj.\n\nInterlocutorul nostru ne spune că grădinița pentru antepreșcolari din cadrul școlii amintite a fost deschisă cu sprijinul municipiului Panciova. El le mulțumește autorităților locale pentru că au recunoscut această nevoie esențială a comunității din Satu Nou, facilitând astfel accesul copiilor la astfel de grădiniță chiar în localitatea lor. Marinel Blaj subliniază că, datorită sprijinului oferit de municipiul Panciova, a fost renovată clădirea unde funcționează actuala grădiniță pentru antepreșcolari și s-au achiziționat mobilierul, jucăriile și toate cele necesare pentru a asigura funcționarea acestei grădinițe.\n\nLa grădinița pentru antepreșcolari din Satu Nou sunt angajate patru educatoare care se ocupă de două grupuri, fiecare format din câte 20 de copii. Programul grădiniței este de opt ore. Părinții își aduc copiii dimineața, între orele 6:30 și 8, după care ușa grădiniței se închide. Copiii rămân la grădiniță până după-amiază, când părinții vin să-i ia între orele 16:30 și 17. Directorul Școlii Elementare „Žarko Zrenjanin” din Satu Nou menționează că, la grădiniță, copiii beneficiază de mâncare și de paturi pentru odihnă. Acolo primesc micul dejun, gustarea și prânzul, iar mâncarea este furnizată de Instituția Preșcolară „Dečja radost” din Panciova.\n\nArticolul integral îl puteți citi în numărul 39 din 28 septembrie",
        "label": "Serbia"
    },
    {
        "title": "Sala mare îşi va întoarce luciul după mai mulţi ani • Libertatea",
        "content": "Casa de Cultură „3 Octombrie” din Satu Nou este o instituţie de cultură care de mai multe ori în cursul anului, bucură concetăţenii cu concertele ansamblurilor sale folclorice.\n\nTotuşi, au trecut ani îndelungaţi de când ansamblurile şi orchestra Casei de Cultură „3 Octombrie” nu au urcat pe scena din sala mare a instituţiei de cultură respective. După cum a declarat directorul Casei de Cultură „3 Octombrie”, Bojan Boljanac, lucrările la reconstrucţia sălii mari au început în octombrie 2007 şi au cuprins aranjarea unei părţi ale scenei. Din cauza lipsei de surse financiare, în anul 2008 lucrările au fost stopate. \n\n Veşti bune pentru Casa de Cultură „3 Octombrie” au ajuns la începutul lunii aprilie. Prin rebalansarea bugetului Municipiului Panciova pentru anul 2021 au fost alocate surse financiare însemnate pentru reconstrucţia sălii mari a Casei de Cultură „3 Octombrie”. Bojan Boljanac ne spune că aşteaptă să înceapă lucrările, iar beneficiile acestora vor fi multiple.\n\n\n\n „Obiectivul principal al reconstrucţiei sălii mari este îmbogăţirea vieţii culturale a cetăţenilor din Satu Nou, prin îmbunătăţirea calităţii ofertei culturale atât sârbească, cât şi românească. Unica instituţie de cultură din Satu Nou va dispune, prin această reconstrucţie de capacităţi tehnice înalte, la desfăşurarea programelor şi va fi pregătită pentru o colaborare regională mai amplă”, afirmă Bojan Boljanac.\n\n\n\n Directorul Casei de Cultură „3 Octombrie” adaugă că, reconstrucţia nu va aduce o avansare doar din punct de vedere infrastructural, ci şi din puncte de vedere al programelor, al interculturalităţii şi educaţiei, având în vedere că această Casă de Cultură va deveni un mediu multifuncţional. Dânsul precizează că sala mare va fi accesibilă pentru persoanele cu invaliditate şi grupelor sociale vulnerabile, având în vedere că va dispune de toate conţinuturile tehnice necesare pentru acordarea sprijinului cultural, pentru dezvoltarea creativităţii tinerilor şi participarea la crearea şi utilizarea conţinuturilor culturale sârbeşti şi româneşti.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Două decenii de activitate cultural-artistică •",
        "content": "Dintotdeauna, „bobocii” au avut talente excepționale în rândul soliștilor vocali și instrumentiști, coriștilor, fanfariștilor și dansatorilor. Pe talentatul corist și fanfarist Boian Barbu îl cunosc bine de mulți ani. El a fost elev al școlii elementare din localitate în perioada în care am condus grupul vocal al școlii, participând la Festivalul „Colindele Neamului” împreună cu Ilie și Ionel Baba la Râtișor, Vârșeț, Torac… Boian Barbu s-a distins printr-un ritm dezvoltat și auz muzical absolut.\n\nBoian este membru fidel al fanfarei SCA „Cultura”, condusă de prof. Alexandru Frianț, de altfel profesor de muzică la Școala Elementară „Žarko Zrenjanin” din localitate. După cum mi-a relevat interlocutorul nostru, la început a cântat cinci ani în cadrul Fanfarei „Tineretul” din Satu Nou, iar apoi s-a inclus în fanfara SCA „Cultura” din loc. Boian ne spune că el cântă la fligorn, dar cunoaște și intrumentele de percuție, precum este toba mică, cinele și altele.\n\nBoian s-a evidențiat în mod aparte cântând la instrumentul său principal – fligornul. A cântat la concerte, spectacole, Festivalurile de Folclor și Muzică Românească din Voivodina, Festivalul de Fanfare „Trompeta bănățeană”.\n\nArticolul integral îl puteți citi în numărul 7 din 17 februarie",
        "label": "Serbia"
    },
    {
        "title": "Păstrarea tradiției • Libertatea",
        "content": "Duminică, 9 aprilie, un grup de femei din Coștei s-au întâlnit la sediul Comunității Locale pentru a pune bazele asociației femeilor, având în vedere că în acest sat cu tradiții s-a simțit lipsa unei astfel de asociații.\n\nLa prima ședință au fost prezente următoarele doamne: prof. Veronica Ștefan, Vioara Iencea, Suzana Fortuz, Rozeta Popovici, Ionela Străin, Mariana Maleta, Anișoara Borca și Mariana Stratulat, care din start au devenit membre fondatoare.\n\nLa ședință a luat parte și domnul Viorel Bălăgean, primarul satului, care le-a oferit sfaturi referitoare la procedura de înregistrare oficială a asociației, asigurându-le de sprijinul deplin al Consiliului Comunității Locale Coștei. Sprijin vor primi și din partea domnului dr. Savu Marius, de la care a pornit această inițiativă.\n\nS-a stabilit în unanimitate ca funcția de președintă a asociației să o deţină profesoara Veronica Ștefan, sprijinită de vicepreședintele Suzana Fortuz, Ionela Străin și Mariana Stratulat și de Mariana Maleta, în calitate de secretar / contabil. În comitetul de supraveghere au intrat Rozeta Popovici (președintă), Vioara Iencea și Anișoara Borca, membri. Asociaţia va purta denumirea simbolică de „Valea teiului”, iar prima acțiune va avea loc pe 29 aprilie, cu prilejul inaugurii Zilelor de Teatru. Doamna președintă Veronica Ștefan invită toate femeile din sat să se alăture acestei asociații și să contribuie în limita posibilităților, în vederea păstrării și promovării tradiției.\n\nArticolul îl puteți citi în numărul 67 din 15 aprilie",
        "label": "Serbia"
    },
    {
        "title": "Case în mediile rurale pentru tineri căsătoriți • Libertatea",
        "content": "Precum am primit informații de la autoguvernarea locală, zilele acestea, Siniša Maksimovićm membru în Consiliul Executiv al orașului Vârșeț responsabil pentru dezvoltarea rurală, a semnat la Belgrad, la Ministerul Dezvoltări Rurale, un contract pentru achiziționarea a încă câteva case cu grădină în localitățile rurale pentru familiile tinere care doresc să trăiască la sat.\n\nAcest proiect a fost implementat și în trecut când autoguvernarea locală a cumpărat case în localitățile Mărcovăț, Vlăicovăț, Iablanca iar acum, în localitățile Râtișor și Uljma. Cu această ocazie, Siniša Maksimović a menționat următoarele:\n\n„Autoguvernarea locală a continuat practica de a acorda sprijin tinerilor căsătoriți și altor concetățeni ai noștri care aparțin categoriei tinerilor, interesați să înceapă sau să-și îmbunătățească viața în mediul rural. Au fost semnate două contracte pentru familiile din Ritișor și Uljma. Concursul este încă deschis și toți tinerii interesați care doresc să înceapă o viață independentă în mediul rural, pot aplica pentru achiziționarea de case cu grădină în valoare de până la 10.000 de euro, dacă îndeplinesc condițiile cerute de concurs. De ani de zile, orașul Vârșeț a îmbunătățit condițiile și calitatea vieții în sate prin construirea infrastructurii comunale, îmbunătățirea securității sociale și sanitare, investiții în educație, cultură și sport și va continua să investească în dezvoltarea economică a satelor și să creeze condiții pentru o viață mai bună și plină de activități pentru locuitorii zonelor rurale”. \n\n\n\nArticolul integral îl puteți citi în numărul 26 din 29 iunie",
        "label": "Serbia"
    },
    {
        "title": "Expoziție etnografică de fotografii dedicată cămășilor tradiționale românești • Libertatea",
        "content": "Joi, 6 mai, la Centrul Cultural din Zrenianin, cercetătoarea, dr. Daniela Barbulov Popov, a prezentat estetica portului bănățean de sărbătoare, la evenimentul ,,Ciupagul-Cămașa tradițională românească din Banat”, într-o expoziție etnografică de fotografii, vernisată on-line de reprezentanții și organizatorii evenimentului, Institutul de Cultură al Românilor din Voivodina.\n\n,,Știm cu toții că Voivodina are o bogată cultură tradițională, și având în vedere că strămoșii noștri au venit pe aceste meleaguri de-a lungul veacurilor, au adus cu ei, dar au și creat elemente culturale proprii. Unul dintre principalele elemente este portul popular. Astăzi prezentăm 45 de fotografii cu tradiționalele cămăși femeiești și bărbătești din Banat, Crișana, Ardeal și Oltenia, caracteristice portului popular românesc. Bineînțeles, ca și fiecare popor care se mândrește de portul său național, la fel și noi românii ne mândrim cu portul nostru tradițional. Expoziția pune în valoare fondul bogat de costume populare din zona Banatului. Chiar și în zilele de astăzi, se poartă și se folosesc astfel de modele de cămăși și port popular românesc, la evenimente culturale, festivaluri și manifestări folcorice, și astfel ne păstrăm tradițiile și obiceiurile ce datează de atâtea veacuri. Mulțumim Centrului de Cultură, pentru sprijinul acordat și de această dată la organizarea evenimentului, și invităm admiratorii de port tradițional românesc să viziteze expoziția până pe 19 mai”, a remarcat directorul Todor Ursu, la inaugurarea evenimentului organizat de Institutul de Cultură al Românilor din Voivodina.\n\n\n\n Expoziția cuprinde 45 de fotografii ale cercetătoarei Daniela Barbulov Popov, care și-a prezentat până acum lucrările în aproximativ 20 de expoziții personale și colective. Expoziția prezintă patrimoniul etnografic, o bogată compoziție ornamentală a costumului popular românesc din Banat, pe care autorea le-a cercetat și selectat în perioada 2017-2019. Un element important al expoziţiei îl constituie cămaşa tradițională de proveniență din Banat, Ardeal, Crișana și Oltenia, care geografic provine din aceste regiuni, dar etnografic Banatul este zona de interferenţă a ciupagului prezentat la expoziție.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Pasionată de flori și lucru manual • Libertatea",
        "content": "Margareta ne poveșteste despre ea însăși și pasiunile care îi fac viața mai frumoasă, iar acestea sunt lucrurile făcute manual şi florile. Interlocutoarea noastră deține o varietate de soiuri de flori. Florile reprezintă pentru ea un „balsam” sufletesc, pe care este bucuroasă să îl împartă cu cei din jur.\n\nDe lucru manual a fost inspirată tot timpul. Îi place, pentru că este ceva cu adevărat deosebit în care se pune mult suflet. În procesul de creație Margareta pune accentul pe detalii, pentru că detaliile fac diferența, iar ea ține cont de aceasta în procesul obținerii unui rezultat deosebit. Frumosul o definește, iar florile ocupă un loc deosebit în inima ei întrucât au un scop nobil. Rolul florilor, cât și a decorațiunilor confecționate manual, este acela de a încălzi sufletele oamenilor, de a le bucura ochii și, desigur, de a le înfrumuseța casele.\n\nÎn continuarea dialogului am discutat despre pasiunea şi dragoastea pe care o are Margareta pentru flori. ,,Frumusețea florilor și varietatea de culori m-au făcut să le îndrăgesc foarte mult. Ce poate fi mai frumos și mai sănătos decât să stai înconjurat de flori și să respiri miresmele îmbătătoare”. Despre această pasiune aflăm de la interlocutoarea noastră că, deși pare ușor, nu este deloc așa. ,,Posed o varietate de soiuri de flori pe care le îngrijesc cu mare drag, aceste plante necesită timp și dedicare.\n\nArticolul integral îl puteți citi în numărul 68 din 22 aprilie",
        "label": "Serbia"
    },
    {
        "title": "Festivalul porumbului – Torda 2021 • Libertatea",
        "content": "Săptămâna trecută, la Torda a avut loc manifestarea gastronomică şi etnologică „Festivalul porumbului”, ajunsă la ediția a XIII-a. Prin astfel de manifestări se păstrează obiceiurile şi cultura etniilor din Voivodina. Respectând măsurile adoptate de guvern, cu privire la virusul COVID-19 și situația generală, organizatorii au decis să organizeze acest eveniment deja tradițional, pentru care au primit acordul autorităților comunale. \n\n În cadrul festivalului, echipele au concurat în două categorii, și anume culegerea manuală a porumbului și gătirea mâncărurilor tradiționale. Evenimentul a fost deschis de Hajnal Jenő, președintele Consiliului Național al Minorități Naționale Maghiare, care a subliniat importanța acestui eveniment în păstrarea culturii, tradiției și a unei conviețuiri cu respect reciproc a popoarelor din această comună. \n\n A avut loc și o expoziție de mașini agricole și un program cultural foarte bogat. Din păcate, echipele din localitățile înfrățite din Ungaria și România, nu au putut participa la eveniment. Deci, șase echipe au concurat la culegerea manuală a porumbului, iar în concursul gastronomic s-a gătit mâncare tradițională (tocană de pui, gulaș, fasole, sarmale ). Pentru prima dată, pompierii voluntari din Torda au prezentat un exercițiu cu spumă, care i-a încântat pe cei mai tineri vizitatori. Muzicienii din Novi Itebej s-au ocupat și anul acesta de buna dispoziție a concurenților și a oaspeților. \n\n Scopul principal al acestui eveniment este de a arăta și păstra tradiția culegerii manuale a porumbului, care a fost una dintre cele mai importante preocupări în viața oamenilor din mediul rural, dar și de a transmite aceleași obiceiuri generațiilor mai tinere.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "Noi drumuri de hotar până la sfârșitul anului • Libertatea",
        "content": "Construcția drumurilor de hotar este asigurată, în cazul municipiului Panciova, prin arendarea terenurilor agricole de stat, dar și cu ajutorul surselor financiare primite de la Provincia Autonomă Voivodina. După cum a declarat membra Consiliului Municipal pentru Agricultură, Sat și Mediu Rural, Vladislava Maksimović, pentru portalul Pančevo MOJKraj, achizițiile publice pentru construcția drumurilor de hotar în localitățile Doloave, Satu Nou și Iabuca, au început deja. \n\n Anul acesta orașul Panciova a semnat un contract cu Secretariatul Provincial pentru Agricultură, Gospodărirea Apelor și Silvicultură, prin care sunt adoptate surse financiare în valoare de 20 milioane dinari pentru amenajarea și construcția drumurilor de hotar. \n\n Maksimović a amintit cu această ocazie că anul trecut au fost efectuate lucrări la aproximativ 9 kilometri de drumuri de hotar. \n\n „Anul acesta lucrările vor avea loc în comunele cadastrale Doloave, Satu Nou (drumul Velika dolina) și Iabuca. Primarul a semnat contractul, iar sursele financiare ne sunt transferate. Până la sfârșitul anului aceste lucrări trebuie să fie finalizate”, a declarat Maksimović.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "A fost marcat hramul Nașterea Maicii Domnului • Libertatea",
        "content": "Biserica Ortodoxă Română din Omolița prăznuiește hramul Nașterea Maicii Domnului, sărbătoare pe care o marcăm pe data de 8 septembrie. În acest an, credincioșii din Omolița s-au reunit la Sfânta Liturghie oficiată cu ocazia hramului duminică, 11 septembrie.\n\n\n\n Sfânta Liturghie a fost oficiată de către parohul Bisericii Ortodoxe Române din Omolița, Mircea Munteanu. Credincioșii au luat parte la sfințirea și la tăierea colacului. Ca şi în fiecare an, la sărbătorirea hramului a fost ales nașul bisericii. Astfel, după oficierea Sfintei Liturghii, Biserica Ortodoxă Română din Omolița a primit alţi nași pentru următoarele douăsprezece luni. Familia Buchin a predat ștafeta familiei Paulescu.\n\n\n\n După cum am aflat de la parohul Bisericii Ortodoxe Române din Omolița, anul acesta au avut loc lucrări în incinta sfântului lăcaș. Au fost efectuate lucrări de reparare a interiorului, iar pereții au fost zugrăviţi. \n\n După oficierea Sfintei Liturghii, credincioși au luat parte la o agapă.",
        "label": "Serbia"
    },
    {
        "title": "Vladimir Pištalo, cel de-al XXIX-lea laureat al Premiului pentru sensibilitate artistică modernă •",
        "content": "Premiul pentru sensibilitatea artistică modernă a Fondului „Todor Manojlović” a fost acordat marți, 11 mai, la Zrenianin, lui Vladimir Pištalo, scriitor și profesor de istorie din Belgrad și Worcester (SUA) și actualul manager al Bibliotecii Naționale a Serbiei.\n\nCu acest prilej, pentru laureat a fost organizată o recepție la primaria municipiului Zrenianin. Premiul este acordat în cinstea modernistului Todor Manojlović, noul laureat este anunțat în fiecare an pe 11 februarie, în timp ce ceremonia de premiere este organizată câteva luni mai târziu. Vladimir Pištalo este ce de-al XXIX-lea laureat al Premiului Fondului ,,Todor Manojlović”, înființat de Biblioteca Orășenească ,,Žarko Zrenjanin” din Zrenianin, iar scriitorului i-a fost acordat premiul de către membrii Consiliului Fondului – Nenad Šaponja și Milan Bjelogrlić, în prezența primarului municipiului Zrenianin, Simo Salapura.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Hotărâri de interes major • Libertatea",
        "content": "Săptămâna trecută, în sala de congrese a Centrului ,,Millenium” din Vârșeț a avut loc cea de-a cincea ședință a Adunării orașului Vârșeț. Cei 32 de consilieri prezenți au dezbătut 22 de puncte. Ședința a fost prezidată de către președintele Adunării Orașului, Predrag Mijatović.\n\nLa începutul ședinței a fost adoptat, cu majoritatea de voturi, procesul-verbal de la ședința precedentă.\n\nConsilierii au adoptat, cu vot unanim, multe decizii de interes major pentru vârșețeni.\n\nInteresul consilierilor l-a stârnit decizia cu privire la comunitățile locale din orașul Vârșeț. La discuțiile pe acest subiect au luat cuvântul Nenad Baroš și alți reprezentanți ai partidelor politice din parlamentul local.\n\nA primit unda verde și punctul referitor la exercitarea dreptului de confinanțare a costurilor pentru fertilizarea asistată biomedical. Jelena Đokić a menționat următoarele: „Dificultățile de a avea copii sunt o problemă cu care se confruntă milioane de oameni din întreaga lume. Prin urmare, nu este surprinzător faptul că nevoia de tratament a infertilității prin proceduri de reproducere asistată crește în toate țările. Din 1978, când primul copil a fost conceput prin fertilizare in vitro, până în prezent, a existat un progres științific și tehnologic uriaș în acest domeniu. Astăzi, procedurile de reproducere asistată sunt mijloacele prin care 70-80% din toate cuplurile infertile vor avea descendenți și sunt responsabili de nașterea a patru milioane de copii din întreaga lume. Luând în considerare aceste fapte, precum și faptul că numărul de cupluri care nu pot avea copii în mod natural este în creștere, orașul Vârșeț a lansat o inițiativă pentru a-și ajuta concetățenii să-și realizeze visul de a fi părinți”.\n\nDiscuțiile s-au axat și pe problemele actuale. Punctele doi și până la șase au fost adoptate prin vot unamim și fără dezbateri. Cu explicații a venit Slavica Popović de la administrația orașului.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Hramul Bisericii Ortodoxe Române din Toracu Mare • Libertatea",
        "content": "În lăcaşul sfânt din Toracu Mare, marea sărbătoare – Sfântul Mare Mucenic Gheorghe – Purtătorul de Biruinţă, s-a prăznuit duminică, 23 aprilie, odată cu Sfânta Liturghie a primii duminici după marea sărbătoare creștinească, Învierea Domnului, printre creștini numită și Paștele Mic.\n\nSfânta şi Dumnezeiasca Liturghie de Sângeorz, cum i se mai spune în popor acestei sărbători de primăvară, a fost săvârşită de Părintele Paroh Iconom Stavrofor Cristian Popi, alături de colegul său Marko Milojević, părinte paroh la Biserica Ortodoxă Sârbă din Toracu Mic și Ravni Topolovac, Părintele Protopop Gabriel Bandu de la parohia din Ecica și Părintele Pavel Jijița, din parohia localității Dejan, România.\n\nRăspunsurile au fost date de corul bisericesc bărbătesc al BOR din Toracu Mare ,,Armonia”, condus de Todor Ursu, și de corul bisericesc bărbătesc Ecica, condus de Daniel Ursulescu. Printre oaspeţi s-a găsit şi delegaţiile bisericilor din Sărcia și Ecica, precum și reprezentanți ai parohiei din localitatea Dejan.\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Laureat al Festivalului de Folclor și Muzică Românească din Voivodina,de două ori în trei ani • Libertatea",
        "content": "Adrian Stoian este un tânăr saxofonist talentat și un maestru al saxofonului. El dispune de mari resurse, capabilități și talent cu un potențial creativ.\n\nPutem remarca faptul că Adrian Stoian a reușit trei ani consecutiv să se mențină în vârful instrumentiștilor premiați la Festivalul de Folclor și Muzică Românească din Voivodina – R. Serbia. Le festivalul derulat la Coștei, în anul 2021, a obținut locul I. Un an mai târziu, la ediția din Satu Nou, s-a clasat pe locul III, iar la festivalul din Sân-Mihai, din anul 2023, a obținut din nou locul I.\n\nTânărul intrumentist „boboc” s-a evidențiat în mod aparte. A lăsat impresii deosebite, o virtuozitate excelentă și a demonstrat tehnici impresionante. A aplicat triluri, moderne, combinate cu apogiaturi superioare etc. Adrian a avut o ținută excepțională pe scena de vară, dovedindu-și astfel capacitatea sa.\n\nArticolul integral îl puteți citi în numărul 14 din 6 aprilie",
        "label": "Serbia"
    },
    {
        "title": "Reuniune științifică dedicată învățământului la ICRV • Libertatea",
        "content": "Pe data de 3 iulie, la sediul Institutului de Cultură al Românilor din Voivodina, la Zrenianin, a avut loc reuniunea științifică ,,Învățământul cu predare în limba română în Serbia azi – dileme și provocări, realitate și perspective”. La această reuniune obiectivul general a vizat învățământul în școlile noastre – de la problemele legate de numărul elevilor, programele școlare, manuale, perfecționarea cadrelor didactice etc. și până la noile metodologii și tehnologii de instruire în era digitală.\n\nParticipanții acestei reuniuni au fost învățători și profesori universitari care și-au prezentat lucrările. Au participat: prof. univ. dr. Marinel Negru, prof. univ. dr. Virginia Popovici, prof. univ. dr. Marina Puia Bădescu, prof. dr. Romanța Iovanovici, prof. Mărioara Sfera, prof. Mariana Golomeici, învățătoarele Emilia Țițovici și Mariana Vesovici și Carmen Sabina Oalge.\n\nPe lângă participanții reuniunii, au fost prezenți și consulul general al României la Vârșeț, Anca Corfu, precum și ministrul plenipotențiar al Ambasadei României la Belgrad, Mihai Șerban.\n\nLucrările prezentate la reuniune vor fi publicate în ,,Anuar” publicația permanentă a institutului și în revista ,,Piramida”. \n\n Reuniunea desfășurată este prima dintre cele trei planificate care vor fi axate pe domeniile învățământ, cultură și limbă.\n\nArticolul îl puteți citi în numărul 28 din 13 iulie",
        "label": "Serbia"
    },
    {
        "title": "Sunt foarte mulțumită de ceea ce am învățat • Libertatea",
        "content": "Eleva în clasa a VIII-a a Școlii Elementare „Žarko Zrenjanin” din Satu Nou, Mihaela Cadar, s-a clasat pe locul II la competiţia regională de cunoaștere a limbii sârbe ca limbă nematernă. Bineînțeles, rezultatele nu au venit singure, de la sine. Mihaela s-a pregătit sârguincios pentru prezentarea sa la această competiţie, fiind îndrumată de către profesoara sa de limba sârbă ca limbă nematernă, Ana Meda.\n\nInterlocutoarea noastră ne povestește că s-a pregătit îndelungat pentru competiţie, rămânând de două sau trei pe săptămână câteva ore în plus la școală pentru a face exerciții împreună cu profesoara sa. În plus, pe parcursul weekendurilor, Mihaela a avut de rezolvat multe exerciții și teste, pe care profesoara ei le-a corectat ulterior.\n\n„Sincer, am depus multă muncă și m-am pregătit mult timp pentru această competiţie. Astfel, am sperat să mă plasez undeva în vârful clasamentului. Dar, totodată am avut și mari emoții și nu m-am așteptat la un loc chiar atât de sus. Îi sunt recunoscătoare profesoarei mele, pentru că m-a pregătit și sunt foarte mulțumită de ceea ce am învățat”, ne spune Mihaela.\n\nArticolul integral îl puteți citi în numărul 13 din 30 martie",
        "label": "Serbia"
    },
    {
        "title": "Activitate bogată în vederea învățării limbii și păstrării culturii române • Libertatea",
        "content": "Limba română este o materie cu drag învățată la Centrul Cultural „Infinitum” din Glogoni. Elevii frecventează ore de limba română la două niveluri. Ei citesc, traduc fragmente din proza românească, memorează poezii şi le recită. Aceste activităţi îi ajută la însuşirea noţiunilor de limbă, literatură şi cultură română. De asemenea, elevii fac și ore de educație muzicală, la care învață despre genurile muzicii tradiționale şi despre muzica clasică, dar și să interpreteze cântece.\n\nRodica Marianu, președintă şi profesoară la Centrul Cultural „Infinitum”, ne spune că anul trecut 17 din 22 de elevi înscriși au terminat cu succes cursurile și că urmează să înveţe şi pe mai departe limba română. „Toți cei 17 elevi au învățat vocabularul specific nivelului la care sunt, gramatică și cântece. Au însuşit şi conţinuturi axate pe cultura română”, afirmă dânsa. \n\n Elevii de la Centrul Cultural „Infinitum” se pot mândri de rezultatele pe care le-au obținut anul trecut. Activitatea lor fructuoasă nu a fost trecută cu vederea. Au primit mai multe donații și premii. În vara care urmează, elevii care au realizat cele mai mari succese la tabăra virtuală „ARC 2021” vor beneficia de vacanță gratuită la Marea Neagră. În cadrul proiectului „Ateliere de limba română cu elemente de cultură”, care s-a desfășurat până pe data de 30 noiembrie și a fost finanțat de către Departamentul pentru Românii de Pretutindeni, Centrul Cultural ,,Infinitum” a stabilit o colaborare cu Școala Românească din Madrid. De Ziua Națională a României, elevii de la centrul amintit au recitat poezii la manifestarea on-line susţinută de către Școala Românească din Madrid. La această serbare au luat parte împreună cu copiii și profesorii din România, Spania și Italia.\n\nArticolul integral îl puteți citi în numărul 1 din 8 ianuarie 2022",
        "label": "Serbia"
    },
    {
        "title": "Pentru o viață mai bună la sat • Libertatea",
        "content": "Săptămâna trecută am stat de vorbă cu președintele Comunității Locale din Vlaicovăț, Safet Tihić. Dânsul ne-a informat despre activitățile care se desfășoară în acest sat frumos.\n\n\n\n Localnicii și conducerea Comunității Locale din satul Vlaicovăț, prin muncă voluntară și cu ajutorul autoguvernării locale, creează condiții pentru o viață mai bună pentru ca tinerii să rămână la sat.\n\n\n\n În ultimii câțiva ani conducerea Comunității Locale și sătenii au început să rezolve multe dontre probleme, iar anul trecut îl vor ține mine datorită faptului că au fost implementate numeroase proiecte în ceea ce privește renovarea și construcția infrastructurii în sat. La fel, anul acesta Consiliul Local a identificat care sunt probleme din sat.\n\n\n\n Cu ajutorul persoanelor competente pentru scrierea proiectelor au aplicat la mai multe concursuri ale orașului Vârșeț și Provinciei Voivodina. Autoritățile locale își îndreaptă atenția către realizarea iluminării la cimitirul din sat. Sursele financiare sunt asigurate din autocontribuția locală.\n\n\n\n Vlaicovicenii au aplicat și la o achiziție publică în ceea ce privește reconstrucția traseului din fața școlii vechi și a celui din fața Căminului Cultural, unde se plănuiește și reparea fațadei care este în fază avansată de degradare.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Ion Negru ,,Torăcu lu‘ Ioniță Bălan” • Libertatea",
        "content": "Editura „Lumina torăceană” și-a început activitatea, în urmă cu mai bine de câțiva ani, la inițiativa lui Mircea Lelea și nu numai, și a altor membrii ai Asociației pentru Artă și Cultură Vichentie Petrovici Bocăluț. Acest proiect a fost precedat de reluarea apariției „Luminei torăcene”, care a marcat la sfârșitul anului trecut un frumos jubileu. Când este vorba despre volumele de carte apărute, fără doar și poate, trebuie să amintim că prima lucrare care a văzut lumina zilei a fost o carte intitulată foarte sugestiv „Din careul meu” conținând „Epigrame și Catrene”, am zice chiar o perlă de carte care a ajuns și în mâinile actualului președinte al României, Klaus-Werner Iohannis. Și lucrurile nu se opresc aici, prin inițiativele lui Mircea Lelea, Viorel Ghereu, Cristian Fluture și Ionel Miat, vor mai ieși de sub teascul tiparului încă vreo 5 – 6 cărți. Iată, nu de mult, culminând cu această, am spune „bijuterie” de carte care timp de mai bine de jumătate de secol, a circulat cei drept, fie integral, fie numai parțial – atât cât s-a reușit să se copieze cu mâna, apoi să fie scrisă la mașina de scris și nu în ultimul rând, chiar în Suedia, din această carte să fie copiate mai multe bucăți.\n\nPoate că această introducere este una foarte extinsă, dar trebuie amintit, că la apariția ei au mai contribuit și regretatul cărturar al Toracului, Pavel P. Filip, academiceanul Costa Roșu, care a primit de la profesorul de istorie torăcean, Ion Dejan, plecat în Statele Unite ale Americi, un manuscris al acestei însemnate cărți, pe care prin împrejurări fericite tot domnul Costa Roșu a pus-o la dispoziția jurnalistului, actualmente pensionar, Ionel Miat, căruia i-a fost de mare folos pentru a scrie în mai multe rânduri în rubrica „Așezări, Oameni, Destine”, despre regretatul Ion Negru, numit Niță Bălan, și cu aceată ocazie semnatarul acestui text aduce mulțumiri de rigoare marelui om de cultură de la noi, Costa Roșu.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Un colaj de realizări, importante proiecte, evenimente și manifestări • Libertatea",
        "content": "La final de an, când tragem o linie și subliniem realizările înfăptuite în mai multe domenii, putem concluziona că, în 2023, în municipiul Zrenianin s-au desfășurat multe și varii evenimente, manifestări și proiecte culturale, sportive, științifice, de infrastructură. Desigur, au mai fost multe performanțe în acest an, dar o să încercăm să aruncăm o scurtă privire cronologică asupra celor mai importante dintre acestea.\n\nPrimarul municipiului Zrenianin, Simo Salapura, a primit pe 31 martie, în vizită delegația Consiliului Național al Minorității Naționale Române din Serbia, condusă de noul președinte, dr. Valentin Ardelean. În delegație s-au aflat și nou-aleși vicepreședinții, dr.Traian Căcina și Marinel Mândrea. În continuarea vizitei la Zrenianin, delegația Consiliului Național al Minorității Naționale Române din Serbia a vizitat Institutul de Cultură al Românilor din Voivodina, unde a avut loc o întrevedere cu directorul Todor Ursu, împreună cu angajații Institutului, Alina Iorga-Knežević, Diana Ocolișan și Camelia Bugar.\n\nTeatrul Național „Toša Jovanović” din Zrenianin, a găzduit în perioada 18-25 aprilie, ediția a 72-a a Festivalului de teatre profesioniste din Voivodina. Manifestarea teatrală, s-a încheiat cu ceremonia de decernare a premiilor și un spectacol în cinstea premianților. Copiii din Zrenianin au trezit din nou primăvara cu o paradă de flori, muzică și jocuri pe piața principală a orașului. „Trezirea primăverii”, manifestarea inclusă în evenimentele anuale de importanță majoră pentru municipiul Zrenianin, la care au participat câteva sute copii, a avut loc pe 29 aprilie în Piața Libertății din orașul de pe Bega.\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Sărbătoarea patronului spiritual și activități noi • Libertatea",
        "content": "Pe data de 10 iunie, Asociația Femeilor „Boboacele” a sărbătorit patronul său spiritual, Înălțarea Domnului. Din cauza pandemiei, sărbătorirea s-a desfășurat într-un cerc restrâns, doar în prezența membrelor asociației amintite.\n\n\n\n Femeile au dus colacul la Biserica Ortodoxă Sârbă din localitate, unde a fost sfințit de preotul Marko Doveden, împreună cu preotul de la Biserica Ortodoxă Română din localitate, Gheorghe Ianeș. „A fost un act foarte frumos, care ne-a împlinit sufletele. Patronul asociației noastre ne-a adus un prilej pentru a ne reuni pentru a marca acest moment important pentru noi”, a afirmat președinta Asociației Femeilor „Boboacele”, Snežana Baba \n\n De asemenea, femeile de la asociația amintită au început să desfășoare activități după o perioadă mai lungă. Activitatea lor a început cu un atelier la care au pregătit prăjituri împreună cu niște fetițe din sat. „Fetițele au fost încântate. Au ținut minte rețeta, iar acasă au pregătit prăjitura din nou și ne-au trimis poze”, ne dezvăluie Snežana.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Trei ediții de succes în compania muzicii și dansului românesc • Libertatea",
        "content": "Periodicul ,,Armonii muzical-folclorice” al Festivalului de Folclor și Muzică Românească din Voivodina – R. Serbia, serie nouă, anul III, numărul 3, publicat de Casa de Presă și Editură ,,Libertatea” din Panciova, este o amprentă neștearsă care va rămâne în memoria patrimoniului cultural al etniei române de pe aceste meleaguri. Ediția de față a periodicului ,,Armonii muzical-folclorice” prezintă cele trei ediții reușite a sărbătorii cântecului și dansului românesc.\n\nÎn a doua pagină a periodicului sunt prezentate cele 15 societăți și case de cultură fondatoare, precum și structura de conducere a Festivalului de Folclor și Muzică Românească din Voivodina. Tot pe această pagină sunt evidențiați sponsorii principali care au susținut ediția de anul acesta a festivalului, desfășurată în localitatea Sân-Mihai.\n\nPagina a treia cuprinde mesajul adresat de dr. Valentin Ardelean, președintele CNMNR, care le urează mult succes tuturor participanților declarând următoarele: ,,menirea acestui festival este de a păstra moștenirea noastră culturală”. În continuare, jurnalistul Ion Mărgan a realizat un interviu cu Darian Tăpălagă, primarul satului Sân-Mihai și președintele Comitetului local de organizare.\n\nO parte din pagina a patra este dedicată lui Viorel Bălăgean, președintele Consiliului Executiv al Festivalului de Folclor și Muzică Românească din Voivodina, care constată că a sosit momentul când trebuie ,,să ne unim forțele prin folclor și cultură”. Articolul fiind semnat de Denis Stratulat.\n\nPagina a cincea este dedicată evenimentelor culturale petrecute la Sân-Mihai în urmă cu un secol, articolul fiind semnat de prof. Ion Sfera. În acest articol, documentat cu date istorice, este redat un segment important din viața românilor bănățeni, care după 1918 au rămas să trăiască în Regatul SCS (Iugoslavia), motivul principal fiind cultura.\n\nArticolul integral îl puteți citi în numărul 34 din 26 august",
        "label": "Serbia"
    },
    {
        "title": "Impulsionând credința și spiritualitatea în rândul tinerilor • Libertatea",
        "content": "Sub îndrumarea Preasfințitului Părinte Ieronim, Episcopul „Dacia Felix”, Vârșețul a găzduit recent „Tabăra Bucuriei”. Părintele Costel Paulescu ne-a dezvăluit că atât Episcopia „Dacia Felix”, cât și Colegiul Sfântul Nicolae din Iași au fost în spatele acestei inițiative.\n\nLa Catedrala Episcopală din Vârșeț, cei 25 de tineri participanți, provenind atât din Voivodina, cât și din România, au fost întâmpinați cu căldură și ospitalitate. Preasfințitul Părinte Ieronim, Episcopul „Dacia Felix”, le-a adresat cuvinte inspirate și încurajatoare, subliniind importanța participării lor la această primă ediție a „Taberei Bucuriei”.\n\nTabăra a fost coordonată de Protosinghelul Andrei Stancu, ecleziarh al Catedralei Eparhiale din Vârșeț, împreună cu consilierul eparhial pentru problemele tineretului, Șerban Manolea. Ajutorul necesar a venit și din partea Părintelui diacon Octavian Ceruță, Părintelui Cristian Băbuț și prof. dr. Mărioara Sfera. \n\n După primirea la Catedrală, tinerii au pornit într-un pelerinaj către Biserica Sfântului Ierarh „Teodor Vršački”, situată pe Dealul Vârșețului. Aici au vizitat și biserica cimitirului, Biserica ,,Sfânta Cruce”, și au continuat drumul spre Căminul Crucii Roșii. Participanții la această tabără, cu vârste cuprinse între 7 și 17 ani, au fost îndrumați spre aprofundarea legăturii lor cu biserica și consolidarea credinței lor. Tabăra a avut drept obiectiv cultivarea și dezvoltarea convingerilor religioase, tradițiilor și identității naționale românești în sufletele și viețile acestor tineri creștini valoroși.\n\nArticolul integral îl puteți citi în numărul 34 din 26 august",
        "label": "Serbia"
    },
    {
        "title": "Îmbunătățirea calității apei potabile • Libertatea",
        "content": "Săptămâna trecută la Vârșeț s-a realizat o nouă investițiie în infrastructura orașului. Aceste investiții le efectuează Întreprinderea Comunală Publică ,,Drugi Oktobar”.\n\n\n\n Lucrările la reconstrucția rezervorului de apă potabilă „R1” din Vârșeț se desfășoară de la începutul anului și au ajuns acum la faza de betonare care a fost finalizată cu succes. Acest rezervor, care este foarte important pentru alimentarea cu apă la Vârșeț, se umple direct de la fabrica de procesare a apei potabile din localitatea Pavliš și este situat în strada Milana Tepića.\n\nRezervorul a fost construit acum 57 de ani. Lucrările le efectueză Înterprinderea Comunală Publică ,,Drugi oktobar” din oraș, iar directorul Jovan Knežević a declarat următoarele: „Facilitatea rezervorului constă în două camere construite în anul 1964. În urmă cu câțiva ani camera dreaptă a fost reconstruită. Din cauza scufundării terenului acolo au pătruns venele apei. În 2018 am observat aceleași probleme și în camera stângă. Așadar, în ianuarie, au început lucrările de reconstrucție a camerei din stângă. Astăzi se execută lucrările finale de betonare, care din cauza tehnologiei trebuie efectuate fără întrerupere. În trecut lucrările au durat 20 de ore, iar acum, datorită echipamentului mai bun, dureză cinci până la șase ore. Rezultatul lucrărilor va fi extinderea alimentării cu apă potabilă prin utilizarea unor surse care vor controla starea microbiologică. Aceasta este urmată de testarea etanșeității camerei timp de 72 de ore. Vârșețenii au nevoie de un rezervor nou de distribuție a apei, un sistem adaptat cerințelor existente în momentul de față. După terminarea lucrărilor vârșețenii vor avea apă de calitate mai bună și o tehnologie eficientă care va reduce costurile rețelei de distribuție a apei”.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Autoguvernare locală a primit 1,7 de milioane de dinari pentru dezvoltarea rurală • Libertatea",
        "content": "Autoguvernarea locală a informat că, pe 25 octombrie, la Secretariatul Provincial pentru Agricultură, Gospodărirea Apelor și Silvicultură din Novi Sad a fost semnat un contract ce vizează stimularea dezvoltării infrastructurii și serviciilor rurale. În numele orașului Vârșeț, contractul a fost semnat de către Slaviša Maksimović, membru în Consiliul Executiv, responsabil pentru dezvoltarea rurală.\n\nPrin acest proiect, Vârșețul intenționează să construiască trei zone de odihnă pe traseul dintre mănăstirea Srediștea Mică și renumitul „Gudurički vrh”. Obiectivul este acela de a oferi vizitatorilor, turiștilor și alpiniștilor spații de relaxare de calitate pe această rută, cu o lungime de aproximativ 6 kilometri.\n\nDouă dintre aceste zone vor fi situate pe drumul ce duce către „Gudurički vrh”, iar a treia va fi pozitionată lângă noul punct de belvedere. Acesta din urmă va aduce beneficii celor care aleg să parcurgă pe jos traseul către cel mai înalt punct al Voivodinei, garantând o experiență mai plăcută și sigură în mijlocul naturii.\n\nSe pare că documentația tehnică pentru reconfigurarea punctului de belvedere de la „Gudurički vrh” este în faza finală. În cursul anului următor, orașul Vârșeț are în plan amenajarea unui nou punct de observație, care va dezvălui o priveliște impresionantă asupra câmpiei Banatului de Sud. Acesta va oferi atât alpiniștilor, cât și turiștilor ocazia de a se bucura de panorama spectaculoasă a regiunii.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Instituția de învățământ cu model dual • Libertatea",
        "content": "Prim-ministrul Republicii Serbia, Ana Brnabić și viceprim-ministrul și ministrul de Învățământ, Branko Ružić, au vizitat săptămâna trecută Centrul de pregătire al Academiei de Aviație din Vârșeț.\n\nDupă ce a vizitat infrastructura, pista și hangarul, unde i s-a prezentat cum va arăta Centrul de pregătire când va fi finalizată reconstrucția, care trebuie să conțină un restaurant și internat, unde studenții vor locui, s-a întâlnit și cu prima generație de studenți ai Academiei de Aviație care studiază în programele de studii superioare și profesionale duale, realizate în comun cu companiile „MTU Maintenance Serbia”, „Air Serbia” și „Air Traffic Control” din Serbia și Muntenegru „SMATSA”, în cadrul proiectul de promovare a Modelului Național de Învățământ Dual. Prim-ministru Serbiei, Ana Brnabić a explicat că dublarea industriei aviatice va crește până în anul 2030 și este nevoi de personal, piloți, controlori de zbor, mecanici, ingineri și tehnicieni. Academia de Aviație din Vârșeț este foarte importantă pentru formarea și educarea personalului. Astăzi, la academie studiază studenți din țară, dar în prima generație sunt și studenți din Muntenegru și Macedonia de Nord. După terminarea studiilor poate că mulți dintre ei vor rămâne în Serbia, pentru că avem nevoie de ei, având în vedere că în Serbia a venit renumita companie germană „MTU” care va oferi locuri de muncă bine plătite. Ana Brnabić a menționat și următoarele: \n\n „Noi privim Vârșețul ca pe un loc care va fi poziționat competitiv pentru a împlini atât nevoile europene, cât și cele mondiale. Vârșețul este un oraș al vinului, al industriei farmaceutice, dar și un oraș al aviației, iar această academie este unul dintre simbolurile orașului, În viitor, acesta va fi un centru de pregătire pentru piloți, controlori de zbor, ingineri, tehnicieni și mecanici de aeronave.” \n\n Până la sfârșitul anului se va anunța o achiziție publică pentru încă două avioane, un elicopter pentru simulatoare suplimentare. Ea a subliniat că în acest fel, la Vârșeț se va crea un centru european de excelență pentru instruirea studenților.\n\nArticolul integral îl puteți citi în numărul 49 din 4 decembrie 2021",
        "label": "Serbia"
    },
    {
        "title": "A fost un an încununat de succese • Libertatea",
        "content": "În perioada decembrie 2023–decembrie 2024, Comunitatea locală din Sân-Mihai a implementat numeroase proiecte care au îmbunătățit calitatea vieții sătenilor. Un proiect însemnat a fost realizat spre finea anului 2024, și anume, renovarea dispensarului din sat asigurându-se o mai bună ocrotire și îngrijire medicală a sătenilor. Tot în această perioadă a anului trecut au fost înregistrate progrese semnificative în toate sferele de activitate, îndeosebi pe plan sportiv și cultural.\n\nPrintre numeroasele activități realizate pe parcursul anului precedent s-au evidențiat proiectele de revitalizare a infrastructurii locale: curățarea de deșeuri a canalelor care folosesc pentru scurgerea apelor torențiale. La solicitarea sătenilor, în strada ,,Žarko Zrenjanin”, cunoscută sub numele de „Bara Mare”, au fost efectuate lucrările de drenare a canalului pentru scurgerea apelor pluviale. Sătenii au acordat o atenție deosebită activităților care au inclus amenajarea spațiilor verzi. Împreună cu membrii Asociației ,,Casa Tineretului” s-au desfășurat acțiuni de întreținere a zonelor verzi și a fost plantată o alee de arbori în parcul local, îmbunătățind astfel aspectul estetic al satului.\n\nAu fost reluate activitățile de revitalizare a obiectivelor de interes obștesc, astfel că, la inițiativa Societății de vânători s-a renovat edificiul Căminului vânătorilor, înlocuindu-se tâmplăria veche și s-a montat o placă memorabilă cu toți membrii activi ai acestei societăți. Din activitățile prioritare ale satului nu au fost excluși agricultorii, astfel că pentru necesitățile lor a fost amenajat accesul la toate fântânile arteziene din hotarul Sân-Mihaiului. Printre proiectele prioritare de revitalizare a infrastructurii locale se evidențiază reabilitarea drumurilor locale și amenajarea rețelei de iluminat. Cu sprijinul Comunității locale a fost renovat cimitirul din strada Prvomajska, activități care au cuprins turnarea betonului pe cărarea de acces la cimitirul din sat.\n\nArticolul integral îl puteți citi în numărul 3 din 18 ianuarie 2025",
        "label": "Serbia"
    },
    {
        "title": "Promovarea produselor apicole la Fântâna Fetei • Libertatea",
        "content": "Sâmbătă, 1 iulie, Organizația de Turism a comunei Alibunar a organizat, la Centrul turistic de la Fântâna Fetei, parte a Rezervației Naturale „Dunele de nisip ale Deliblății”, cea de-a 54-a ediție a manifestării turistice „Ziua Apicultorului”. În splendida oază naturală, producătorii apicoli și asociațiile de femei au expus o gamă variată de produse apicole, sucuri naturale cu adaos de miere și prăjituri tradiționale pe bază de miere de albine.\n\nAu fost prezenți expozanți din localitățile care aparțin comunei Alibunar (Petrovasâla, Alibunar, Nicolinț, Banatski Karlovac, Janošik, Ilandža, Dobrica), dar și din alte comunități limitrofe (Vârșeț, Biserica Albă, Oreșaț).\n\nVera Krstić, din localitatea Ilandža, reprezentanta fermei apicole „Krstić pčelinjak”, a expus produse cosmetice realizate din polen și lăptișor de matcă. Mirjana Bačić, venită din Biserica Albă, a adus la rândul ei produse cosmetice pe bază de miere, destinate îngrijirii și întreținerii pielii. Mirjana ne-a mărturisit: „A practica apicultura în zilele noastre reprezintă o muncă interesantă, istovitoare, dar și foarte atractivă și creativă. Ești mereu în mișcare și depui un efort constant pentru a inova și a produce ceva care să atragă cumpărătorii. Este esențial să aduci mereu pe piață un produs nou, un preparat care să atragă atenția publicului. Numai așa vei reuși.”\n\nArticolul integral îl puteți citi în numărul 28 din 15 iulie",
        "label": "Serbia"
    },
    {
        "title": "Hramul Bisericii din Toracul Mic • Libertatea",
        "content": "Credincioșii români ortodocși din Toracul Mic au sărbătorit pe 8 septembrie marea sărbătoare creștină Nașterea Născătoarei de Dumnezeu, prilej cu care s-a aniversat hramul Bisericii Ortodoxe Române din această parohie.\n\nDin soborul slujitorilor au făcut parte Preotul Iconom Stavrofor Emanuil Mojic din parohia Toracul Mic, Preotul Iconom Stavrofor Cristian Popi din parohia Toracul Mare și Diaconul Teodor Lucian (România). Răspunsurile liturgice au fost oferite de Corul Bărbătesc „Armonia” din Toracul Mare, condus de Todor Doru Ursu. \n\n Unul dintre cele mai frumoase momente tradiționale ale hramului, moștenit din generație în generație, este tăierea colacului, naș fiind Mircea Frișcan. După încheierea slujbei religioase, a avut loc o agapă creștinească la casa parohială din Toracul Mic. Atmosfera festivă a fost întreținută de Orchestra „Lyra”.\n\nArticolul îl puteți citi în numărul 37 din 14 septembrie",
        "label": "Serbia"
    },
    {
        "title": "Dumnezeu al iubirii şi al milostivirii îi păzeşte pe credincioşi • Libertatea",
        "content": "Duminică, 27 noiembrie, în Biserica Ortodoxă Română din Nicolinţ, Protopopiatul Alibunarului, a poposit Preasfinţitul Părinte Ieronim, Episcopul Daciei Felix, unde, înconjurat de un sobor de preoţi, a slujit Sfânta şi Arhiereasca Liturghie.\n\nLa sosire, în faţa sfintei Biserici, Preasfinţitul Părinte Ieronim a fost întâmpinat de Părintele Prot. Calist Magyar, parohul Bisericii Ortodoxe Române din Alibunar şi de Pr. Prot. Manuel Ianeş, parohul Bisericii Ortodoxe Române din Nicolinţ. La sfârşitul sfintei slujbe, Preasfinţitul Părinte Ieronim a adresat credincioşilor câteva cuvinte pilduitoare: ,,În această ultimă duminică din luna noiembrie a anului mântuirii 2022, în parohia din Nicolinţ, în această frumoasă biserică cu hramul Sfântul Mare Mucenic Gheorghe, Purtătorul de biruinţă, am săvârşit Sfânta şi Arhiereasca Liturghie.\n\nM-am bucurat nespus de mult de ambianţă, de dragostea cu care m-aţi primit. Să vă dăruiască Dumnezeu multă sănătate şi să aveţi mult rost spiritual. În timp ce se rostea o priceasnă se spunea: ,,Eu sunt Pământ şi Cenuşă”. Aceste cuvinte le întâlnim în sfintele slujbe ale bisericii şi sunt cuvinte de smerenie pentru care oamenii sunt umili în faţa lui Dumnezeu, drept recunoscându-şi împărtăşania. Aceste cuvinte le-a rostit cel mai bogat om de pe pământ, care era Sfântul Proroc Avram, cel care a primit smerenia lui Dumnezeu.\n\nArticolul integral îl puteți citi în numărul 50 din 10 decembrie",
        "label": "Serbia"
    },
    {
        "title": "Concert de folclor românesc • Libertatea",
        "content": "Duminică, 25 septembrie, Centrul Artei Populare din Nicolinţ, în frunte cu preşedinta Alexandra Lelea, a marcat 7 ani de activitate fructuoasă, prezentând un spectacol de cântece populare româneşti cuprinse într-un CD. Acest proiect a fost realizat cu sprijinul Departamentului pentru Românii de Pretutindeni al Guvernului României, cu un suport financiar din partea Primăriei Alibunar şi al Comunităţii Locale din Nicolinţ.\n\nÎn cadrul programului de gală au evoluat solişti vocali şi instrumentişti, grupul vocal, formaţia de dansuri a Centrului Artei Populare, acompaniaţi de Orchestra ,,Lyra” din Torac. Invitaţii speciali au fost membrii Ansamblului ,,Vichentie Petrovici Bocăluţ” care s-au prezentat publicului cu un potpuriu de jocuri tradiţionale româneşti.\n\nÎn partea festivă a acestui eveniment, a fost citit mesajul de sprijin adresat de secretarul de stat al Guvernului României, Gheorghe Cârciu: ,,Dragi români, onorată audienţă, în numele Departamentului pentru Românii de Pretutindeni îi felicit pe organizatori pentru organizarea concertului de folclor românesc şi pentru toate activităţile pe care le derulaţi în cadrul acestui proiect. În acelaşi timp, vă mulţumesc pentru misiunea asumată de a valorifica tezaurul nostru cultural. Folclorul reprezintă amprenta fiecărui popor, nucleul poporului românesc.\n\nintegral îl puteți citi în numărul 41 din 8 octombrie",
        "label": "Serbia"
    },
    {
        "title": "Ștrudelul din Doloave, cel mai bun produs tradițional din Voivodina • Libertatea",
        "content": "Pe 23 septembrie, la Fântâna Fetei s-a desfășurat Târgul Creativității al Femeilor de la Sat din Voivodina, la care au participat 170 de asociații de femei. În această mare concurență, Asociația Femeilor „Dolovke” din Doloave a obținut locul I pentru cel mai bun produs tradițional.\n\nDe la președinta Asociației Femeilor „Dolovke” din Doloave, Katica Smiljković, aflăm că dolovenele s-au prezentat cu renumita prăjitură din Voivodina, ștrudelul. „Am obținut locul I pentru cea mai bună prăjitură după gust și aspect. Totodată, am fost și recunoscute, fiindcă doar ștrudelul nostru are brand și marcă protejată. Cu această ocazie am primit un trofeu, buchet de flori și laptop pe care îl vom folosi pentru necesitățile asociației noastre”, spune Katica.\n\nPreședinta Asociației Femeilor „Dolovke” din Doloave afirmă că se mândresc de premiul primit. Dânsa adaugă că ștrudelul preparat de doamnele din Doloave este bine cunoscut, precum este și manifestarea lor „Štrudlijada”, pe care o organizează în prima sâmbătă din septembrie. „Acest premiu doar a confirmat succesul nostru pe care l-am construit prin munca noastră de mulți ani în cadrul asociației. Ne mândrim de acest fapt”, spune dânsă.\n\nArticolul integral îl puteți citi în numărul 40 din 7 octombrie",
        "label": "Serbia"
    },
    {
        "title": "A fost săvârşită Taina Sfântului Maslu • Libertatea",
        "content": "Duminica trecută, la Biserica Ortodoxă Română din Toracu Mare, s-a săvârşit conform datelor bisericeşti, Taina Sfântului Maslu. În prezenţa binecredincioşilor, această slujbă de tămăduire a trupului şi mai ales a sufletului a fost oficiată de Părintele Paroh Cristian Popi din Toracu Mare, Părintele Paroh Emanuil Mojic din Toracu Mic, Părintele Protopop Gabriel Bandu din Ecica și Părintele Pavel Jijița.\n\nSlujba a avut un farmec aparte, pe mese fiind aşezate în mijlocul lăcaşului sfânt alimentele aduse de creştinii veniţi la slujbă, cu precădere făină şi ulei, care au fost binecuvântate şi sfinţite în cadrul acestei măreţe slujbe ortodoxe. A fost citit de şapte ori Apostolul, după care în şapte rânduri, făcând cu schimbul, au fost citite şapte Evanghelii. În aceste rugăciuni se cere păzirea vieţii bolnavului, uşurarea de chinuri, vindecarea şi întărirea trupului şi, totodată, iertarea păcatelor, tărie duhovnicească, primenirea întregii sale făpturi şi înnoirea în Hristos a vieţii.\n\nÎn timpul acesta toţi cei prezenţi au îngenunchiat, dând laudă lui Dumnezeu, sub patrafirele celor patru preacucernici părinţi, iar apoi aceştia au miruit capetele, ochii şi mâinile binecredincioşilor din biserică cu untdelemn sfinţit, dar şi veşmintele aduse pentru a fi binecuvântate.\n\nPărintele Protopop Gabriel Bandu din Ecica, a menţionat în cuvântul de învăţătură faptul că Taina Maslului este lucrarea sfântă săvârșită în numele Sfintei Treimi de către preoții bisericii, prin care se împărtășește credinciosului bolnav harul nevăzut al tămăduirii sau ușurării suferințelor trupești, întărirea sufletească și iertarea păcatelor.\n\nintegral îl puteți citi în numărul 49 din 3 decembrie",
        "label": "Serbia"
    },
    {
        "title": "Emilian Ardelean din Nicolinț • Libertatea",
        "content": "Emilian Ardelean s-a născut în anul 1996. A absolvit școala cu opt ani în satul natal, iar Școala Medie de Economie și Comerț la Alibunar. A fost elev sârguincios și ambițios. Aceste calități l-au determinat să înscrie cursurile universitare la Timișoara. A absolvit Universitatea de Științe Agricole și Medicină Veterinară a Banatului din Timișoara. Visul lui s-a împlinit atunci când a fost declarat șef de promoție la facultate. S-a întors în satul natal şi s-a bucurat foarte mult când s-a angajat tânăr colaborator de specialitate la Cooperativa Agricolă din Nicolinț.\n\n– După absolvirea studiilor la Facultatea de Agronomie din Timișoara, am revenit în satul natal să-mi realizezi visul din copilărie. Încă de când eram în băncile școlare. îl ajutam pe tata la munca câmpului. Așa am îndrăgit agricultura, ocupația de bază a părinților mei, şi astfel m-am legat de agricultură, de munca istovitoare a țăranului nostru. Să cultivi pământul, înseamnă să lucrezi mult, să faci sacrificii. În familia mea, tatăl a inițiat totul, iar eu l-am urmat. Cel mai important este să ai susținere din partea părinților. Ei m-au ajutat să-mi realizezi visul.\n\nLe sunt recunoscător și promit că voi practica agricultura toată viața. O pasiune a mea este creșterea animalelor și a păsărilor de casă, îndeosebi a păsărilor exotice. Avem multe păsări în curte: găini brahma, rațe de tot felul, specii de păsări cu penaj înflorat, printre care se evidențiază păunul, canarii şi multe altele. Cea mai dragă îmi este lebăda, care cu mersul ei grațios i-a fascinat pe mulți oaspeţi şi prieteni de-ai noştri. Deși creșterea păsărilor îmi prezintă o satisfacție sufletească, agricultura îmi va rămâne cea mai apropiată de suflet – afirmă Emilian.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Proiect pentru îmbunătățirea vieții școlare și a învățării științelor naturale • Libertatea",
        "content": "La ediţia jubiliară a concursului din cadrul programului „Comunității, împreună”, implementat de către compania NIS, au fost sprijinite, cu 16,5 milioane de dinari, opt școli din municipiul Panciova. Obiectivul concursului, axat pe educație și știință, este de a-i motiva pe tineri să dobândească noi cunoștințe și să se dedice științei. Unitatea de învăţământ căreia i-au fost aprobate cele mai mari fonduri, de peste 3,2 milioane de dinari, este Școala Elementară „Žarko Zrenjanin” din Satu Nou.\n\nDupă cum aflăm de la directorul Școlii Elementare „Žarko Zrenjanin” din Satu Nou, Marinel Blaj, proiectul care urmează a fi implementat cuprinde trei faze. Prima fază cuprinde dotarea cabinetelor de fizică și chimie cu echipament didactic și materiale educaționale (mese de laborator cu chiuvetă, dulapuri pentru stocarea substanțelor chimice, vase de laborator și reactivi).\n\nCea de-a doua fază constă în asanarea chiuvetei comune a copiilor, care se află în apropierea holului. Marinel Blaj afirmă că aceste lucrări aduc multe beneficii pentru elevi: apă de calitate mai bună (având în vedere că vor fi înlocuite conductele de apă), îmbunătăţirea calităţii timpului petrecut la școală și creşterea siguranței elevilor, în condiţiile care acum există pericol de dezlipire a pieselor de gresie.\n\nDirectorul Școlii Elementare „Žarko Zrenjanin” din Satu Nou ne spune că cea de-a treia fază a proiectului cuprinde construcția unui amfiteatru în curtea școlii, destinat preşcolarilor. El mai spune că acest amfiteatru va fi, de fapt, o sală de clasă în aer liber unde copiii vor avea posibilitatea de a sădi flori sau de a participa la fel de fel de alte ateliere.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "25 de lucrări în cadrul evenimentului artistic ,,Personaje ale poveștilor ciudate” • Libertatea",
        "content": "Galeria Artiștilor Plastici din Zrenianin (ALUZ), a găzduit sâmbătă, 4 martie, vernisajul expoziției de ilustrații „Personaje ale poveștilor ciudate”, a ilustratoarei Teodora Lucić, licențiată în arte aplicate, evenimentul atrăgând un număr foarte mare de iubitori ai artei din Zrenianin.\n\nTeodora Lucić, artistă multidisciplinară, s-a născut pe 13 noiembrie 1999, la Zrenianin. În 2014, a intrat la Școala de Muzică „Josif Marinković” din Zrenianin, la clasa profesorului Tibor Šiveg. În timpul liceului, a expus în galeria Muzeului Național din Zrenianin timp de doi ani la rând, în calitate de câștigător al concursului de artă „Portret”. De asemenea, tânăra artistă participă la expoziții de grup la Centrul Cultural Zrenianin, iar în 2018 își începe studiile la Academia de Arte din Novi Sad, secția de artă aplicată, design și ilustrare.\n\nAproximativ 25 de lucrări sunt expuse în cadrul evenimentului artistic, toate fiind „Personaje ale poveștilor ciudate” și majoritatea sunt cunoscute din filme, desene animate, cultură, unele dintre acestea fiind rezultat al imaginației artistei, respectiv personaje complet inventate „de autor”. Majoritatea lucrărilor au fost realizate în tehnica acuarelei, în combinație cu alte tehnici artistice aplicate, culori de lemn și acrilice.\n\nArticolul îl puteți citi în numărul 62 din 11 martie",
        "label": "Serbia"
    },
    {
        "title": "Medalion literar - Mihai Eminescu •",
        "content": "Joi, 18 ianuarie, în încăperile Școlii Elementare ,,2 Octombrie” din Nicolinț, a avut loc un eveniment special dedicat marelui poet național Mihai Eminescu. Elevii de la ciclul I-VIII, sub îndrumarea profesorilor, au pregătit un medalion literar pentru a celebra și a aduce un omagiu personalității lui Eminescu.\n\nElevii claselor V-VIII: Mihai Dalea, Angela Pașca, Anđela Kostić, și Teodora Miul au citit despre farmecul limbajului lui Eminescu și modul în care acesta a captat inimile tuturor oamenilor care au îndrăgit opera eminesciană. Cadrele didactice care i-au pregătit pe elevi pentru acest medalion literar au fost: Romanța Glanda-Crăciun, Rodica Almăjan, Ion Stefan. În continuare, elevii de la ciclul I-IV instruiți de învățătoarele: Lina Greoneanț, Flavia Dalea, Andreea Boraci, Mariana Vesović, au prezentat un recital special.\n\nÎn final, directoarea Mărioara Đurić a mulțumit elevilor care au contribuit la realizarea acestui program festiv, precum și cadrelor didactice în speranța că împreună vor continua să mențină tradiția aniversării zilei omagiale a poetului nepereche – Mihai Eminescu.\n\nArticolul integral îl puteți citi în numărul 4 din 27 ianuarie",
        "label": "Serbia"
    },
    {
        "title": "Se fac pregătiri pentru campania de primăvară • Libertatea",
        "content": "La Cooperativa agricolă din Sân-Mihai, lucrările pentru începerea campaniei agricole sunt în plină desfăşurare. Despre modul cum decurg pregătirile pentru campania de primăvară din acest an, ne-a vorbit Vasa Todoran, şef de producţie la cooperativa din Sân-Mihai.\n\n– „Pregătirile pentru campania de primăvară sunt în faza incipientă. Managementul acestei societăţi agricole care are în urma ei o bogată tradiţie în producţia agricolă, a elaborat un plan de activităţi axate pe obţinerea produselor agroalimentare de calitate care pot fi plasate în deplină siguranţă pe piaţa autohtonă dar şi peste hotare. Pentru a obţine o producţie calitativă trebuie asigurat material semincer certificat, pe ceea ce se pune mai mult accentul. Anul acesta am planificat să fie însămânţate cu porumb circa 500 de ha, cu floarea-soarelui 208 de ha, iar cu soia 420 de ha. Referitor la aprovizionarea cu material semincer, şi în acest an vom avea soiuri cu o tradiţie îndelungată, unde predomină hibridul de porumb produs de Compania Pioneer, apoi DKC, şi WKC. La cultura floarea-soarelui predomină hibrizii Bakardi şi Master 22, iar la soia – Venti şi NS Fantast. În baza experienţei pe care o avem cu producătorii de material semincer, există şanse mari pentru obţinerea unor recolte apreciabile.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Orașul Vârșeț pe harta vinului mondial • Libertatea",
        "content": "Organizația Turistică din Vârșeț, sub egida orașului și în colaborare cu stațiunea enologică locală, a organizat cel de-al 18-lea festival de vinuri „Vinofest”. La eveniment au participat 40 de crame din Serbia și din regiune, iar acesta a atras un număr mare de vizitatori care s-au bucurat de un program cultural și artistic bogat, precum și de mâncare și vin de calitate.\n\nCa și în anii trecuți, pe lângă competiție, festivalul a avut și un caracter comercial, astfel încât vizitatorii au putut cumpăra vinurile care le-au plăcut, pe lângă degustările oferite. La începutul evenimentului, Ivan Đorđević a recitat o poezie despre vin. Ulterior, primarul orașului, Dragana Mitrović, a deschis oficial festivalul. Ea s-a adresat publicului numeros cu câteva cuvinte:\n\nSunt foarte mulțumită că, la Vârșeț, la acest eveniment tradițional de vin, pe lângă vinurile noastre, participă și vinificatori din diferite părți ale Serbiei, precum și prietenii și vecinii noștri din Republica Srpska, România, Ungaria și Macedonia de Nord, care își prezintă vinurile. „Vinofest” a dobândit deja un caracter internațional. De când a început să se desfășoare în centrul orașului, la „Sf. Teodor Vršački”, „Vinofest” a devenit mai accesibil și mai vizibil, atât pentru rezidenți, cât și pentru oaspeți. Anul acesta, toți vizitatorii au putut degusta peste 300 de vinuri diferite de la 40 de crame. La sfârșitul lunii noiembrie, podgoriile din Vârșeț se vor prezenta la cel mai mare festival al vinului din această parte a Europei – „Wine Vision by Open Balkan” de la Belgrad.\n\nArticolul integral îl puteți citi în numărul 28 din 13 iulie",
        "label": "Serbia"
    },
    {
        "title": "Agricultorii torăceni au început recoltarea păioaselor • Libertatea",
        "content": "Săptămâna trecută, agricultorii torăceni au început secerișul de orz și de grâu. Temperaturile sunt caniculare și totul merge destul de bine, iar rodul este unul acceptabil. Experții de la Institutul pentru agricultură, confirmă că anul acesta este unul bun pentru păioase, așa că și rodul se așteaptă să fie unul bun. În comuna Jitiște se așteaptă în jur de 5 tone la hectar, având în vedere același procent în Voivodina, se așteaptă o cantitate de grâu suficientă pentru necesitățiile noastre, dar și pentru export. \n\n Când este vorba de preț, cifra mai mică de 20 de dinari pe kilogram ar fi una prea mică pentru rodul de anul acesta. În Banatul Central, în jur de 55.000 de hectare sunt însămânțate cu grâu, pe aceste parcele se găsesc 64 de tipuri de grâu. Totuși, mult depinde de termenul însămânțării, agrotehnica folosită, tipul de sol și de sortiment. Anul acesta grâul a avut condiții extrem de bune, cu temperaturi foarte favorabile, până acum câteva zile. Acum, însă, căldura a cauzat ca umezeala să fie eliberată din cereale în fiecare zi și secerișul a putut începe cu câteva zile mai devreme decât anul trecut.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Procesiune de Înălțarea Domnului • Libertatea",
        "content": "În fiecare an, de sărbătoarea Înălțarea Domnului, Biserica Ortodoxă Română și Biserica Ortodoxă Sârbă din Satu Nou merg cu litia la crucea de la ieșirea spre răsărit din localitate. Astfel, și anul acesta, pe 25 mai, credincioșii ortodocși români și sârbi din Satu Nou s-au îndreptat spre locul amintit, în frunte cu preoții care reprezintă cele două biserici.\n\nDupă cum ne spune parohul Bisericii Ortodoxe Române din Satu Nou, Gheorghe Ianeș, în fiecare an colacul de sfințire îl pregătește nașul uneia dintre cele două biserici. Având în vedere că în acest an această cinste i-a revenit Bisericii Ortodoxe Române din Satu Nou, colacul l-a pregătit nașul Ilie Baba. \n\n Biserica Ortodoxă Română din Satu Nou a asigurat și o mică gustare pentru toate persoanele prezente la procesiune. De asemenea, credincioșii de la Biserica Ortodoxă Română s-au ocupat și de curățarea terenului din jurul crucii de la ieșire din localitate.\n\nRăspunsurile la slujba tăierii colacului le-a dat corul bărbătesc al Bisericii Ortodoxe Române din Satu Nou.\n\nArticolul integral îl puteți citi în numărul 22 din 3 iunie",
        "label": "Serbia"
    },
    {
        "title": "Credincioșii fac biserica vie • Libertatea",
        "content": "În Duminica a IV-a după Rusalii, pe 2 iulie, Preasfințitul Părinte Ieronim, Episcop al Daciei Felix din Vârșeț, a liturghisit la Biserica Ortodoxă Română din Satu Nou, cu hramul Pogorârea Sfântului Duh. Aceasta a fost o vizită canonică, cu ocazia căreia Preasfințitul Părinte Ieronim a adus antimisul, pânză care se pune pe Sfânta Masă din altarul bisericii și fără care nu se poate săvârși Sfânta Liturghie. Conform spuselor parohului BOR din Satu Nou, Părintelui Gheorghe Ianeș, Preasfinția Sa deja a vizitat majoritatea parohiilor și bisericilor din Episcopia Daciei Felix din Vârșeț, iar în Duminica a IV-a după Rusalii a acceptat invitația de a liturghisi la biserica din Satu Nou.\n\nPreasfințitul Părinte Ieronim a fost întâmpinat de un sobor de zece preoți și trei diaconi, în frunte cu parohul BOR din Satu Nou, Părintele Gheorghe Ianeș. Doi copii îmbrăcați în port popular, Natalia Frianț și Dario Gașpăr, l-au întâmpinat pe Preasfințitul Părinte dăruindu-i flori. La sosirea Preasfințitului Părinte Ieronim, Fanfara „Tineretul” și Fanfara „Cultura”, ambele din Satu Nou, au interpretat fiecare o melodie. Apoi, corul bărbătesc al BOR din Satu Nou a intonat un cântec în curtea bisericii.\n\nÎmpreună cu Preasfințitul Părinte Ieronim, la oficierea Sfintei Liturghii au slujit: Părintele Gheorghe Ianeș, paroh al BOR din Satu Nou și protopop de Panciova, Preacuviosul Părinte Andrei, Exarh al Catedralei Ortodoxe Române din Vârșeț, Părintele Traian Brăgean, paroh al BOR din Ovcea și protopop de Belgrad, Părintele Cristian Băbuț, parohul Capelei Ortodoxe Române din Panciova, Părintele Milan Ristić, paroh al BOR din Doloave, Părintele Ionel Savu, paroh al BOR din Petrovasâla, Părintele Cosmin Baba, paroh al BOR din Seleuș, Părintele Moise Lința, paroh al BOR din Uzdin, Părintele Emanuel Veverița, paroh al BOR din Deliblata, Părintele Aurel Străin, paroh al BOR din Coștei și trei diaconi, unul dintre ei fiind Stefan Stanojević, fiul al satului, care recent a fost hirotonit întru diacon al Episcopiei de Srem.\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Documentarea și reconstruirea patrimoniului mondial - experiența poloneză •",
        "content": "În clădirea Centrului Cultural al Căminului Armatei din Vârșeț a fost deschisă o expoziție de fotografii numită „Luptă cu ravagiile timpului – documentarea și reconstruirea patrimoniului mondial – experiența poloneză”. Această expoziție a vorbit despre arheologie mondială și a fost organizată cu ocazia zilei de 15 octombrie, Ziua Mondială a Arheologiei.\n\nExpoziția a fost realizată în colaborare cu Centrul Cultural din Vârșeț, Ambasada Republicii Poloniei la Belgrad și Centrul pentru Dialog Multicultural și Regionalism. Această expoziție a fost vizitată de elevii de la Şcoala Elementară „Olga Petrov Radišić”. Toți cei prezenți la deschiderea acestei expoziții au fost salutați de către Davor Stojković, directorul Centrului Cultural din Vârșeț, care a vorbit despre cooperarea de succes de mulți ani dintre Centrul Cultural și Ambasada Poloniei.\n\nExplicând că publicul vârșețean a avut ocazia de multe ori să vadă expoziții ale artiștilor polonezi importanți, iar vizita ambasadorului Republicii Polonia, Excelența Sa Rafal Perl este, încă o ocazie de a se discuta despre aprofundarea acestei cooperări și realizări a proiectelor viitoare dintre Centrul Cultural și Ambasada Poloniei la Belgrad. Excelența sa Rafal Perl, ambasadorul Poloniei la Belgrad, a explicat că este bucuros să se afle în orașul Vârșeț care este un oraș plin de stiluri arheologice, un muzeu arheologic în spațiu deschis.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "Sfânta Maria Mare este cinstită cu evlavie de alibunăreni • Libertatea",
        "content": "Potrivit tradiţiei moştenite de la strămoşi, alibunărenii în fiecare an pe data de 15 august, sărbătoresc cu evlavie praznicul ,,Sfânta Maria Mare” care este Hramul Bisericii Ortodoxe Române din Alibunar. În această zi de sfântă sărbătoare duhovnicească, porţile alibunărenilor sunt larg deschise pentru a aştepta cu bucurie rudele şi prietenii dragi sufletului lor. În ziua sfântă de duminică, credincioşii merg la biserică pentru a fi prezenţi la oficierea Sfântei Liturghii şi să asculte predica închinată Maicii Domnului, ocrotitoarea spirituală ai celor care de veacuri întregi şi-au înfipt rădăcini adânci în acest sat. Maica Domnului este considerată de creştini o mijlocitoare, blândeţea însăşi, pururea rugătoare, apărătoarea celor mâhniţi, singuri, a celor pe care nu are cine să-i iubească, să-i miluiască şi să le surâdă. Maica Domnului se află permanent în apropierea celor năpăstuiţi, lângă mamele şi copiii alungaţi, lângă cei care suferă pe pat de spital sau se află în temniţă, lângă cei neputincioşi. \n\n Alibunărenii se bucură nespus de mult de sărbătoarea închinată Maicii Domnului care i-a ocrotit de rele pe tot parcursul secolelor. Pentru această trudă depusă de Sfânta Maria, credincioşii din Alibunar doresc să-i mulţumească din suflet şi de aceea, în semn de recunoştinţă, se închină cu plecăciune în faţa Sfintei Icoane a Maicii Domnului care stă neclintită în amvonul sfântului lăcaş din Alibunar.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Sat cu aspect orăşenesc • Libertatea",
        "content": "Satele din municipiul Panciova seamănă din ce în ce mai mult cu orașe, datorită investițiilor care îmbunătățesc mediul de viață. Suntem martori ai faptului că se asfaltează tot mai multe străzi şi că există un număr tot mai mare de alei pentru pietoni şi pentru ciclişti, parcuri pline de verdeaţă și multe alte beneficii care fac ca viață la sat să fie mai confortabilă. Majoritatea satelor din municipiul Panciova seamănă cu oraşe şi datorită inscripțiilor decorative cu numele localității care au fost instalate. De curând, o inscripție de acest fel a fost montată și la Glogoni. \n\n Comunitatea Locală, cu sprijinul Întreprinderii – Edilitar Publice „Glogonj”, a monstat inscriția decorativă cu numele localității Glogoni în centru, pe platoul din piața Maršala Tita.\n\nArticolul integral îl puteți citi în numărul 49 din 4 decembrie 2021",
        "label": "Serbia"
    },
    {
        "title": "Chirii reduse și în primul trimestru al anului 2021 • Libertatea",
        "content": "Municipalitatea Zrenianin a decis să sprijine în continuare chiriașii localurilor comerciale aflate în proprietatea publică a orașului, astfel încât chiriile lor lunare pentru ianuarie, februarie și martie 2021 să fie reduse cu 20 până la 50%, în funcție de activitatea comercială pe care o desfășoară. Primarul municipiului Zrenianin, Simo Salapura, a subliniat că s-a întâlnit cu reprezentanții antreprenorilor și de această dată, fiind conștient de situația în care s-au aflat, nu din vina lor, această măsură a fost adoptată pentru ca toți antreprenorii zrenianineni să-și continue activitățile, chiar și la o scară mai mică decât înainte de pandemie.\n\n– „Sperăm, și suntem convinși, că ne apropiem de sfârșitul acestei perioade specifice și foarte nefavorabile în afaceri, pentru multe categorii de antreprenori și că măsurile pe care le-am adoptat îi vor ajuta să depășească mai ușor criza economică, fără a-și închide magazinele sau afecerile”, a comuniat primarul Salapura.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Succesele elevilor la concursul de limba sârbă ca limbă nematernă • Libertatea",
        "content": "Eleva Ana Guţu (cls. a VIII-a) şi elevul Filip Popa (cls. a VII-a), ambii de la Şcoala Elementară ,,Frăţie şi Unitate” din Alibunar, departamentul din Seleuş, au obţinut rezultate remarcabile la concursul republican de limba sârbă ca limbă nematernă, organizat la Şcoala Elementară ,,Janko Čmelik” din Stara Pazova. În concurenţa a 130 de elevi, eleva Ana Guţu a obţinut un punctaj maxim (20 de puncte), şi astfel a reuşit să se plaseze pe locul de frunte.\n\nAna Guţu, absolventa clasei a VIII-a, datorită succesului exemplar pe care l-a realizat pe parcursul şcolarizării, are mari şanse să fie propusă ca şefă de promoţie a generaţiei de elevi care au absolvit clasa a VIII-a în cadrul Şcolii Elementare ,,Frăţie şi Unitate” din Alibunar.\n\nElevul Filip Popa a participat la concursul de limba sârbă ca limbă nematernă, unde a obţinut 16 puncte şi acest punctaj i-a asigurat locul III la competiţiile republicane. La competiţiile provinciale a obţinut 14 puncte şi acest succes i-a asigurat plasarea lui la întrecerile republicane.\n\nEleva Anda Boraci (cls. a VIII-a) de la școala amintită, a participat și ea la competiţiile republicane de limba sârbă ca limbă nematernă şi a obţinut un punctaj de 14 puncte. După cum ne-a mărturisit Anda, în urma rezultatelor obţinute, ea s-a întors cu impresii frumoase de la aceste competiţii, şi nu s-a aşteptat la un astfel de rezultat surprinzător, având în vedere că se află în pragul pregătirilor pentru examenul final.\n\nArticolul integral îl puteți citi în numărul 24 din 17 iunie",
        "label": "Serbia"
    },
    {
        "title": "Elevii Ana Guţu şi Gabriel Gătăianţ au înregistrat succese remarcabile • Libertatea",
        "content": "Ana Guţu, elevă în clasa I la Şcoala Medie de Economie şi Comerţ din Alibunar, a înregistrat succese de invidiat la Competiţiile la Limba şi Literatura Română, organizate sub auspiciile Catedrei de limbă şi literatură română de la Departamentul de românistică din cadrul Facultăţii de Filosofie din Novi Sad.\n\nEleva ne-a vorbit despre aceste rezultate, de care este mândră: ,,Pe data de 13 decembrie 2023 am fost invitată la festivitatea de la Palatul Justiţiei din Belgrad, unde am primit o recunoştinţă pentru succesele din perioada în care frecventam unitatea şcolară din Seleuş.\n\nAm avut succes pur eminent şi am fost şefă de promoţie. Cu acest prilej, mi-a fost decernată o diplomă pentru rezultatele pe care le-am obţinut la competiţiile zonale şi republicane la limba şi literatura română. Doar să clarific următoarele: la competiţiile zonale am obţinut locul II şi tot pe locul II m-am plasat şi la competiţiile republicane.\n\nDe asemenea, am participat la concursul de limba sârbă ca limbă nematernă (limba sârbă ca limbă a mediului) și am obţinut locul I la competiţiile regionale. Am avut același succes şi la competiţiile republicane. Pentru succesele formidabile pe care le-am obţinut în activitatea mea extraşcolară am primit o diplomă şi un laptop. Printre elevii premiaţi, am fost a patra elevă premiată, ceea ce pentru mine personal este un succes de care mă mândresc.\n\nArticolul integral îl puteți citi în numărul 2 din 13 ianuarie",
        "label": "Serbia"
    },
    {
        "title": "Tradiţia şi prietenia, două simboluri nedespărţite • Libertatea",
        "content": "Pe data de 15 august curent, au fost inaugurate „Zilele de vară ale Alibunarului”, o manifestare spirituală păstrată cu fermitate pe parcursul veacurilor de alibunăreni, statornicită pe aceste meleaguri amintindu-ne că şi în ziua de azi se păstrează cu sfinţenie tradiţia şi patrimoniul cultural al etnicilor români. Alibunărenii şi oamenii de bună-credinţă din sat, se adună în fiecare an, pentru a marca la modul cel mai superlativ această manifestare spirituală, şi reuşesc să facă acest lucru cu forţe propri.\n\nEvenimentul dăinuieşte în timp şi spaţiu, deoarece aici se contopesc cultura şi obiceiurile păstrate cu sfinţenie şi respectate de toate generaţiile ale celor două popoare înfrăţite, etnicii români şi sârbi, popor majoritar. Aceste legături spirituale şi culturale ale celor două popoare niciodată nu vor fi întrerupte ci vor rămâne neclintite în veacurile ce urmează. \n\n Conducerea satului, respectând măsurile epidemiologice în vigoare, a depus eforturi şi cu forţe propri a organizat manifestări adiacente pentru marcarea evenimentului important pentru sătenii din acest mediu multicultural şi multiconfesional. \n\n Pe data de 17 august curent, în aula Căminului Cultural din Alibunar, activistele de pe lângă Asociaţia femeilor ,,Etno art Brakos” au organizat o expoziţie de artizanat şi port popular. Pe un stand amenajat au fost aranjate obiecte meşteşugăreşti folosite de strămoşii alibunăreni la treburile gospodăreşti, apoi obiecte întrebuinţate de bunicuţe la gătirea mâncărurilor tradiţionale. Un colţ al încăperii a fost împodobit cu păpuşi în miniatură aranjate în costum popular pe care băieţii şi fetele le-au îmbrăcat când mergeau la horă în sat sau la vreo petrecere.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Activitate continuă pentru asigurarea unui mediu de viață mai bun • Libertatea",
        "content": "Ce realizări au avut dolovenii în ultima perioadă? Care sunt așteptările şi problemele localnicilor? Într-o convorbire cu vicepreședintele Comunității Locale „Mita Vukosavljev” din Doloave, Bogdan Ancuțici, ne-am propus să găsim răspunsurile la aceste întrebări.\n\nDupă cum a declarat dânsul, în ultima perioadă accentul a fost pe asfaltarea străzilor. Până acum nu s-a mai întâmplat ca un număr atât de mare de străzi să fie asfaltate într-un timp atât de scurt. La Doloave, lucrările s-au desfăşurat prin intermediul parteneriatului public-privat al municipiului Panciova pentru reabilitarea, construcția, finanțarea și întreținerea străzilor. Ancuțici a afirmat că puţine străzi din sat au rămas neasfaltate, dar că se planifică, în următorii doi ani, ca fiecare stradă din Doloave să fie acoperită cu asfalt. \n\n Anul trecut au fost asfaltate următoarele străzi: Istočna, Lukrecija Ankucić (parţial), Trg Oslobođenja, Sonja Marinković, Svetozar Marković, Bratstva Jedinstva, Zimska, Boris Kidrič (parţial) și Petar Drapšin. \n\n Drumul care se întinde de la ferma „Nadel” până în centrul localității, unul plin de gropi, cu denivelări, le provoacă probleme dolovenilor care îl parcurg. ,,În acest an se planifică reabilitearea drumului de la ferma „Nadel” până în centrul satului”, a spus Ancuțici. \n\n Un proiect foarte important pentru doloveni este racordarea la rețeaua de canalizare. „Am construit o parte din această rețea. Având în vedere că este vorba despre o investiție capitală, prin sistemul parteneriatelor public-private anul trecut ne-au vizitat investitorii din India și din Anglia. Erau interesați să construiască o stație de epurare a apelor uzate. Noi am întocmit proiectul de construcție a rețelei de canalizare în tot satul, însă până în momentul de față a fost construită doar o treime”, a spus vicepreședintele Comunității Locale „Mita Vukosavljev” din Doloave. \n\n Ancuțici afirmă că au fost inițiative și în ceea ce priveşte racordarea la reţeaua de gaz. Dânsul mai spune că s-a întâlnit cu secretarul din cadrul Secretariatului Provincial pentru Energetică și Materii Prime Minerale. Problema dolovenilor, care a fost prezentată la această întâlnire, a intrat apoi în competenţa municipiului Panciova.\n\nO investiție semnificativă la Doloave este adaptarea unei părți a Școlii Elementare „Aksentije Maksimović” în spațiu pentru grădiniță. După mulți ani, părinții nu vor mai fi nevoiți să îşi înscrie copiii la o grădiniță din Panciova. \n\n Grădinița de la Doloave are capacitatea de a primi copii în două grupuri. În primul grup se pot înscrie 46 de copii cu vârste cuprinse între trei și cinci ani și jumătate, iar din cel de-al doilea grup, de preșcolari, pot face parte 26 de copii. \n\n Municipiul Panciova a alocat 17 milioane de dinari pentru reconstrucția și adaptarea unei părți a Școlii Elementare „Aksentije Maksimović” din Doloave în spațiu pentru grădiniță. Mobilierul din interiorul grădiniței l-a asigurat Fundația „Novak Đoković”. \n\n Grădinița, dotată după cele mai moderne standarde, una care întruneşte toate condițiile în ceea ce privește siguranța copiilor, va fi dechisă în curând. \n\n „Este ceva frumos, pentru că atunci când am făcut sondajul mulți părinți s-au declarat în favoarea înființării grădiniței. Mai puțin frumos este faptul că, atunci când s-a construit școala, în clasă au fost mai mulți elevi decât a prevăzut legea. Acum sunt atât de puțini elevi încât am avut posibilitatea ca o parte întreagă a clădirii să o transformăm în grădiță”, a afirmat Ancuțici.\n\nÎn ultima perioadă, în mai multe sate de pe teritoriul municipiului Panciova la gropile de gunoi au izbucnit incendii. Bogdan Ancuțici afirmă că la Doloave de câţiva ani nu s-au consemnat astfel de cazuri. \n\n Totuși, în ceea ce priveşte gropile de gunoi există şi alte probleme, cum ar fi depunerea corectă a deșeurilor, curățarea gropilor și multe altele. Comunitatea Locală din Doloave a luat și unele măsuri pentru a preveni acțiunile păgubitoare. Groapa de gunoi din Doloave, care se află la fosta fabrică de cărămidă, este acum sub supraveghere video. \n\n „La capătul străzilor Boris Kidrič și Žarko Zrenjanin a fost o mare depresiune. În anul 2008 am hotărât să umplem această depresiune cu deșeuri de construcții pentru ca apoi să putem planta copaci, însă unii oameni au început să depună acolo și alte tipuri de deșeuri decât cele permise”, ne spune Ancuțici.\n\nArticolul integral îl puteți citi în numărul 17-18 din 23 aprilie – 30 aprilie 2022",
        "label": "Serbia"
    },
    {
        "title": "Un an extraordinar de bogat în evenimente culturale • Libertatea",
        "content": "Recent, am stat de vorbă cu dr. Traian Căcina, membru în Consiliul Executiv al orașului Vârșeț, responsabil pentru cultură, pentru a face o retrospectivă a activităților culturale care s-au desfășurat în cursul anului 2024. De la început, interlocutorul nostru a ținut să menționeze următoarele:\n\nAnul 2024 a fost un an extraordinar în activitățile în ceea ce privește viața culturală pe teritoriul orașului Vârșeț. Anul trecut am avut peste 240 de programe în cele 365 de zile, ceea ce, în medie, înseamnă că la fiecare 36 de ore s-a desfășurat câte un eveniment cultural, atât în oraș, cât și în localitățile rurale. Au fost lansări de carte, concerte, piese de teatru, expoziții și multe altele, ceea ce arată că orașul nostru a fost un oraș cu cele mai multe evenimente culturale desfășurate în Voivodina. Orașul Vârșeț pune un accent foarte mare pe cultură, iar în fiecare an, prin concursurile organizate de autoguvernarea locală în domeniul culturii, au fost finanțate numeroase proiecte.\n\nAnul acesta, au fost sprijinite peste 75 de proiecte culturale, atât pentru populația majoritară, cât și pentru minoritățile naționale de pe teritoriul orașului. Este vorba despre asociațiile care se ocupă de cultură, şi, de asemenea, orașul finanțează și activitățile artiștilor independenți, punând la dispoziție ateliere pentru pictură. Când este vorba despre cele cinci instituții aflate sub auspiciile resortului cultural, adică Teatrul Național „Sterija”, Muzeul Orașului, Centrul Cultural, Căminul Tineretului și Biblioteca Orașului, acestea au realizat toate obiectivele propuse. La Teatrul Național „Sterija”, anul trecut s-a finalizat proiectul de reabilitare a acoperișului, finanțat de către Secretariatul Provincial pentru Cultură, cu o valoare de 9,6 milioane de dinari.\n\nTotodată, am renovat complet, din surse proprii, scena mică, numită „Kibicfenster kod Sterije”, deschizând astfel un nou spațiu disponibil pentru evenimente culturale care nu necesită un loc mai mare, dar care este adaptat și pentru persoanele cu dizabilități, am deschis așa-numitul „Colțul lui Vasko Popa”, unde se pot desfășura evenimente literare, adică este un fel de muzeu deschis, unde se află masa de lucru și lucrurile personale ale lui Vasko Popa și unde Comuna Literară Vârșeț prezintă cărțile sale apărute. Teatrul Național „Sterija” a participat la 10 festivaluri teatrale cu 6 piese diferite, ceea ce reprezintă un record. Teatrul are un repertoriu bogat și valoros. Scena teatrului s-a îmbogățit și cu doi tineri actori români, Corina Trocea și Darie Doclean, prin proiectul Erasmus. Aceștia joacă atât în piese de teatru în limba sârbă, cât și în limba română. Scena profesionistă în limba română a prezentat piesa „Hamlet Party”. De asemenea, piesa de teatru „Koštana”, prezentată de Teatrul „Sterija”, a fost proclamată una dintre cele mai bune cinci piese din Serbia.\n\nArticolul integral îl puteți citi în numărul 3 din 18 ianuarie 2025",
        "label": "Serbia"
    },
    {
        "title": "Un număr mare de persoane s-au prezentat la ambulatoriul din Vlăicovăț •",
        "content": "Vaccinarea împotriva coronavirusului a început săptămâna trecută și în toate satele din orașul Vârșeț. Imunizarea fără programare pentru toți cetățenii s-a desfășurat și la Vlăicovăț.\n\nVaccinarea acoperă toate categoriile de cetățeni majori, iar prioritate se acordă persoanelor cu vârsta de peste 65 de ani. Datele privind persoanele vaccinate vor fi introduse în baza de date care este valabilă și pentru cetățenii care s-au înregistrat prin intermediul portalului eUprava. În comunitățile locale din mediul rural programarea nu este necesară, iar cetățenii care vin la ambulatoriu trebuie să prezinte acte personale.\n\n\n\n Un număr mare de săteni s-au reunit în orele dimineții în fața ambulatorului din sat pentru a primi vaccinul. Mulți vlăicoviceni își doresc ca, vaccinându-se, să își protejeze sănătatea în vremea pandemiei. \n\n Imunicarea a început la ora 9 și a durat până în orele după-amiezii. Vaccinul contra coronavirusului este disponibil în cantități suficiente pentru toți cetățenii. La sate vaccinarea decurge foarte bine. Principalul obiectiv este imunizarea unui număr cât mai mare de oameni în vederea obținerii imunității colective, ceea ce va fi un mod să învingem virusul.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Multiculturalismul reprezintă o bogăție a orașului Vârșeț • Libertatea",
        "content": "Zilele trecute, am stat de vorbă cu dr. Traian Căcina, membru în Consiliul Executiv al orașului Vârșeț, responsabil pentru cultură și vicepreședintele Consiliului Național al Minorității Naționale Române din Serbia. Cu această ocazie, domnul Căcina ne-a răspuns la câteva întrebări importante pentru cetățenii orașului Vârșeț dar și pentru numeroasa minoritate română care trăiește pe teritoriul acestui oraș.\n\nDomnule dr. Traian Căcina, sunteți ales, pentru a doua oară, în Consiliul Executiv al orașului Vârșeț, responsabil pentru cultură. Cum apreciați activitățile culturale derulate în perioada trecută.?\n\nPe data de 09 iunie a.c., Adunarea Orașului Vârșeț, la propunerea doamnei primar, Dragana Mitrović, a votat realegerea mea în funcția de membru în Consiliul Executiv, responsabil pentru același domeniu ca și în mandatul trecut, mai precis, pentru cultură. La ideea de a fi reales, cu siguranță, au lucrat un rol aparte rezultatele obținute în mandatul anterior. Mandatul anterior l-am început mai târziu și am fost în această funcție aproximativ 2,5 ani, dar în această perioadă, în domeniul culturii, pe raza Vârșețului am reușit să realizăm câteva proiecte capitale care au schimbat viața culturală în bine. Aici, aș vrea să enumer cele mai importante: echiparea Teatrului Național „Sterija” cu cea mai nouă tehnologie audio-video în domeniu, în valoare de 32,6 milioane dinari, repararea acoperișului Teatrului Național în valoare de 9,8 milioane dinari, reconstruirea turnului mic din cadrul Cetății Vârșețului, în valoare de 30 milioane dinari, refacerea fațadei la clădirea veche a muzeului, 5 milioane…\n\nDe asemenea, viața culturală, tradițional bogată a Vârșețului, a devenit și mai activă, iar evenimentele culturale pe raza orașului sunt continue, în fiecare săptămână desfășurându-se câte ceva, din diferite domenii ale activităților culturale și, mai ales, pentru toate vârstele. Aș putea conclude că Vârșețul este un oraș unde cultura este la ea acasă și mă bucură faptul că mi-a fost încredințată slujba de a conduce domeniul culturii, domeniu care face Vârșețul să aibă farmecul său deosebit.\n\nSe spune că relațiile între popoarele minoritare, respectiv multiculturalismul reprezintă o bogăție a acestui oraș. Ce ne puteți spune despre evenimentele culturale, precum sunt: Festivalul Internațional „Coroana Vârșețeană”, „Vara culturală vârșețeană”, „Toamna teatrală vârșețeană”?\n\nPe raza orașului Vârșeț, membrii comunităților etnice minoritare și populația majoritar sârbă, funcționează într-o colaborare și simbioză perfectă. Acest lucru se poate observa și în domeniul culturii. La Vârșeț, autoguvernarea locală pune un accent foarte mare pe această colaborare, respectarea reciprocă și colaborarea deschisă și intensă cu toate comunitățile naționale. Acest mod de gândire este foarte vizibil pe planul cultural, cultura fiind un pod care leagă oamenii, atât pe linie directă, unii cu alții, cât și istoric, păstrând valorile noastre comune culturale istorice și naționale. Din acest motiv, Vârșețul este unul dintre orașele de frunte ale Serbiei în ceea ce privește multiculturalismul și aplicarea acestuia în practică.\n\nArticolul integral îl puteți citi în numărul 34 din 24 august",
        "label": "Serbia"
    },
    {
        "title": "O prelegere interesantă despre istorie • Libertatea",
        "content": "La Vârșeț, în sala Asociației pentru promovarea culturii, științei și artei „Tačka susretanja” a fost organizată o prelegere istorică denumită „Istorija i Pseudoistorija”. Despre aceasta au vorbit prof. Neven Daničić de la Liceul „Borislav Petrov Braca” și dr. prof. Mircea Măran. La început, pe toți cei prezenți i-a salutat Dragica Stanojlović, care a explicat că toți vor avea ocazia să audă despre istorie și pseudoistorie.\n\nProf. Neven Daničić a explicat cât de important este să dezmințim numeroasele farse și fapte pseudoistorice care apar frecvent în diferite cărți. Istoria este, în primul rând, o știință, care se bazează pe fapte, pe căutarea surselor scrise, pe analiza internă și externă a izvoarelor istorice. Toate interpretările sunt de acord că pseudoistoria este istoria falsă, adică fabricarea și falsificarea trecutului. Ceea ce separă pseudoistoria sau istoria falsă de istorie, este că istoria falsă și interpretarea ei nu posedă nicio metodă științifică, ea neagă sursele istorice, neagă tot ceea ce nu este în favoarea ei.\n\nDânsul a citit un citat despre istorie ca știință, scris de istoricul rus Vladimir Ivanović Gerie, vorbind despre lupta dintre istorici și pseudoistorici, care poate fi văzută în diferitele opere despre dezvoltarea și căderea imperiului Bizantin. Când este vorba despre istoria poporului sârb, care până în secolul al XX-lea a trăit în două imperii, cel turc și cel austro-ungar, mulți s-au ocupat cu această perioadă istorică. El a subliniat că omul modern tinde să creadă în adevărul interesant, enigmatic și misterios, mai degrabă decât în adevărul științific și că interpretările diferiţilor scriitori ai istoriei nu au o metodologie științifică elementară.\n\nArticolul integral îl puteți citi în numărul 22 din 3 iunie",
        "label": "Serbia"
    },
    {
        "title": "Concurs de preparare a gulaşului de vită la ceaun • Libertatea",
        "content": "Pe data de 17 august, în cadrul Zilelor de Vară ale Alibunarului, pe terenul sportiv al zonei turistice Šicarnica de pe Dealul Alibunarului s-a desfăşurat concursul culinar de preparare a gulaşului de vită la ceaun. S-au întrecut 14 echipe din comuna Alibunar şi din localităţile din împrejurimi.\n\nConcursul a fost organizat de Comunitatea Locală din Alibunar, cu susţinere din partea comunei Alibunar. Echipele în concurenţă au plătit cotizaţia de participare în valoare de 2.500 dinari, iar organizatorul le-a asigurat 2 kg de carne de vită, băuturi răcoritoare şi tricouri. Sponsorii au pregătit premii pentru cei mai buni bucătari.\n\nPe baza deciziei maestrului bucătar Saša Perišič din Banatski Karlovac, care a făcut jurizarea, au fost decernate următoarele premii: premiul I – Smiljka Malešev din Zrenianin, premiul II – echipa ,,Lala prića” din Lazarevo şi premiul III – Danko Radan din Seleuş.\n\nToţi participanţii au primit câte o menţiune din partea organizatorului, iar buna dispoziţie a fost asigurată de o formaţie de muzicieni din Alibunar.\n\nArticolul îl puteți citi în numărul 34 din 24 august",
        "label": "Serbia"
    },
    {
        "title": "Colaborarea armonioasă dintre diversele comunități etnice din regiune • Libertatea",
        "content": "Pe data de 10 noiembrie a avut loc manifestarea „Toamna de Aur”, organizată de Asociația de Femei „Etno Art Brakos” din Alibunar. Acest eveniment reprezintă multiculturalismul, una dintre caracteristicile principale ale comunei Alibunar și ale Voivodinei în ansamblu. În acest scop, asociația menționată promovează și va continua să promoveze această bogăție a mediului în care trăim. „Pe teritoriul comunei Alibunar trăiesc mai multe comunități naționale, printre care: români, sârbi, slovaci, maghiari, romi și altele, iar astăzi avem alături de noi reprezentanți ai fiecărei comunități etnice, dovadă că ne înțelegem bine și că promovăm în continuare multiculturalismul. Manifestarea de astăzi este dedicată tocmai prezentării bogăției tradițiilor populare ale popoarelor menționate și colaborării dintre ele”, a declarat subsemnata.\n\nLa manifestare, Aleksandar Siveri, președintele Adunării comunei Alibunar, s-a adresat celor prezenți: „Doresc să vă salut pe toți în numele comunei Alibunar și să mulțumesc asociației femeilor pentru efortul de a păstra cultura și tradițiile noastre. Este important să ne întoarcem la adevăratele valori și vă asigur că vă puteți baza întotdeauna pe sprijinul comunei Alibunar, care vă va susține în toate aceste demersuri.”\n\nÎn cuvântul de salut, Daniel Bala, ministru-consilier la Consulatul General al României la Vârșeț, a declarat: „Sunt foarte onorat și, totodată, îmi face o deosebită plăcere să mă aflu aici, la o manifestare ajunsă, iată, la cea de-a doua ediție, prin eforturile Asociației de Femei „Etno Art Brakos” din Alibunar. Remarc cu mare satisfacție că această asociație este, în ultima vreme, una dintre cele mai active asociații românești din Voivodina și observ, de asemenea, că… ne amintim de manifestări similare, desfășurate la Nicolinț, alta la Petrovasâla, iar acum una are loc aici, la Alibunar.\n\nArticolul integral îl puteți citi în numărul 46 din 16 noiembrie",
        "label": "Serbia"
    },
    {
        "title": "Dragostea, liantul dintre inocenţa de copil şi sentimentalismul profund • Libertatea",
        "content": "După prima lansare reușită la Starčevo, autoarea volumelor de poezii ,,Kad sunce zgasne”, editat de Societatea Culturală ,,Plavi Dunav” din Borča și ,,Korak dalje”, apărut recent la Editura ,,Libertatea”, s-a întâlnit şi cu cititorii din satul ei natal, Kačarevo. La această dublă lansare de carte, poeziile au avut priză la numerosul public alcătuit din rudele, prietenii și cunoştinţele poetei.\n\nSerata literară a avut loc pe data de 10 februarie în sala de ceremonii a Comunității Locale din Kačarevo. Directoarea Căminului Cultural ,,Bratstvo i jedinstvo” din loc, Veronika Kerekeš, a inaugurat evenimentul şi a prezentat o scurtă biografie a autoarei. Aşadar, am aflat că Emina Hilić s-a născut la Kačarevo, dar că în prezent locuiește și lucrează la Panciova. Este asistentă medicală, scrie poezii pentru copii și poezie de dragoste, participă la activități umanitare şi o pasionează pictura.\n\n,,Poezia Eminei este tot mai vizibilă în constelaţia poetică a Serbiei, dar și regiunii întregi. Emina a intrat în literatură cu prima sa carte, dar înainte de acest moment, după ce a publicat primele lucrări, a participat la festivaluri și la manifestări, mai întâi în Serbia întreagă, iar apoi şi în regiune. Această carte încununează efortul şi munca ei – a menționat, la începutul seratei literare, publicistul panciovean Dragan Petković, pe care publicul l-a cunoscut deja ca moderator al altor evenimente similare. Dragan Petković a prezentat activitatea literară a Eminei într-un mod distractiv, iar în expunere a inserat recitaluri pe versuri din cele două volume.\n\nArticolul integral îl puteți citi în numărul 60 din 25 februarie",
        "label": "Serbia"
    },
    {
        "title": "Păstrarea obiceiurilor este un lucru sfânt • Libertatea",
        "content": "Petrovicenii își păstrează cu sfințenie obiceiurile lăsate din străbuni. Conform tradiției strămoșești, petrovicenii, și în acest an, au sărbătorit două evenimente importante: Nedeia satului și praznicul Pogorârea Sfântului Duh, în popor cunoscută sub numele de Rusalii.\n\nNedeia satului a fost marcată prin organizarea unor numeroase manifestări adiacente, care a adunat pe toate rudeniile și pe toți prietenii care prețuiesc valorile culturale a unui popor. \n\n Sâmbătă, 19 iunie curent, pe platoul din fața Casei vănătorilor din centrul satului, a fost organizat concursul culinar – Pregătirea fasolei la ceaun ,,Pasulijada”, ediția a X-a, la care au participat 26 de echipe din comuna Alibunar și din localitățile din împrejurimi. Celor mai buni bucătari plasați pe primele locuri, le-au fost decernate trofee și câte un ceaun, în speranța că își vor da întâlnire și anul viitor pentru a dovedi că au pregătit cea mai apetisantă fasole, o mâncare solicitată de toate generațiile. Un juriu de competență a decis următoarele: Premiul I a revenit echipei ,,Dve kume”, Premiul II a aparținut echipei ,,Neven”, iar pe locul III s-a plasat echipa ,,Bariton-bas” din Petrovasâla. Premiile au fost decernate de consilierul Milan Jovanović care, printre altele a spus că, este onorat pentru faptul că i-a revenit obligația de a împărți premiile celor mai buni bucătari care au participat la concursul de pregătire a fasolei. În numele organizatorului a mulțumit Zoran Maksimović, secretarul Comunității locale, urându-le tuturor participanților să petreacă clipe agreabile în compania muzicii alături de sărbătoriți. \n\n Manifestarea culinară a fost sprijinită de comuna Alibunar, precum și de sponsorii din sat, cărora s-au alăturat și oamenii de bună-credință.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Zrenianineni organizează pentru a 24-a oară emulația teatrală provincială •",
        "content": "După o absență de un an, Teatrul Național „Toša Jovanović” va găzdui ediția a 70-a jubiliară a Festivalului Teatrelor Profesioniste din Voivodina, denumit „Epic și Dramatic”. Festivalul, organizat pentru a 24-a oară de zrenianineni, va avea loc în perioada 19-26 aprilie cu participarea a nouă teatre din provincie, fiind selectate 12 spectacole în concurență.\n\nFestivalul va fi inaugurat oficial pe 19 aprilie la Teatrul Național „Toša Jovanović” din Zrenianin, iar anul acesta, într-un concept modificat față de edițiile 68 și 69, când toate spectacolele erau prezentate tot la Zrenianin, din cauza situației epidemiologice, proiectele artistice se vor juca în sălile teatrelor profesioniste participante la emulația jubiliară – Novi Sad, Subotica, Sombor și Vârșeț.\n\nÎn cadrul festivalui, publicul va putea admira spectacolele: „Semper idem” de Đorđe Lebović, în regia lui Gorčin Stojanović, „Cronică din Travnik” regizată de Nikita Milovojević, a laureatului Nobel, Ivo Andrić, „Anna Karenina” în regia lui Dejan Projkovski, „Unchiul Vanya”, de Anton Cehov, în regia lui Andrej Nosov, „Domnul Makinpot” în regia lui Ljubosav Majera, „Gustav se face vinovat de orice” în regia lui Kokan Mladenović și „Cronica muncitorească” de Veljko Mićunović.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "„Bobocii” au prezentat un repertoriu bogat • Libertatea",
        "content": "Cea de-a XVI-a ediție a Festivalului Fanfarelor care se organizează în localitatea Steierdorf/Anina din România a avut loc pe 1 octombrie. Acest festival a avut și un participant din Serbia. Este vorba despre Fanfara „Tineretul” din Satu Nou.\n\nDirijorul Fanfarei „Tineretul” din Satu Nou, Sașa Mandreș, ne spune că de mulți ani colaborează cu organizatorii Festivalului Fanfarelor din Steierdorf/Anina. Fanfara „Tineretul” s-a prezentat la mai multe ediții ale festivalului amintit iar fanfara din Steierdorf/Anina a fost prezentă în calitate de oaspete la Festivalul de Fanfare „Trompeta Bănățeană” din Satu Nou.\n\nLa Steierdorf/Anina, Fanfara „Tineretul” a interpretat două marșuri, melodii populare românești și bănățene. Pe scenă au urcat încă șapte fanfare din România. Sașa Madreș ne spune că impresiile lor în urma festivalului sunt foarte pozitive. Cu acest prilej au luat legătura și cu celelalte fanfare care au participat la festival, pentru a le invita la următoarea ediție a Festivalului de Fanfare „Trompeta Bănățeană” din Satu Nou.\n\nEdiția din acest an a Festivalului Fanfarelor din Steierdorf/Anina s-a diferențiat prin faptul că pe scenă au urcat și formații de dansuri. Vizitatorii au avut ocazia să urmărească formația de dansuri din localitatea gazdă și oaspeții din Slovenia.",
        "label": "Serbia"
    },
    {
        "title": "Elevii din Torac au fost răsplătiți pentru rezultatele bune la învățătură • Libertatea",
        "content": "Ultima zi din anul școlar 2023/24 s-a încheiat la Școala Elementară „George Coșbuc” din Torac cu o vizită a reprezentanților Asociației „PAX 21” din Timișoara, România.\n\nCu această ocazie, cei mai merituoși elevi, care au promovat limba și cultura românească, au fost premiați cu cărți și bani. Prin acest gest, oaspeții din Timișoara au făcut o faptă bună pentru elevi și au arătat recunoștință față de profesorii lor.\n\nAsociația „PAX 21” are menirea de a sprijini elevii în obținerea rezultatelor bune la învățătură și de a le dovedi că aceste rezultate sunt apreciate de adulți.\n\nCa mulțumire, elevii au prezentat un program prin care și-au demonstrat talentul și cunoștințele prin cuvânt rostit, dans și cântec.\n\nArticolul îl puteți citi în numărul 25 din 22 iunie",
        "label": "Serbia"
    },
    {
        "title": "Înscrieri pentru Festivalul Internaţional de Acordeon „Zlatna dirka” • Libertatea",
        "content": "Cea de-a patra ediţie a Festivalului Internaţional de Acordeon „Zlatna dirka” – Primul acordeon din Voivodina va avea loc pe data de 4 şi 5 iulie la Ivanovo. La festival pot participa persoanele cu vârste cuprinse între 8 – 30 de ani. Propunerea festivalului, precum şi formularul de înscriere, se găsesc pe site-ul www.prvaharmonikavojvodine.com. Înscrierile pentru Festivalul Internațional de Acordeon „Zlatna dirka” se pot face până în data de 1 iulie. \n\n Organizatorul manifestării este Căminul Cultural „Žarko Zrenjanin” din Ivanovo în colaborare cu Asociaţia Artiştilor de Estradă „Balkan” din Panciova. Directorul Căminului Cultural „Žarko Zrenjanin”, Marko Guran, a declarat că festivalul va fi organizat în concordanţă cu măsurile epidemiologice.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Un eveniment cultural cu o tradiție lungă • Libertatea",
        "content": "Săptămâna trecută, în sala festivă a Primăriei orașului Vârșeț, a fost acordat premiul ,,Vasko Popa”. Acest eveniment cultural a fost organizat de către Agenția „Đorđević” cu sprijinul orașului Vârșeț, iar donatorul premiului a fost compania „Sensal Capital” din Belgrad.\n\nLa eveniment au fost prezenți Dragana Mitrović, primarul orașului Vârșeț, dr. Traian Căcina, membru în Consiliul Executiv al orașului, responsabil pentru cultură, și mulți alții. La început, Dragoljub Đorđević, președintele Agenției „Đorđević”, a vorbit despre acest premiu, care anul acesta a ajuns la ediția a XXIX-a. În cadrul evenimentului, actrița Tamara Tamci Toškić a recitat câteva poezii de Vasko Popa.\n\nDupă aceea, s-a trecut la decernarea premiului ,,Vasko Popa” pentru poezie. Juriul a precizat că la concurs au fost înscrise 59 de volume publicate în 2023, iar premiul ,,Vasko Popa” pentru poezii 2024 a fost acordat Anei Ristović pentru volumul de poezii „Aici”, publicat la editura „Arhipelag”.\n\nDragana Mitrović, primarul orașului Vârșeț, a menționat: „Orașul Vârșeț păstrează cu fidelitate memoria marelui poet Vasko Popa pentru a 29-a oară și acordă cu mândrie acest premiu literar care îi poartă numele. Acest premiu prestigios este o expresie de respect pentru marele poet, dar și un stimulent pentru toți cei care aspiră să calce pe urmele lui Vasko Popa.\n\nArticolul îl puteți citi în numărul 27 din 6 iulie",
        "label": "Serbia"
    },
    {
        "title": "Succes în cadrul evenimentului „Zilele Primăverii” de la Panciova • Libertatea",
        "content": "Elena Radulovici din Alibunar, membră dedicată a Asociației de Femei „Etno Art Brakos”, a obținut locul întâi la prestigioasa categorie „Cel mai frumos căpătâi” în cadrul evenimentului „Zilele Primăverii” de la Panciova. Ea a reușit să se remarce dintre aproximativ cincizeci de participanți, impresionând juriul cu talentul său deosebit și cu designul original al căpătâiului.\n\nÎntrecerile de la Panciova, organizate anual în cadrul evenimentului „Zilele Primăverii”, au adus laolaltă o varietate de participanți pasionați de arta tradițională. Tema impusă în acest an a fost dedicată copiilor, fiecare concurent fiind invitat să creeze un căpătâi cu motive care să rezoneze cu lumea copilăriei. \n\n Elena Radulovici a început să lucreze la căpătâiul său încă din iarna trecută, investind multe ore de muncă meticuloasă. Despre această experiență, ea ne spune:\n\n„Am început să cos căpătâiul încă din iarna trecută. Am lucrat mult, dar munca mea a dat roade. Anual, la Panciova, se organizează acest eveniment, iar anul acesta s-a cerut ca motivul de pe căpătâi să fie unul pentru copii. Personal, am ales ceea ce am crezut că le place copiilor, și anume un iepuraș, pentru că am făcut o oarecare legătură între cadourile pe care cei mici le primesc de Paște de la «iepuraș».”\n\nAlegerea unui iepuraș ca motiv principal s-a dovedit a fi inspirată, creând o legătură cu tema evenimentului și atrăgând atenția juriului. Creativitatea și atenția la detalii pe care Elena le-a demonstrat au fost apreciate la justa lor valoare, aducându-i astfel binemeritatul premiu. „Mă bucură faptul că, din aproximativ cincizeci de căpătâie, am obținut locul întâi. Astfel de premii sunt o mare realizare pentru noi ca asociație”, a adăugat Elena.\n\nVictoria Elenei Radulovici este o recunoaștere a talentului și a muncii sale și reprezintă o realizare importantă pentru Asociația de Femei „Etno Art Brakos”. Acest succes contribuie la promovarea și păstrarea tradițiilor locale, demonstrând în același timp valoarea și frumusețea artizanatului românesc.\n\nArticolul îl puteți citi în numărul 24 din 15 iunie",
        "label": "Serbia"
    },
    {
        "title": "Sărbătoarea hramului, un prilej de bucurie • Libertatea",
        "content": "În decursul săptămânii trecute Capela Ortodoxă Română din Panciova şi Biserica Ortodoxă Română din Doloave şi-au sărbătorit hramul. Cu această ocazie au fost vizitate de Preasfinţitul Părinte Dr. Daniil Stoenescu, Episcop locţiitor al Daciei Felix din Vârşeţ.\n\n\n\n Capela Ortodoxă Română din Panciova a sărbătorit pe data de 7 mai cel de-al doilea hram, Izvorul Tămăduirii. Slujba a fost oficiată de Părintele paroh, Mircea Munteanu. Dânsul a afirmat că sărbătoarea Izvorului Tămăduirii este o sărbătoare închinată Maicii Domnului, apărătoarea și miluitoarea credincioșilor din parohia respectivă.\n\n\n\n Slujba sfințirii apei celei Mici a avut loc la izvorul din curtea capelei. Această sărbătoare a fost un prilej de mare bucurie pentru românii credincioși din Panciova.\n\n\n\n Preasfințitul Părinte Dr. Daniil a vizitat Capela Ortodoxă Română din Panciova împreună cu: ÎnaltpreacucerniculPărinte Vicar Emanuel Tăpălagă; Preacucernicul Părinte Protopop de Panciova Gheorghe Ianeș; Înaltpreacuviosul Părinte Arhimandrit Macarie Țuțul, exarhul Catedralei Ortodoxe Române „Înălțarea Domnului” din Vârșeț și Părintele Arhidiacon Iacov de la Catedrala Ortodoxă Română din Vârșeț. \n\n Cu acest prilej, Preasfințitul Părinte Dr. Daniil a stat de vorbă cu credincioșii de la Capela Ortodoxă Română din Panciova, i-a ascultat și i-a îndrumat pe un drum corect.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Filarmonica din Zrenianin a susținut două concerte umanitare de Ziua Internațională a Copilului • Libertatea",
        "content": "De câțiva ani încoace, Filarmonica din Zrenianin pregătește un stagiu anual de 8-10 evenimente, organizând concerte simfonice, vocal-simfonice, recitaluri, muzică de divertisment și melodii educative, devenind în timp o prezență artistică remarcabilă și apreciată nu o dată, pe scenele de concert din țară și din străinătate. Alături de tradiționalul Concert de Revelion, Filarmonica din Zrenianin mai apare pe scenă la tradiționalul eveniment scenic de 8 martie, dedicat apartenetelor sexului frumos, prezentând și două spectacole la ,,Zilele Berii”, în fața uneori și a peste 10 sau chiar 20.000 de iubitori de muzică.\n\nPrintre evenimentele de excepție se numără și două concerte cu un repertoriu special, intitulate ,,Copiii pentru copii” dedicate copiilor din orașul de pe Bega. Concertele matinale organizate cu prilejul marcării Zilei Internaționale a Copilului s-au desfășurat miercuri, 30 mai, cu începere de la orele 11 și 12 în sala mare a Centrului Cultural Zrenianin. Aceste spectacole au avut caracter umanitar, biletul de intrare fiind o jucărie pentru copiii fără îngrijire părintească. În repertoriu a fost inclus ,,Carnavalul animalelor” – o suită muzicală, plină de umor, formată din paisprezece părți, compusă de romanticul francez Camille Saint-Saëns. ,,Carnavalul Animalelor” a evocat lumea magică a regnului animal prin muzica închinată copiilor. La pupitrul dirijoral s-a aflat maestrul Stefan Zekić, iar naratorul evenimentului a fost Roman Bugar.\n\nÎnainte de începerea concertului, directorul Filarmonicii Zrenianin, Roman Bugar, a vorbit despre spectacol și evenimentele ce urmeză să fie organizate de Filarmonică: – Pentru a treia oară în ajunul Zilei Internaționale a Copilului, care se sărbătorește pe 1 iunie, organizăm un concert al Filarmonicii Zrenianin. Acest concert are și o notă diferită, fiecare copil a trebui să aducă o jucărie pentru alți colegi și prieteni de-ai lor, pe care o vom dona Crucii Roșii, iar ei vor ști cine are cea mai mare nevoie de ea”. În program este Camille Saint-Saëns – ,,Carnavalul animalelor”, una dintre cele mai cunoscute și populare lucrări scrise pentru copii din muzica clasică, pe care Filarmonica Zrenianin o interpretează pentru prima dată. Avem aproximativ 1.000 de copii înscriși să vină astăzi și două concerte – la ora 11 și 12 și cred că va fi un nou impuls și multă distracție pentru toți copiii prezenți la spectacol.\n\nArticolul integral îl puteți citi în numărul 23 din 8 iunie",
        "label": "Serbia"
    },
    {
        "title": "Au fost procurate noi titluri de cărţi • Libertatea",
        "content": "Ca şi în anii precedenţi, şi în acest an rafturile Bibliotecii Comunale „Vuk Karadžić“ au fost îmbogăţite cu un număr considerabil de cărţi achiziţionate cu sprijinul donaţiilor primite de la autorităţile de stat.\n\nDin sursele care au fost alocate Bibliotecii Comunale s-au procurat 454 de titluri noi, care vor fi puse la dispoziţia cititorilor fideli. – Anul lăsat în urmă a fost împrospătat cu unele evenimente importante, printre care se evidenţiază donarea unor noi titluri de cărţi.\n\nAcest proiect s-a realizat cu sprijinul financiar al organelor de stat şi al ministerului de resort, îmbogăţindu-se astfel rafturile Bibliotecii Comunale cu încă 454 de titluri noi.\n\nA cesta este un gest nobil al autorităţilor de stat şi sunt convinsă că această acţiune caritabilă se va realiza şi pe viitor. Profităm de ocazie pentru a adresa cuvinte de gratitudine tuturor celor care prețuiesc cuvântul scris, iar această dragoste noblilă o vom transmite cititorilor noştri fideli.\n\nŢin să menţionez cărţile au fost procurate de la editorii din ţară incluşi în acţiunea de donare a publicaţiilor. Este vorba de un grup de editori din Belgrad, printre care evidenţiem: ,,Laguna”, ,,Vulkan”, „Knjiga komerc”, apoi ,,Pčelica“ (Čačak), „Matica srpska“ (Novi Sad) şi altele.O colaborare fructuoasă desfăşurăm cu editura Comnei Literare Vârşeţ, de la care în fiecare an procurăm ediţii de cărţi publicate în limba română.\n\nÎn mod aparte ţinem cont ca de fiecare dată când se face comanda cărţilor, obligatoriu să introducem pe listă şi colecţia de cărţi pentru lectura şcolară, având în vedere că avem un număr mare de abonaţi, ei fiind elevi de şcoală generală care frecventează cursurile în limba română.\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "O abordare mai bună și umană pentru pacienți cu demență • Libertatea",
        "content": "Săptămâna trecută, la Spitalul Special de Boli Psihiatrice „Dr. Slavoljub Bakalović” din Vârșeț, a fost deschis oficial primul centru pentru demență din această regiune, cu o suprafață de 1.000 de metri pătrați pentru cazare și tratament pentru 30 de pacienți, construit în cadrul proiectului „Îmbătrânirea sănătoasă și demența”.\n\nAcest proiect s-a realizat în cooperare cu Spitalul Regional de Medicină de Urgență din Reșița. Valoarea totală a proiectului pentru ambii parteneri este de 1.175.580,00 de euro, dintre care, Uniunea Europeană investește 999.243,00 de euro. Pe lângă construirea acestei unei noi facilități, proiectul implementează și alte activități legate de educația și formarea lucrătorilor din domeniul sănătății, precum și schimbul de cunoștințe și experiență profesională în regiunea transfrontalieră. Cu această ocazie, primărița orașului Vârșeț Dragana Mitrović a menționat următoarele: \n\n „Pentru mine, este o mare plăcere să particip la deschiderea festivă a unui alt proiect realizat cu succes de către Spitalului Special pentru Boli Psihiatrice „Dr. Slavoljub Bakalović” din Vârșeț. Avem onoarea să deschidem astăzi împreun Centrul pentru Demență, primul de acest gen din regiune, de care nici orașele și centrele de sănătate mult mai mari nu se pot lăuda. Sunt mândru că un astfel de centru este deschis în Vârșeț, care va oferi pacienților cele mai moderne condiții de tratament și cele mai profesionale îngrijiri medicale și, cu siguranță, își va ajuta familiile care sunt mai conștiente de complexitatea acestei boli. Orașul Vârșeț este unul dintre liderii țării atunci când vine vorba de proiecte de cooperare transfrontalieră, iar Centrul pentru Demență, pe care îl deschidem astăzi, este unul dintr-o serie de proiecte pe care doar acest spital le-a implementat cu succes și un exemplu care ar trebui urmat în viitor, să creăm condiții de viață mai bune pentru toți concetățenii noștri”.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "„Limba română ne uneşte” • Libertatea",
        "content": "„Pentru mine, limba română e distanţa dintre inimă şi umbra ei, care se numeşte suflet” – Fănuş Neagu\n\nOaspeții evenimentului vor fi Grupul Vocal „MÂNDRUŢELE DE LA OLT”, coordonate şi susținute de Marin şi Liliana Vâiceleanu.\n\nAsociația de interes obştesc „Românii Independenţi din Serbia” (RIS), în colaborare cu Consulatul General al României la Vârşeţ şi Consiliul Național al Minorităţii Naționale Române din Serbia, vă invită miercuri, 31 august, ora 17.00, în Amfiteatrul Mare al Şcolii de Înalte Studii pentru Educatori „Mihailo Palov” din Vârşeţ, să marcăm împreună Ziua Limbii Române, sub genericul „Limba română ne uneşte”. Detalii am aflat de la prof. Natalia Stan, coordonatorul evenimentului:\n\n\n\n ,,Evenimentul central în cadrul comunităţii româneşti din Serbia, dedicat Zilei Limbii Române, va reuni elevi de şcoală primară, gimnazială, liceu şi facultate (ŞE «Coriolan Doban»- Coştei, ŞE «Olga Petrov Radişici»- Vârşeţ şi departamentul din Straja, ŞE «3 Octombrie» din Sân-Mihai, ŞE «Sfântul Gheorghe»- Uzdin, ŞE «Mihail Sadoveanu» din Grebenaţ, ŞE «2 Octombrie» din Nicolinţ, Liceul «Borislav Petrov Braca» – Vârşeţ), copii din Petrovasâla, Alibunar, Voivodinţ, Pârneaora, Straja, Iablanca, Sân-Mihai, Vlaicovăţ şi Panciova, într-un spectacol ce împleteşte armonios muzica şi poezia românească cu expoziții de artă şi pictură. Pentru orice român, auzul cuvintelor rostite în propria limbă atinge coarda cea mai profundă a sufletului, indiferent pe ce meridian ar trăi sau ce profesie ar avea.\n\n\n\n Manifestarea organizată de Asociația «Românii Independenți din Serbia», va fi urmărită de mass-media românească din Serbia şi România, şi va fi transmisă online pe Facebook. \n\n La eveniment vor participa circa 80 de învăţători, profesori, cadre didactice din România, R. Moldova şi Ucraina, din cadrul proiectului «Românii de lângă noi», inițiat şi coordonat de Dalia Cîrstea din Slatina, precum şi membrii Asociației AGIRO, preşedinte Viorel Dolha, reprezentanţi ai corpului diplomatic al României în R. Serbia, feţe bisericeşti, români din Valea Timocului şi Voivodina.\n\nintegral îl puteți citi în numărul 35 din 27 august",
        "label": "Serbia"
    },
    {
        "title": "Au fost realizate două mari priorități • Libertatea",
        "content": "La sfârșitul anului pe care l-am lăsat în urmă, am stat de vorbă cu vicepreședintele Consiliului Comunității Locale „Mita Vukosavljev” din Doloave, Bogdan Ancuțici. De la dânsul am aflat că, la Doloave, anul trecut se poate rezuma la două mari realizări – deschiderea grădiniței și reconstrucția unei porțiuni de drum din centru până la ieșirea din localitate.\n\nLa Doloave a fost deschisă o grădiniță pentru antepreșcolari, însă, conform spuselor lui Ancuțici, problema dolovenilor este că sunt tot mai puțini copii. Astfel, școala a avut condiția să ofere un spațiu pentru adaptarea grădiniței. După cum afirmă dânsul, Comunitatea Locală a căutat un teren unde să construiască grădinița. Însă, s-a ajuns la concluzia că nu este nevoie de acest lucru, pentru că prin adaptarea unui spațiu din cadrul școlii, va fi rezolvată problema.\n\nAncuțici subliniază faptul că, la Doloave, a fost asfaltată și lărgită o porțiune a străzii din centru până la ieșire din sat, dar și că au fost construite patru stații de autobuz. Când vine vorba despre investițiile planificate pentru anul curent, Ancuțici ne spune că o investiție mult așteptată de către doloveni, care ar trebui să aibă loc anul acesta, este reconstrucția drumului de la ieșire din sat până la ferma „Nadel”. De asemenea, vor fi făcute proiecte și pentru asfaltarea aleilor din câteva străzi din localitate.\n\nDe la vicepreședintele Consiliului Comunității Locale din Doloave aflăm că, la ferma „Nadel”, este planificată construcția unui sens giratoriu. „Noi deja avem terminat proiectul și am primit autorizație de construcție. Anul trecut deja trebuia să înceapă lucrările. Dacă lucrările nu se încep după doi ani de la primirea autorizației de construcție, va trebui să o reînnoim. Sperăm că lucrările vor începe anul acesta, când se va reconstrui drumul până la ferma «Nadel»”, a declarat dânsul.\n\nArticolul integral îl puteți citi în numărul 54 din 14 ianuarie",
        "label": "Serbia"
    },
    {
        "title": "Sprijină activitățile în scopuri umanitare • Libertatea",
        "content": "Asociația ,,Etno art Brakos” din Alibunar, pe lângă faptul că are ca scop de a promova valorile culturale din sat, mai are și o latură umanitară, de a oferi un ajutor benefic persoanelor bolnave de boli incurabile. Recent, au organizat o acțiune umanitară pentru acordarea de sprijin unei consătene. Nu de mult, membrele acestei asociații au fost prezente la organizarea unei expoziții de artizanat cu prilejul marcării Zilei Bibliotecii comunale ,,Vuk Karadžić” din Alibunar. Expoziții de artizanat și port popular vor fi organizate cu prilejul sărbătorii satului, Sfânta Maria Mare, care se prăznuiește pe 15 august. Cu acest prilej vor fi organizate și un mănunchi de evenimente adiacente, inițiatorul principal fiind și de această dată, activistele de la Asociația ,,Etno art Brakos”.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Credință și iubire făță de Dumnezeu • Libertatea",
        "content": "Duminică, pe data de 20 noiembrie, la Căminul Crucii Roșii de pe Dealul Vârșețului a avut loc o tabără creștină pentru copii și tineret de la vârsta de 13 până la 18 ani. Această tabără a fost organizată de către bisericile penticostale din Suedia, al căror reprezentant este Ion Pitic de origine din Voivodinț.\n\nCu această ocazie, dânsul ne-a explicat că de 12 ani se organizează o asemenea tabără pentru copii și tineret. Anul acesta, din motive obiective, tabăra nu s-a putut organiza la Voivodinț. În colaborare cu Crucea Roșie, tabăra s-a organizat în incinta acestui cămin. La această tabără a participat peste 60 de copii de naționalităţi diferite, scopul fiind ca tineretul să se apropie cât mai mult de Dumnezeu, să învețe ce este rugăciunea şi pentru a socializa direct cât mai mult, să folosească mai puțin telefoanele și calculatoarele.\n\nPrin aceste prelegeri se motivează tinerii să continue școlarizarea, pentru că numai prin școlarizare se poate ajunge o persoană împlinită. Bisericile penticostale din Suedia au donat rechizite școlare pentru copiii care frecventează școala și cursurile religioase. Pitic a mulțumit Căminului Crucii Roșii pentru sprijinul acordat, dar și Primărie orașului Vârșeț, care a pus la dispoziție un autobuz pentru transportul copiilor din diferite localități.\n\nMarinică Mozor, pastorul Bisericii Penticostale din Vârșeț, a declarat că această tabără care a durat câteva ore și la care au fost prezenți copii din localitățile: Coștei, Voivodinț, Sălcița, Petrovasâla, Vârșeț, Seleuș, Alibunar, au avut ocazia că asculte și să învețe rugăciuni creștine, au cântat împreună cântece creștine în ambele limbii, cea românească și sârbească.\n\nintegral îl puteți citi în numărul 48 din 26 noiembrie",
        "label": "Serbia"
    },
    {
        "title": "Un dansator extraordinar și fost coregraf afirmat • Libertatea",
        "content": "Încă din anii copilăriei, arta dansului popular românesc și sârbesc a prins rădăcini în sufletul lui Sava Drajilov (n. 1942), fiul lui Aurel Drajilov, cel mai afirmat dansator din Satu Nou. Astfel, de mic a cultivat o afinitate deosebită pentru dansurile noastre românești autentice.\n\nSava Drajilov este un dansator care deține performanțe înalte. Are simț ritmic, este imprevizibil în efectuarea figurilor, pe care le reproduce la fața locului în dependență de melodie și ritm. În anii tinereții dansa „kolo” peste cuțit, pe care l-a înfipt în pardoseala scenei și astfel executa figuri complicate fără să-l atingă.\n\nVirtuozitatea lui Sava Drajilov consta în repeziciunea pașilor săi, săriturile sale efective, respectând tacturile, apoi efectele împletiturii picioarelor sub unghiuri stabilite în prealabil și mișcările precise. Astfel de efecte în dans necesită multă muncă și exerciții foarte serioasă.\n\nLa spectacole și la diferite serbări cultural-artistice, Sava Drajilov a fost un dansator foarte căutat și apreciat. Apoi, l-au invitat să danseze și la SCA „Abrašević” din Panciova. A fost membru activ al societății cultural-artistice amintite în jur de 15 ani.\n\nPredispozițiile ereditare, munca asiduă și talentul l-au făcut pe Sava Drajilov foarte efectiv, persistent, exigent, perseverent și un dansator marcat și sârguincios. Dânsul menționează aparte: „M-am dedicat dansului cu trup și suflet. Am fost foarte bucuros când am văzut că șefii și conducătorii societăților cultural-artistice din Panciova mă invită să mă includ în cadrul lor”.\n\nArticolul integral îl puteți citi în numărul 68 din 22 aprilie",
        "label": "Serbia"
    },
    {
        "title": "Vor continua investițiile în oraș și în localități • Libertatea",
        "content": "La ședința care a avut loc pe data de 29 octombrie consilierii din Adunarea municipiului Panciova au adoptat cea de-a treia rectificare a bugetului. Primarul municipiului Panciova, Aleksandar Stevanović, a explicat care sunt motivele acesteia și a anunțat investițiile care urmează să se realizeze.\n\nStevanović a punctat că rectificarea bugetului permite continuarea investițiilor în oraș. „Vom aloca 218 de milioane de dinari pentru continuarea amenajării, adică pentru reconstrucția străzilor din oraș și din cele nouă localități care ne aparțin. Plănuim și alte investiții, precum: construcția unui sens giratoriu în strada Miloša Obrenovića, reconstrucția uneia dintre cele mai rele porțiuni de drum din oraș (prima parte a străzii Mihajla Obrenovića, de la strada Graničarska până la strada Milke Marković), construcția sensului giratoriu în cartierul Tesla. \n\n Vom lucra la elaborarea documentației tehnice pentru proiectul de construcție a acestui sens giratoriu. Cred că, după ce o vom obține documentația, vom avea surse financiare suficiente pentru construcția sensului giratoriu în cauză.”\n\nArticolul integral îl puteți citi în numărul 46 din 13 noiembrie 2021",
        "label": "Serbia"
    },
    {
        "title": "Instrumentist al SCA „Cultura” din loc • Libertatea",
        "content": "„Bobocii” au fost dintotdeauna orientați spre muzica instrumentală. S-au inclus, în genere, în fanfara satului, cântând la diferite instrumente.\n\nAu avut posibilitatea să opteze pentru clarinet, flaut, trompetă, piccolo, saxofon, taragot, instrumente de percuție, acordeon cu clape, acordeon cu butoane, chitară, pian, orga electronică, fluier, nai și altele. Totuși, majoritatea dintre ei au optat pentru acordeon sau instrumente de suflat. Doar câțiva au ales vioara. \n\n De data aceasta, am stat de vorbă cu prof. Alexandru Frianț. Dânsul mi-a mărturisit că, în casa lor, muzica a fost și încă este o tradiție. Bunicul lui Alexandru, Vasilie Frianț, a cântat patru decenii în fanfara Societății Cultural-Artistice „Cultura” din Satu Nou. A cunoscut notele și a știut să cânte la câteva instrumente. \n\n Totuși, dânsul s-a decis să cânte la flaut. Primordial a cântat sub bagheta dirijorală a lui Iovan Doșlea, apoi sub bagheta dirijorului Roman Manu Mălaimare. Fanfara SCA „Cultura” a fost pe parcursul timpurilor foarte activă și populară. \n\n Vasilie Frianț a fost un membru foarte activ, perseverent și exigent. A avut un auz muzical foarte bun, ritm dezvoltat, memorie muzicală excelentă și a fost un exemplu pentru ceilalți membri ai fanfarei SCA „Cultura”. A frecventat repetițiile cu regularitate. A exercitat permanent și a avut sunete pure la instrumentul său preferat. A cântat diverse marșuri, cântece populare, melodii de joc, valsuri, hore din diferite zone folclorice și altele.\n\nArticolul integral îl puteți citi în numărul 27 din 2 iulie 2022",
        "label": "Serbia"
    },
    {
        "title": "Nikita și-a primit locul printre marii vârșețeni •",
        "content": "Pe data de 15 aprilie, în Parcul Rusesc din centrul Vârșețului, a fost, în mod ceremonial, descoperit bustul lui Nikita Tolstoi, academic și lingvist rus, care s-a născut la Vârșeț, descendentul cunoscutului scriitor Lev Nikolayevich Tolstoi.\n\nLa eveniment au fost prezenți soția lui Nikita Tolstoi, Svetlana Tolstoi, ambasadorul Rusiei, Aleksandar Bocan-Harčenko, consilierul președintelui Rusiei, Vladimir Tolstoi, primarul orașului Vârșeț, Dragana Mitrović, sculptorul care a realizat acest bust, Aydin Zejnalov, și Traian Căcina, membru în Consiliul Executiv al orașului, responsabil pentru cultură. Programul a început cu câteva melodii de Čajkovski care au fost interpretate de soliști și instrumetiști de la Şcoala de Muzică „Iosif Marinković”.\n\nDragana Mitrović, primarul orașului Vârșeț, s-a adresat cu câteva cuvinte oaspeților prezenți: \n\n „Sunt mândră că, în calitate de primar, am onoarea să dezvălui monumentul lui Nikita Tolstoi, originar din Vârșeț, un slavist, un om de știință de seamă și academician, care în timpul vieții a considerat Serbia patria sa natală.\n\nPrin viața și munca sa, Nikita Tolstoi și-a câștigat locul printre marii vârșețeni, precum est: Jovan Steria Popović, Paja Jovanović, Vasko Popa, Bora Kostić. Orașul Vârșeț are o grijă deosebită de toate personalitățile mari, așa că, descendentul uneia dintre cele mai cunoscute familii rusești, Tolstoi, va avea aici propriul său loc special care îi aparține.\n\nCu ocazia împlinirii a 100 de ani de la nașterea lui Nikita Tolstoi, mă bucur că avem ocazia să găzduim un număr mare de membri ai celebrei familii rusești Tolstoi, cărora le datorăm mulțumiri pentru acest cadou magnific care va împodobi orașul nostru, păstrând memoria marelui nostru om de știință.”\n\nArticolul integral îl puteți citi în numărul 68 din 22 aprilie",
        "label": "Serbia"
    },
    {
        "title": "Revitalizarea infrastructurii locale • Libertatea",
        "content": "În baza Programului de lucru pentru perioada ianuarie – septembrie a anului curent, întocmit de Consiliul Comunităţii Locale, au fost realizate acţiuni ce cuprind procesele de revitalizare a infrastructurii locale, având ca scop primordial de a se îmbunătăţi calitatea vieţii a sătenilor. Pe primarul satului, Uroš Janković, l-am rugat să ne vorbească despre realizările însemnate şi dacă au fost respectate cerinţele sătenilor.\n\n,,Programul de activităţi adoptat de Consiliul local a fost elaborat ţinându-se cont de nevoile sătenilor. Avem o colaborare fructuoasă cu sătenii, pentru că, aproape în fiecare zi ne fac o vizită în încăperile Comunităţii Locale din Alibunar, pentru a-şi expune doleanţele sau problemele care îi frământă. De fiecare dată, ne străduim să le ieşim în întâmpinare, şi încercăm ca problemele lor cu care se confruntă, dacă este posibil, să le soluţionăm împreună.\n\nAcţiunile noastre până în prezent au avut ca scop de a le asigura sătenilor condiţii demne de trai, mai ales în zonele afectate de inundaţii cauzate de ploile torenţiale. Este vorba de aşa-numita terasă de jos a satului. Acesta a fost motivul principal de a se relua lucrările la reţeaua de canalizare publică începând cu strada principală Žarko Zrenjanin, unde va fi instalat un canal de captare a puhoaielor de apă care se scurg dinspre partea deluroasă a satului, aşa-numitul Dealul Alibunarului.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "Prioritatea Guvernului Provincial este investiția în orașele din Banatul de Sud • Libertatea",
        "content": "Săptămâna trecută, în orașul Vârșeț, a efectuat o vizită Maja Gojković, președintele Guvernului Provincial. Maja Gojković, împreună cu Dragana Mitrović, primarul orașului Vârșeț, Dejan Santrač, viceprimarul orașului, și Dejan Cebzan, membru în Consiliul Executiv al orașului, responsabil pentru infrastructură, au vizitat mai întâi Școala Elementară „Vuk Karadžić”. Acolo, au fost întâmpinați de Ana Avramović, directoarea școlii, care i-a informat despre activitatea instituției și despre necesitatea unei reconstrucții totale a fațadei școlii. \n\n După aceea, delegația a vizitat Școala Elementară „Paja Jovanović”, unde au fost întâmpinați de Oana Omoran, directoarea școlii, cu care au discutat despre introducerea unui sistem de încălzire centrală în instituție.\n\nDelegația a vizitat și cimitirul orașului, unde urmează să fie realizat un drum de acces către noul cimitir al orașului. \n\n La Primăria orașului Vârșeț, Maja Gojković a discutat cu Dragana Mitrović despre proiectele în derulare și noile investiții care vor contribui la dezvoltarea și îmbunătățirea vieții cetățenilor. \n\n Maja Gojković, președintele Guvernului Provincial, a declarat următoarele: „Astăzi am stabilit prioritățile muncii noastre comune pentru acest an. Vom acorda mai multă atenție Banatului de Sud pentru a contribui la îmbunătățirea standardelor în orașele și comunele din acea parte a provinciei. Am văzut starea clădirilor școlilor și recomandăm insistent ca aceste proiecte să fie susținute. Se acordă prioritate școlilor cu fațade deteriorate, deoarece aceasta poate reprezenta o problemă serioasă de siguranță, precum și introducerii sistemelor de încălzire centrală, mai ales că aceste instituții sunt de învățământ. Guvernul Provincial este pregătit și va începe în curând să publice concursuri în toate domeniile pentru susținerea administrațiilor locale.” \n\n Ea a explicat că a făcut apel la conducerea orașului să aplice la concursurile organizate de secretariatele provinciale și de Administrația Investițiilor Capitale, pentru ca implementarea proiectelor să poată începe cât mai curând. \n\n Potrivit declarațiilor Majei Gojković, o veste bună este că lucrările la sala de sport din localitatea Uljma vor fi finalizate în curând, deși încă se așteaptă documentația necesară pentru ca sala să fie predată oficial cetățenilor spre folosință. \n\n Referitor la proiectul care vizează construirea unei legături rutiere de acces cu noul cimitir al orașului, aceasta a subliniat că este un obiectiv important pentru toți cetățenii, deoarece implementarea sa va contribui semnificativ la creșterea siguranței circulației. \n\n La eveniment a participat și Bojan Vranjković, secretarul provincial pentru energie, construcții și transport. Acesta a anunțat că, în anul 2025, trei clădiri de pe teritoriul orașului Vârșeț vor fi reabilitate energetic printr-un proiect finanțat de Banca Europeană pentru Reconstrucție și Dezvoltare. Este vorba despre două școli primare și o grădiniță, unde se va realiza renovarea completă a fațadelor, schimbarea ferestrelor și alte îmbunătățiri menite să asigure economii semnificative de energie. \n\n La final, mulțumind președintelui Guvernului Provincial, Maja Gojković, pentru vizita sa, primarul orașului Vârșeț, Dragana Mitrović, a declarat că orașul beneficiază de un sprijin considerabil din partea provinciei. Ea a subliniat că prioritatea orașului în acest an este să investească cât mai multe resurse financiare în domeniul educației. \n\n Guvernul Provincial și orașul Vârșeț au implementat numeroase proiecte capitale în trecut, cum ar fi construcția Zonei Industriale „Nord” și extinderea rețelei de canalizare în localitatea Pavliš. Se speră ca această colaborare să continue și în viitor. \n\n Autoguvernarea locală a pregătit numeroase proiecte, educația fiind în centrul priorităților conducerii. Printre proiectele pregătite, care au deja autorizații de construcție, se numără reconstrucția spitalului general, construirea unei piscine și reabilitarea stadionului.\n\nArticolul îl puteți citi în numărul 4 din 25 ianuarie 2025",
        "label": "Serbia"
    },
    {
        "title": "Concurs gastronomic și program cultural • Libertatea",
        "content": "Ca și în fiecare an, seleușenii și-a sărbătorit Nedeia pe data de 22 iunie, transformând această zi într-o adevărată sărbătoare a tradițiilor locale și a spiritului comunitar. Evenimentul principal, așteptat cu nerăbdare de toți participanții, a fost concursul de preparare a gulașului numit ,,Gulašijada“, ajuns la cea de-a XII-a ediție.\n\nPeste 40 de echipe s-au întrecut în arta culinară, aducând în fața juriului și a publicului cele mai delicioase rețete de gulaș. \n\n Pe locul I s-a situat echipa ,,Petre Sabo”, care a reușit să obțină aprecierea unanimă a juriului. Lavinel Măran din Seleuș a ocupat locul al II-lea, iar locul al III-lea a revenit echipei ,,Românii din Glogoni” care a demonstrat, de asemenea, abilități remarcabile în prepararea gulașului. \n\n Amintim că unii dintre angajații școlii din localitate iau parte la fiecare ediție a acestui concurs gastronomic. \n\n Responsabili cu planificarea și coordonarea concursurului au fost Danko Radan, Ionike Otonoga, Mladen Ćuruvija și Voji Popović, care au contribuit în măsură semnificativă la succesul ediției de anul acesta. \n\n Programul a inclus, pe lângă concursul gastronomic, activități culturale menite să încânte atât copiii, cât și adulții. Centrul pentru Cultură al comunei Alibunar a facilitat prezentarea piesei ,,Mica Sirenă” de către un teatru interactiv, captând atenția tinerilor spectatori din localitate. Spectacolul a fost un adevărat succes, copiii urmărind cu atenție povestea fascinantă și participând activ la momentele interactive ale piesei.\n\nArticolul îl puteți citi în numărul 26 din 29 iunie",
        "label": "Serbia"
    },
    {
        "title": "Membru fidel al SCA „Cultura” din loc • Libertatea",
        "content": "Sava Perneac a fost un fanfarist fidel al Fanfarei „Cultura” din Satu Nou. A fost membru al fanfarei amintite timp de cinci decenii. Sava Perneac a cântat la instrumentele de percuție, la tobă și la toba mare. Alternativ a cântat la ambele instrumente de percuție. În dependență de situație, a folosit reciproc toba mică, iar apoi toba mare.\n\nSava Perneac s-a născut în anul 1933. Astăzi, dânsul se află în ce de-a nouălea deceniu al vieții, având 89 de ani și jumătate. Dânsul s-a deplasat cu Fanfara SCA „Cultura” în mai multe localități. Au fost invitați să cânte și în România. Sava Perneac a cântat sub bagheta lui Iovan Doșlea și cea a lui Roman Manu Mălaimare. În câteva rânduri, ca membru al fanfarei amintite, s-a prezentat și la Festivalurile de Folclor și Muzică Românească din Voivodina – Republica Serbia. \n\n Am stat de câteva ori de vorbă cu excelentul instrumentist. Cu această ocazie mi-a povestit cum au cântat la multe ceremonii, botezuri, cununii și nunți din localitatea natală. Bineînțeles, au fost invitați să cânte și la unele manifestări culturale, evenimente sportive, dar de multe ori au participat și la întrecerile comunale „Selo veselo” și altele. Fiind membru al fanfarei amintite, Sava Perneac a cântat și muzică funebră, dar și compoziții religioase.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "A fost adoptat noul Statut al Orașului • Libertatea",
        "content": "Vineri, 29 ianuarie, a avut loc cea de-a opta ședință a Adunării Orașului Panciova. Majoritatea deciziilor propuse la ședință au fost luate în unanimitate.\n\nLa ședința Adunării Orașului Panciova a fost adoptată propunerea argumentată de primarul Panciovei Aleksandar Stevanović privind modificările și completările Statutului Orașului. Noul Statut prevede abolirea funcției de asistent al primarului pentru achiziții publice și introducerea unei funcții noi – asistent al primarului pentru investiții și proiecte de infrastructură. Stevanović a evaluat această decizie fiind „importantă în calea majorări eficacității autoguvernării locale”.\n\nConsilierii au adoptat și decizii privind elaborarea planului de reglementare generală. Acest plan prevede formarea unei parcele pentru instalarea unui nou post de transformare și construcția noilor conducte la Zona Industrială Nord.\n\nAu fost adoptate și modificări privind programul gestionării Întreprinderii Edilitar-Publice „Kombrest” din Banatski Brestovac pentru anul 2020 cu Plan financiar și Prima modificare a programului special pentru utilizarea subvențiilor din bugetul orașului Panciova pentru anul 2020. De asemenea, au fost adoptate modificări și în ceea ce privește programul de muncă și planul financiar al Organizației Turistice a Orașului Panciova pentru anul 2021.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "O noapte în care bucuria și veselia au stăpânit scena • Libertatea",
        "content": "În seara zilei de 16 iunie, începând cu ora 19, scena Teatrului Național „Sterija” din Vârșeț a fost ocupată de muzică, dans și voioșie. În acea seară, a avut loc a unsprezecea ediție a Festivalului de Muzică pentru Copii, intitulat „Deca su ukras sveta”. Anul acesta, festivalul a fost dedicat aniversării a 100 de ani de la nașterea celebrului autor pentru copii, Duško Radović.\n\nCentrul de Muzică „Zvončici”, condus de profesorul și inițiatoarea acestui festival, Olga Čeh, în colaborare cu Asociația „SUBNOR” din Vârșeț, a fost organizatorul acestei ediții. Festivalul a primit susținere financiară de la Primăria orașului Vârșeț, prin intermediul unui concurs deschis pentru evenimente culturale. Spectacolul a fost prezentat de actorii Tamara Tamci Toškić și Ivan Đorđević.\n\nFestivalul a debutat cu un program muzical extraordinar, prezentat de corul, soliștii și orchestra Centrului de Muzică „Zvončici”. Fetele de la studioul de dans „Milenium” din oraș au captivat publicul cu o suită de dansuri moderne. După aceasta, competiția propriu-zisă a început, cu participanți de la ȘE „Jovan Sterija Popović”, care au interpretat câte un cântec pentru copii. În total, s-au auzit zece melodii.\n\nArticolul integral îl puteți citi în numărul 25 din 24 iunie",
        "label": "Serbia"
    },
    {
        "title": "Sprijin pentru producătorii de vin și podgorii • Libertatea",
        "content": "În sala festivă a orașului Vârșeț a avut loc o întâlnire cu reprezentanții Guvernului Republicii Serbia la care a fost prezentată strategia națională ce cuprinde măsurile propuse de Guvern sub formă de subvenții pentru procurarea echipamentelor, precum și alte măsuri referitoare la modul de vânzare a vinului, înbunătățirea calității acestei băuturi și plasarea acesteia pe piață.\n\nPreședintele Asociației Viticultorilor și Producătorilor de Vinuri din Serbia, prof. Marko Malićanin, a subliniat că Ministerul Agriculturii, Silviculturii și Gospodăririi Apelor și Guvernul Republicii Serbia, intenționează, prin adoptarea strategiei 2021-2031, să susțină înființarea de noi podgorii, conștienți de faptul că această ramură a agriculturii a fost complet devastată în ultimii 30 de ani: „Vom depune eforturi maxime să investim în fiecare nou hectar de podgorii. Acum este mult mai ușor și cu veniturile serioase primite de la Ministerul Agriculturii, Pădurilor și Gospodăririi Apelor puteți obține bani. Noutatea este că, pe baza bugetului pentru sprijin, cum ar fi pentru procurarea stâlpilor, a firelor și a plaselor antigrindină, puteți obține bani în avans”, a adăugat prof. Malićanin.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Satul a îmbrăcat haine de sărbătoare • Libertatea",
        "content": "De veacuri întregi, petrovicenii şi-au păstrat tradiţiile lăsate din străbuni prin faptul că şi-au ales ca sărbătoarea satului, să fie Rusaliile, praznicul Pogorârea Duhului Sfânt, care este hramul Bisericii Ortodoxe Române din Petrovasâla.\n\nPregătirile pentru acest mare praznic al creştinităţii, sunt în plină desfăşurare, şi pentru a afla cum decurg acestea, ne-am adresat secretarului Comunităţii Locale, Zoran Maksimović: \n\n ,,Petrovicenii au rămas fideli tradiţiilor lor, astfel că şi conducerea locală s-a străduit să le iasă în întâmpinare. Anul trecut, din cauza decretul privind instituirea stării de urgență şi a măsurile impuse se coronavirus, evenimentul de marcare a sărbătorii satului a avut un caracter restrâns, sperăm că în acest an, situaţia pandemică se va ameliora, şi vom reuşi să ne adunăm pentru a sărbătorii împreună praznicul Rusaliilor şi sărbătoarea satului. Lucrările de înfrumseţare a satului au început şi se apropie de sfârşit. Cu sursele obţinute de la autoguvernarea locală am asfaltat o porţiune a cărării din faţa sfântului lăcaş, unde pe platoul din centrul satului se va organiza tradiţionalul ,,Joc de la Petrovasâla”. Pe parcurs s-au efectuat lucrări de amenajare a centrului satului, a fost defrişată iarba din parcul sătesc, şi s-a aranjat mobilierul din parcul pentru odihnă. Aici vor fi instalate echipamente de joacă pentru copii, şi alte accesorii. De asemenea, în cartierul de la Colonie s-a amenajat terenul pentru popice, un joc tradiţional al sârbilor din Krajina.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Marele premiu la Concursul de Recitatori ,,Buna Vestire” • Libertatea",
        "content": "La concursul de recitatori ,,Buna Vestire”, care a avut loc sămbătă, 6 aprilie, la Uzdin, elevii Şcolii Elementare ,,George Coşbuc” din Torac au obținut următoarele premii: Sofia Paunescu (clasa I) locul II, Lorena Roșu (clasa a IV-a) locul III, Andrea Popi (clasa a V-a) locul III, Larisa Ocolișan (clasa a V-a) locul III.\n\nLa această ediție au mai participat și Vasilia Popi (clasa I) și Lina Paunescu (clasa a V-a). Școlii din Torac a revenit şi Marele Premiu.\n\nArticolul îl puteți citi în numărul 15 din 13 aprilie",
        "label": "Serbia"
    },
    {
        "title": "Soluționarea problemei ceremoniilor funerare pentru locuitorii satului • Libertatea",
        "content": "Localitatea Râtișor beneficiază de o nouă capelă, care a fost sfințită, rezolvând astfel problema locuitorilor din acest sat legată de ceremoniile funerare.\n\nLa ceremonia de sfințire a lăcașului au fost prezenți locuitorii satului, primarul și Slaviša Maksimović, membru în Consiliului Executiv al oraşului Vârşeţ, responsabil pentru dezvoltare rurală.\n\nCu această ocazie, aș dori să mulțumesc locuitorilor din Râtișor pentru răbdarea și așteptarea finalizării acestei facilități, în care municipiul Vârșeț a investit aproximativ 4,5 milioane de dinari. Mulțumesc constructorului, firmei ,,Rasing”, și Întreprinderii Edilitar-Publice ,,Drugi Oktobar”, pentru eforturile lor de a asigura buna desfășurare a tuturor lucrurilor. De asemenea, mulțumesc Comunității Locale Râtișor pentru eforturile în dezvoltarea satului lor. Construcția capelei din Râtișor este de o importanță deosebită pentru o modalitate modernă și demnă de înmormântare.\n\nArticolul integral îl puteți citi în numărul 24 din 15 iunie",
        "label": "Serbia"
    },
    {
        "title": "Hramul „Sfânta Cuvioasă Parascheva”, celebrat de credincioșii din Zrenianin • Libertatea",
        "content": "Ca în fiecare an, comunitatea românească și credincioșii din Zrenianin se pregătesc de sărbătoarea Sfintei Cuvioase Parascheva, când este prăznuit hramul parohiei, înființată pe 28 septembrie 2010. După ce Comitetul și Consiliul parohial au hotărât ca nou-înființata Parohie Ortodoxă Română să sărbătorească hramul închinat memoriei celei supranumite „Sfânta Vineri”, care s-a stins din viață la 14 octombrie 1050, enoriașii se adună pentru a 14-a oară consecutiv la această sărbătoare a românilor din Zrenianin.\n\nCuvioasa Parascheva, o fecioară care a trecut la Domnul la vârsta de 27 de ani, l-a iubit atât de mult pe Hristos, încât l-a rugat să rămână cu ea pentru totdeauna. Hristos i-a ascultat rugăciunile, binecuvântându-i trupul cu harul făcător de minuni chiar și după moarte.\n\nEa este de mare folos, dăruind lumina lui Hristos sub forma vindecărilor miraculoase, sfințind, izvorând mir și împlinind rugăciunile celor care cred în binecuvântarea Domnului prin sfinții Săi. Un număr foarte mare de biserici ortodoxe și parohii românești o au ca ocrotitoare pe Sfânta Cuvioasă Parascheva, iar unica parohie din Banatul sârbesc, unde această sărbătoare este celebrată în mod special, este cea din Zrenianin.\n\nArticolul integral îl puteți citi în numărul 42 din 19 octombrie",
        "label": "Serbia"
    },
    {
        "title": "Ceaunul mixt” ediția a doua, la Voivodinț • Libertatea",
        "content": "După informația primită de dr. Traian Căcina, sâmbătă, 10 iunie, la Voivodinț a fost organizată cea de-a doua ediție a manifestării „Ceaunul mixt”. Într-o atmosferă veselă, voivodincenii și oaspeții și-au demonstrat abilitățile culinare. Evenimentul a fost organizat de „Frăția” din Voivodinț, un grup de tineri din loc, plini de entuziasm.\n\nMai multe despre eveniment ne-a spus Adrian Țăran, unul dintre organizatori: „Planificăm ca acest eveniment să devină unul tradițional.\n\nAmbele ediții au avut ca scop propagarea prieteniei, o atmosferă relaxantă și prietenoasă și o petrecere bună. Anul acesta am avut 16 echipe, iar evenimentul nu este unul competițional, toți participanții fiind și câștigători. Putem spune că și la cea de-a doua ediție, a câștigat prietenia și voia bună.”\n\nActivitățile nu au fost oprite nici de ploaia scurtă care s-a abătut, pentru că organizatorii au avut pregătită și soluția de rezervă, incinta Căminului Cultural din loc.\n\nLa eveniment au participat și reprezentanții Consiliului Național al Minorității Naționale Române, Traian Căcina, vicepreședintele CNMNR, Matei Miclea, membru CNMNR, și Marian Mohan, secretarul CNMNR.\n\nArticolul îl puteți citi în numărul 24 din 17 iunie",
        "label": "Serbia"
    },
    {
        "title": "La turneul de şah fulger a învins maestru FIDE Danilo Besedeš • Libertatea",
        "content": "Joi, 12 august curent, concomitent cu desfăşurarea manifestării culinare, într-un spaţiu amenajat din parcul satului, a fost organizat un turneu de şah fulger la care au participat 28 de şahişti din Alibunar, Satu Nou, Zrenianin, Vârşeţ, Novi Itebej, Ilandža, Torac, Râtişor şi Sân-Mihai. \n\n ,,Ediţia din acest an a Turneului de şah fulger, prilejuit de marcarea sărbătorii satului, şi sperăm să devină o întâlnire tradiţională a iubitorilor de şah, a fost organizată cu sprijinul Comunităţii locale, a oamenilor de bună-credinţă din sat, susţinută de membrii Clubului de şah ,,Banatul” din Sân-Mihai. Mă bucură foarte mult faptul că, după o mică pauză, s-au reîntâlnit pasionaţii de şah, având printre noi şi doi maeștri FIDA, pe care îi respectăm foarte mult şi le mulţumim pe această cale pentru prezenţă, dar şi pentru aportul depus la promovarea tinerelor talente”, a menţionat Ionel Scumpia, organizatorul acestui turneu şi preşedinte al Clubului de şah ,,Banatul” din Sân-Mihai.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Cofinanțarea măsurilor de eficiență energetică • Libertatea",
        "content": "Miercuri, 3 noiembrie, în clădirea Administrației Comunale din Jitiște au fost semnate contracte între utilizatorii finali, antreprenori și Primăria Jitiște, privind reabilitarea energetică a caselor și apartamentelor familiale de pe teritoriul comunei Jitiște. \n\n Comuna Jitiște a încheiat un acord cu Ministerul Minelor și Energiei, privind cofinanțarea măsurilor de eficiență energetică, legate de înlocuirea tâmplăriei și înlocuirea cazanelor de încălzire. Suma totală a fondurilor disponibile pentru aceste măsuri, din partea Comunei Jitiște și a Ministerului Minelor și Energiei, este de 5,1 milioane de dinari, din care 3,1 milioane au fost alocați de către Comuna Jitiștee și 2 milioane de către Minister. \n\n Cu această ocazie, Đorđe Žuža, viceprimarul comunei Jitiște, a subliniat următoarele: „Anul acesta, Comuna Jitiște a concurat la Ministerul Minelor și Energiei privind măsurile de reabilitare energetică și am primit fonduri în valoare de 2 milioane de dinari. După concursul anunțat de administrația comunală din Jitiște, a apărut un surplus de utilizatori și am luat decizia de a aloca încă 1 200 000 de dinari, pentru ca toți acei utilizatori care îndeplinesc condițiile să primească fonduri. Așa că, astăzi, am realizat semnarea contractelor cu 75 de utilizatori, 20 pentru înlocuirea cazanelor de încălzire și 55 pentru înlocuirea tâmplăriei.\n\nintegral îl puteți citi în numărul 46 din 13 noiembrie 2021",
        "label": "Serbia"
    },
    {
        "title": "Sătenii se îngrijesc de mediul în care trăiesc • Libertatea",
        "content": "La mijlocul lunii mai, activistele de la Grupul multietnic al femeilor din Seleuş în frunte cu Eufrozina Marina, în parteneriat cu Consiliul Comunităţii locale, au organizat un atelier educativ în domeniul ecologiei, unde au fost incluşi elevii și cadrele didactice de la şcoala afiliată a Şcolii Generale ,,Frăţie şi Unitate” din Alibunar.\n\n\n\n ,,Mă bucură foarte mult faptul că am reuşit să ducem la bun sfârşit acest proiect ecologic, prin semnarea unui acord de colaborare cu asociaţia civică Grupul multietnic al femeilor din Seleuş. Cu sprijinul acordat din partea acestei asociaţii a femeilor, acest proiect a fost implementat la nivel de sat, şi totodată a fost soluţionată problema colectării şi depozitării deşeurilor care tot mai mult a poluat mediul înconjurător în centrul satului. Sunt convins că acest proiect ecologic va avea un impact pozitiv asupra sătenilor.\n\nComunitatea locală din Seleuş a susţinut realizarea acestui proiect, a acordat un sprijin uman şi material, oferind ajutor în procesul de instalare a coşurilor pentru depunerea gunoiului. Este un proiect excelent, în special pentru copii care trebuie să conştientizeze importanţa şi rolul protejării mediului. Sunt de părere că proiectul a fost unul reuşit, deoarece a dat rezultate pozitive. Copiii şi adulţii au început să depună deşeurile în coşuri. Acest proiect a avut un ecou pozitiv printre săteni şi cred că astfel de colaborări cu asociaţiile civice trebuie continuate”, a constatat Mladen Ćuruvija.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Tradiția de preparare a pâinii continuă • Libertatea",
        "content": "Cea de-a X-a ediție a manifestării „Pâinea bănățeană”, organizată de Asociația Femeilor „Novoseljanke/Boboacele” din Satu Nou, va avea loc pe 28 septembrie. După cum anunță organizatorii, și anul acesta va fi aleasă cea mai bună pâine în două categorii: asociații de femei și participanți individuali.\n\nDoamnele de la Asociația Femeilor „Novoseljanke/Boboacele” din Satu Nou invită toți iubitorii preparării pâinii de casă să se înscrie pentru a participa la acest eveniment. Cei interesați se pot înscrie prin trimiterea unui mesaj pe pagina oficială de Facebook a organizatorilor sau prin contactarea oricărei membre a asociației. Cea mai bună pâine pregătită va fi aleasă de un juriu de specialitate alcătuit din Saša Mišić, prezentator TV și instructor al sistemului HoReCa și Afrim Pniši, brutar local. Cei care vor reuși să prepare cea mai bună pâine vor fi recompensați cu premii speciale. De asemenea, organizatorii au pregătit și anul acesta premii și pentru vizitatori, care vor fi împărțite prin intermediul unei tombole. \n\n Pe lângă concursul culinar, atât participanții, cât și vizitatorii manifestării se vor bucura de un program cultural-artistic pregătit de activiștii culturali ai Casei de Cultură „3 Octombrie” din Satu Nou, menit să aducă un plus de farmec și distracție evenimentului. Astfel, manifestarea nu doar că pune în valoare tradițiile locale, dar oferă și un prilej de socializare și divertisment pentru întreaga comunitate.\n\nArticolul îl puteți citi în numărul 38 din 21 septembrie",
        "label": "Serbia"
    },
    {
        "title": "Numărul elevilor interesați este de invidiat • Libertatea",
        "content": "La secţia din Doloave a Școlii Primare de Muzică „Jovan Bandur” din Panciova s-a înscris cea de-a doua generație de elevi. Examenul de admitere, care a avut loc pe 30 mai, l-au promovat patrusprezece elevi, care vor frecventa orele la Doloave.\n\nElevii doloveni s-au decis pentru patru dintre cele zece instrumente aprobate. Reamintim că secţia din Doloave a Școlii Primare de Muzică „Jovan Bandur” din Panciova deține aprobare pentru următoarele instrumente: flaut, oboi, clarinet, fagot, saxofon, trompetă, corn, tambură, vioară și acordeon.\n\nLa examenul de admitere din acest an, elevii au ales acordeonul, vioara, flautul sau saxofonul. Cel mai mare interes a fost pentru vioară, pentru care s-au decis cinci elevi. Patru elevi au ales să cânte la acordeon, respectiv la saxofon, în timp ce un elev s-a decis pentru flaut.\n\nArticolul integral îl puteți citi în numărul 24 din 17 iunie",
        "label": "Serbia"
    },
    {
        "title": "Sprijin financiar pentru implementarea politicii agrare • Libertatea",
        "content": "La finea anului 2021, conducerea comunală în frunte cu preşedinta Zorana Bratić a semnat 140 de contracte cu fermierii în vederea acordării surselor pentru revitalizarea agriculturii, ceea ce este în conformitate cu Programul măsurilor de sprijin pentru implementarea politicii agrare şi a politicii de dezvoltare rurală a comunei Alibunar.\n\nAcest proiect a fost aprobat de Ministerul Agriculturii şi are ca scop primordial de a ajuta pe tinerii agricultori de a se ocupa cu agricultura şi pentru a le asigura condiţii mai bune de o viaţă demnă în mediul rural. \n\n Contractele pe care le-au semnat fermierii s-au bazat pe următoarele cerinţe din concurs: investiţii în proprietatea fermei (achiziţionarea de utilaje pentru apicultură); sprijinirea liniei de credit pentru finanţarea sau cofinanţarea dobânzii pentru împrumuturile agricole; confinanţarea costurilor serviciilor ale medicilor veterinari; asigurarea culturilor de pomi fructiferi şi a creşterii animalelor; resurse pentru achiziţionarea materialului de reproducere în fermele de animale.\n\nArticolul integral îl puteți citi în numărul 1 din 8 ianuarie 2022",
        "label": "Serbia"
    },
    {
        "title": "Au început lucrările la platoul din fața Bisericii Ortodoxe Române din Alibunar • Libertatea",
        "content": "Un proiect promițător va transforma această zonă într-unul dintre cele mai frumoase locuri din parcul bisericii. Lucrările de construcție sunt desfășurate de firma ,,Nigra” din Panciova și beneficiază de finanțare din partea Bisericii Ortodoxe Române din Alibunar.\n\nSe estimează că lucrările vor fi finalizate în aproximativ 20 de zile, după care se va trece la etapa de realizare a drenajului. Acesta este un pas esențial pentru asigurarea durabilității și funcționalității platoului, prevenind problemele cauzate de acumularea apei și menținând aspectul estetic al zonei.\n\nÎn viitor, atât Comunitatea Locală, cât și administrația comunei Alibunar vor sprijini financiar acest proiect. Colaborarea între Biserica Ortodoxă Română, autoritățile locale și Comunitatea Locală subliniază importanța unității și cooperării pentru dezvoltarea comunei. Proiectul platoului din fața Bisericii Ortodoxe Române din Alibunar este o lucrare de construcție ce dovedește dedicarea și efortul comun pentru îmbunătățirea acestui spațiu.\n\nElevii Școlii Elementare „Frăție și Unitate” din Alibunar, sub îndrumarea profesorului lor de religie, Dragan Vrhovac, au organizat recent un bazar umanitar în fața Bisericii Ortodoxe Sârbe „Buna Vestire”. Acest eveniment caritabil a avut ca scop strângerea de fonduri necesare pentru renovarea Cabinetului pentru Educație Religioasă, un loc esențial pentru dezvoltarea spirituală și educațională a elevilor.\n\nArticolul integral îl puteți citi în numărul 25 din 22 iunie",
        "label": "Serbia"
    },
    {
        "title": "Prima sală de sport în aer liber construită din lemn reciclat • Libertatea",
        "content": "La lacul artificial din Vârșeț a fost inaugurată prima sală de sport în aer liber, realizată în totalitate din lemn reciclat, ceea ce reprezintă un proiect unic în Serbia. Această sală de sport ecologică demonstrează angajamentul puternic al administrației locale față de ecologie.\n\nStructura noii săli de sport cuprinde 12 aparate de antrenament, create din lemn reciclat recuperat, cu câțiva ani în urmă, din râurile Sava și Dunăre. Robuste și rezistente la toate condițiile meteorologice, aceste echipamente permit antrenarea diverselor grupuri musculare, asigurând posibilitatea adăugării de greutăți pentru intensificarea efortului.\n\nProiectul este rezultatul cooperării cu Uniunea Europeană și a fost posibil datorită donației oferite orașului Vârșeț de către Guvernul Regatului Suediei și Programul Națiunilor Unite pentru Dezvoltare (PNUD).\n\nLa inaugurarea sălii de sport au participat personalități de seamă, precum Antoan Levinion, șeful delegației Uniunii Europene în Serbia pentru ecologie, Radmila Đurković, directorul Centrului de Promovare a Antreprenoriatului Tinerilor, Radovan Nikčević, managerul proiectului Uniunii Europene pentru agenda verde, Zlatan Milošević, reprezentant al Ambasadei Suediei în Serbia, și Marko Rašić, membru în Consiliul Executiv al orașului Vârșeț, responsabil pentru sport.\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Crucea cu patru stâlpi • Libertatea",
        "content": "Ca în fiecare an, și anul acesta a fost organizat de Rusalii un eveniment creștin la „Crucea cu patru stâlpi”. Aici s-au întâlnit sătenii din localităţile românești: Coștei, Iablanca, Sălcița și Vrani din România.\n\nAici, în prezența unui număr mare de credincioși din aceste patru sate a fost sâvârșită slujba de binecuvântare a hotarelor care a fost oficiată de către Pr. Ic. Stavr. Cornel Juică, preot al bisericii din Iablanca și Sălcița, Pr. Ic. Stavr. Aurel Străin de la biserica din Coștei și Părintele Nicolae Ionescu de la biserica din Vrani. În cadrul sfintei slujbe, răspunsurile liturghice au fost date de corul ortodox român din Coștei. \n\n Prezenți la acest eveniment au fost și Otiman Răzvan, primarul localității Vrani, Excelența Sa Gheorghe Dinu, consulul general al României la Vârșeț și Tiberiu Ciortan, secretarul Consiliului Național al Minorității Naționale Române din Serbia şi Marinel Petrică președintele consilului administrativ al C.P.E. Libertatea.. La acest loc, „Crucea cu patru stâlpi”, din an în an vin tot mai multe persoane să-i mulțumească lui Dumnezeu pentru toate binefacerile pe care le-a revărsat peste hotarele din aceste patru sate. Gheorghe Dinu a salutat pe toți cei prezenți și a mulțumit pentru modul în care minoritatea română își păstrează credința și tradiția strămoșească ortodoxă, reliefând că una dintre cele mai puternice comunității religioase sunt românii din Banat.\n\nArticolul integral îl puteți citi în numărul 25 din 18 iunie 2022",
        "label": "Serbia"
    },
    {
        "title": "Tejghelele cu produse variate au furat privirile • Libertatea",
        "content": "Manifestarea „Bazarul de Paşte” a avut loc în săptămâna înainte de sărbătorile pascale, în parcul din centrul Panciovei. Peste 50 de tejghele ale asociaţiilor de pe teritoriul oraşului Panciova, dar şi ale expozaţilor individuali s-au întins pe aleea reconstruită a parcului. Expozanţii au pregătit pentru „Bazarul de Paşte” diverse mâncăruri, lucrări de artizanat, ouă decorative, băuturi şi multe altele. Organizatorii „Bazarului de Paşte” sunt Organizaţia Turistică a Municipiului Panciova şi Asociaţia Femeilor „Pančevke”.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Primele trei locuri obținute la Torac • Libertatea",
        "content": "Elevii din comuna Alibunar și-au dovedit din nou talentul la limba și literatura română, în cadrul competiției regionale de limba română și cultura exprimării, desfășurată la Torac, pe data de 29 aprilie.\n\nDe la Școala Elementară ,,Frăție și Unitate” din Alibunar, respectiv Seleuș, au participat următoarele eleve: Helen Andrea Sporea Trifu, clasa a VII-a, și Anda Boraci, clasa a VIII-a. Acestea au fost pregătite de către prof. Gabriela Radojević și prof. Eleonora Miclea. Elevele Ana Guțu și Kristina Țăran, care frecventează școala din Seleuș au fost, de asemenea, pregătite de prof. Eleonora Miclea.\n\nDe la Şcoala Elementară ,,3 Octombrie” din Sân-Mihai au participat elevi din clasa a VII-a: Sofia Mohan și Alexandru Gătăianț, care au primit diplome de participare, iar din clasa a VIII-a au participat: Dorian Gătăianț, care a obținut locul III, iar elevul Gabriel Gătăianț a fost cel mai bun obținând locul întâi cu 18,50 de puncte. ,,Anul trecut, elevii de la Sân-Mihai au obținut primele locuri, şi anul acesta se repetă succesul”, ne declară prof. Marinela Gătăianț, cea care a și pregătit copiii. Elevii de pe primele trei locuri merg mai departe, la competiția republicană, care se va desfășura la Facultatea de Filosofie a Universității din Novi Sad, pe data de 27 mai.\n\nAna Guțu a obținut 18 puncte din 20, ocupând locul al doilea la competiția regională, iar Kristina Țăran a obținut 14 din 20 puncte, primind o mențiune. Prof. Eleonora Miclea, ne declară următoarele: \n\n ,,Sunt foarte mândră de toți elevii participanți. Elevelor, care merg mai departe, le țin pumnii și le doresc mult succes în continuare! Mulțumiri deosebite și profesoarei Adriana Filep Olar, care a însoțit elevele noastre.”\n\nArticolul integral îl puteți citi în numărul 20 din 20 mai",
        "label": "Serbia"
    },
    {
        "title": "Aspecte din viața culturală a românilor „boboci” • Libertatea",
        "content": "Copertele ilustrate cu fotografii, care prezintă cele mai de seamă activități ale „bobocilor” în anul pe care l-am lăsat în urmă, sunt primul lucru care atrage atenția atunci când luăm în mână periodicul Comunității Românilor din Satu Nou „Foaia bobocilor”. Periodicul, al cărui redactor-şef este Victor Mihailov, a ieșit de sub tipar în decembrie. \n\n Memorialul „Radu Flora”, marcarea a 150 de ani de la înființarea corului Bisericii Ortodoxe Române din Satu Nou, prezentarea volumului cu scrierile lui Constantin Rudnean, diacon, profesor și publicist, intitulat „Articole și studii publicate pe paginile Foii diecezene din Caransebeș (1928-1947) (I), ediție îngrijită de prof. dr. Mircea Măran, precum și lansarea cărții „Institutul de Credit și Economii Sentinela din Satu Nou (1895-1949)” de prof. dr. Mircea Măran sunt doar unele dintre evenimentele care au marcat viața culturală a românilor din Satu Nou în anul 2021 şi care sunt cuprinse în acest periodic.\n\nArticolul integral îl puteți citi în numărul 3 din 15 ianuarie 2022",
        "label": "Serbia"
    },
    {
        "title": "Ziua Sfântului Sava a fost sărbătorită la Școala Generală „Coriolan Doban” din Coștei • Libertatea",
        "content": "Ne-am obișnuit ca an de an în școlile noastre să fie organizate festivități și manifestări culturale în cinstea Sfântului Sava, ocrotitorul instituţiilor de învăţământ, considerat una din cele mai importante figuri ale istoriei sârbe, canonizat şi venerat de Biserica Ortodoxă Sârbă.\n\nLa începutul acestor festivități este intonat imnul Sfântului Sava. Acest cântec solemn l-a ascultat și în acest an, dar festivitățile clasice au lipsit din cauza situației epidemiologice. De la prof. Mircea Boldovină, directorul Școlii Elementare „Coriolan Doban” din Coștei, aflăm cum a fost marcată ziua Sfântului Sava în această unitate de învățământ: ,,La 27 ianuarie elevii școlii noastre l-au omagiat pe Sfântul Sava, patronul şcolilor şi al școlarilor. Din cauza situatiei epidemiologice această zi nu a fost sarbatorită ca și în anii trecuți. Am pregătit o serbare, coordonatoare fiind profesoara de limba sârba Aleksandra Glavonjić, dar în ultimul moment am decis să nu susținem programul. Sănătatea copiilor este cea mai de preț. Totuși, am organizat o expoziție de desene.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Solist instrumentist foarte talentat • Libertatea",
        "content": "„Bobocii” au avut și în trecut, dar și în prezent, clarinetiști foarte buni și demni de urmat. Amintim pe Sevi Bogdan – Togea și Paia Crăinean, adevărați virtuozi la clarinet.\n\nPaia Crăinean a fost membru în orchestra lui Stevan Mălaimare. Au cântat mai mulți ani în cadrul căminului cultural din loc care a susținut concerte și spectacole și în alte localități din municipiul Panciova. De asemenea, au participat și la numeroase competiții, precum „Selo veselo” și alte manifestări cultural-artistice.\n\nDe această dată voi face referiri la un spectacol mai scurt, cu care activiștii culturali „boboci” s-au prezentat la Radio Belgrad într-o emisiune distractivă cu muzică populară. Solist vocal a fost renumitul cântăreț Traian Todorovici – Bulici, iar Paia Crăinean a cântat la clarinet. Pe lângă punctele muzicale, oaspete a fost și Sima Mălaimare, care a dat și un interviu pentru Radio Belgrad. Emisiunea a fost transmisă în direct. După interviul lui Sima Mălaimare, a urmat clarinetistul Paia Crăinean, care a avut aplauze frenetice. Acesta a fost perioada de început a artistului „boboc”.\n\nDupă această emisiune, Paia Crăinean s-a deplasat în mai multe localități. Clarinetistul a cântat și pentru ansamblul profesionist „Kolo” din Belgrad. Dânsul a cântat cu muzicieni instrumentiști, dar și pentru coregrafi de elită. Clarinetistul a aplicat diverse triluri, apogiaturi superioare, inferioare, mordente, glisando, vibrații diferite, tremollo, precum și alte efecte.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "Meteorologia este o provocare şi ceva interesant • Libertatea",
        "content": "Traian Liuba, cunoscut de prieteni şi rude sub numele de alint Chentă, încă din anii copilăriei l-a atras, în mod aparte, schimbările climatice ale vremii şi consecinţele ei.\n\nTot în mod aparte, l-au fascinat acele schimbări care apar în atmosferă, precum şi mişcarea curenţilor de aer care pot provoca unele perturbaţii în jurul nostru. Aceste lucruri ciudate l-au determinat să urmeze un curs de meteorologie, în anul 1985 la Institutul de meterologie din Novi Sad. Acest vis al lui Chentă s-a împlinit, iar următorii 36 de ani, până în momentul de faţă, i-a petrecut la Staţia de meteorologie din Banatski Karlovac, pe postul de meterolog.\n\n\n\n ,,Lucrez de 36 de ani pe postul de meteorolog la Staţia de meteorologie din Banatski Karlovac, şi sper să rămân aici până la pensie. Încă din prima zi când m-am angajat la această staţie de meteorologie, care pe atunci era în componenţa Institutului de meteorologie al P.A.V., m-am dedicat cu trup şi suflet acestei meserii care necesită responsabilitate şi un grad ridicat de profesionalism, pe care le-am obţinut în baza experienţei câştigate pe parcursul acestor ani. Am fost trei începători: Simeon Albu din Bariţe, Traian Liuba din Nicolinţ şi Ionel Preda din Voivodinţ. La această staţie din Banatski Karlovac, unde eram angajaţi noi, trei stagiari, a venit încă o colegă din Belgrad cu experienţă în domeniul meteorologiei, de la care am învâţat cum să ne folosim de instrumente şi aparatură, precum şi despre modul de introducere a datelor statistice. După plecarea celor doi colegi, au venit încă trei colegi, astfel că în momentul de faţă, se lucrează după un orar de muncă stabilit. Fiecare dintre noi este de gardă 24 de ore, după care trei zile avem liber. Este o muncă obositoare, dar dacă îţi place ceea ce faci te adaptezi la situaţie şi nimic nu îţi prezintă o greutate. Pentru mine activitatea mea este o provocare, deoarece am îndrăgit această preocupaţie şi nu îmi este deloc greu.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Apă pentru umplerea mai rapidă a pulverizatoarelor în timpul sezonului de stropire • Libertatea",
        "content": "Agricultorii din Sân-Mihai, în frunte cu Adelin Adi Vereș, au organizat cu succes o campanie de strângere de fonduri pentru a permite forajul a două sonde. Aceste fântâni nu vor fi doar o sursă de apă pentru umplerea mai rapidă a pulverizatoarelor în timpul sezonului de stropire, ci sunt menite și pentru apă rece, în sezonul cald, pentru agricultorii care petrec mult timp pe holde pe tot parcursul sezonului agricol.\n\nMembrii Comunității Locale declară: „Putem spune cu mândrie că prima sondă a fost forată cu succes în lungimea a patra. În timp ce forarea celei de-a doua este planificată pentru mâine. În următoarele zile sunt planificate lucrări de finisare la ambele sonde.\n\nAceastă acțiune nu arată doar puterea comunității noastre, ci ne amintește și de puterea solidarității colective. Când venim împreună și acționăm împreună, putem realiza lucruri uimitoare. Aceste fântâni sunt un simbol al capacității noastre de a lucra împreună pentru binele comun.\n\nFie ca acest efort să ne inspire să continuăm să ne sprijinim reciproc și să ne angajăm în acțiuni care ne îmbunătățesc comunitatea. Cu solidaritate și angajament, putem construi un viitor mai bun pentru noi toți.” Comunitatea Locală din Sân-Mihai salută inițiativa tuturor oamenilor de bunăvoință care au susținut această acțiune, precum și a organizatorului Adelin Vereș.\n\nDupă o serie de proiecte de succes ale Comunității Locale din Sân-Mihai și ale autoguvernării locale a comunei Alibunar, cu mândrie, anunță că parcul de joacă a fost îmbunătățit prin instalarea de tomberoane noi, pentru ca mediul înconjurător să fie mai curat.\n\nArticolul integral îl puteți citi în numărul 21 din 25 mai",
        "label": "Serbia"
    },
    {
        "title": "S-au obținut rezultate semnificative •",
        "content": "Pe lângă amenajarea piețelor cu flori, a parcului și realizarea lucrărilor de toamnă în oraș, lucrătorii Serviciului Verde al Întreprinderii Edilitar-Publice „Drugi Oktobar”, zilele acestea, întreprind și o altă acțiune. Și anume, amenajează spații de hrănire pentru păsările și animalele sălbatice care trăiesc în Munții Vârșețului.\n\nSub privirea atentă, dar și în calitate de lideri în această afacere, paznicii naturii în active naturale protejate, cu ajutorul lucrătorilor de întreținere a spațiilor verzi și a operatorilor calificați din domeniul de construcție, organizează acțiuni de amenajare a drumurilor de acces spre locurile de hrănire pentru păsări și animale sălbatice din munții orașului. Adevărata pregătire pentru iarnă, pentru acele momente și zile cu zăpadă, când avem grijă ca apartamentele noastre să fie calde, paznicii naturii sau cum îi numim în jargon „Rangerii din Munții Vârșețului” au grijă ca locuitorii din habitatele naturale să nu ducă lipsă de alimente. \n\n „Uneorii, în condiții de iarnă, este foarte greu să ajungem până la locurile amenajate special pentru hrănire.\n\nArticolul integral îl puteți citi în numărul 46 din 13 noiembrie 2021",
        "label": "Serbia"
    },
    {
        "title": "O nouă concepție de sărbătorirea zilei școlii • Libertatea",
        "content": "Școala Elementară „Olga Petrov Radišić” din Vârșeț, singura școală elementară din oraș care oferă cursuri și în limba română, a sărbătorit săptămâna trecută ziua școlii, eveniment la care au participat atât elevii, cât și cadrele didactice. Conform declarațiilor lui Petru Todor, directorul interimar al școlii, în locul tradiționalelor programe cultural-artistice, săptămâna trecută s-au organizat ateliere creative pe teme diverse.\n\nFiecare clasă, împreună cu cadrele didactice, a contribuit la acest mozaic de activități: de la atelierul gastronomic în bucătărie, la cel sportiv în sala de educație fizică, trecând prin ateliere de artă națională, limbi străine, muzică, pictură, confecționare de păpuși și multe altele. În total, opt ateliere creative au animat școala, stârnind entuziasmul elevilor.\n\nAceste ateliere au fost nu doar un prilej de distracție, ci și o metodă eficientă de a stimula interesul elevilor pentru domenii variate. Ziua școlii a inclus, de asemenea, concursuri literare și de arte plastice, cu o participare numeroasă și entuziastă. Festivitatea de premiere a avut loc în sala școlii, unde directorul interimar Petru Todor a înmânat diplomele într-o atmosferă vibrantă, plină de muzică.\n\nArticolul integral îl puteți citi în numărul 49 din 9 decembrie",
        "label": "Serbia"
    },
    {
        "title": "Festivalul obiceiurilor din străbuni şi a ,,Mărţişorului” la 1 martie • Libertatea",
        "content": "Şcoala Elementară ,,Întâi Mai” din Petrovasâla, pe data de 1 martie, organizează Festivalul obiceiurilor din străbuni şi a ,,Mărţişorului”. Participanţii sunt obligaţi să respecte măsurile anti-COVID-19 recomandate de autorităţi, iar activităţile se vor desfăşura în două secţiuni: prima secţiune cuprinde o expoziţie de mărţişoare, iar a doua secţiune prezentarea unui film de scurt metraj inspirat din viaţa de odinioară a sătenilor pe tema: „Mărturii ale trecutului localităţii mele”. Prezentarea expoziţiei şi a filmului documentar se pot accesa pe Youtube şi Facebook.\n\nArticolul integral îl puteți citi în numărul 8 din 19 februarie 2022",
        "label": "Serbia"
    },
    {
        "title": "Teatrul trăiește și pe vreme de pandemie • Libertatea",
        "content": "Pe data de 10 februarie, în foaierul Teatrului Național „Sterija” din Vârșeț a avut loc o conferință de presă cu ocazia aniversării a 76 de ani de activitate continuă a acestei instituții. Cu acest prilej a fost montată piesa de teatru pentru copii „Secretul unei sperietoare de ciori”, care, din cauza măsurilor epidemiologice impuse pe fondul coronavirusului, va fi prezentată în premieră pe canalul de YouTube.\n\nLa conferința de presă au fost prezente Tamara Tamči și Monica Boldovină Bugle, actrițe care joacă în acest spectacol, Ivana Ranimirov, membră în Consiliul Orașului titulară la cultură și actrița Sonja Radosavljević.\n\nSpectacolul este dedicat fostului director al acelei instituții culturale și marelui iubitor de teatru Momir Cvetković Moma, care a decedat la vârsta de 57 de ani, cu numai o zi înainte de această premieră, pentru care a și scris ultimele melodii.\n\nIvana Ranimirov a vorbit despre istoria bogată a teatrului din oraș. Ea a subliniat că teatrul fără public este cea mai mare provocare cu care s-a confruntat Teatrul „Sterija” de la cel de-al Doilea Război Mondial încoace și că viața teatrală în orașul lui Jovan Sterija Popović durează mai mult de două secole.\n\n„Primul teatru profesional din Banat a fost înființat în orașul nostru în 1920. De atunci, singura întrerupere a avut loc în timpul celui de-al Doilea Război Mondial. Prima premieră după acea pauză a fost jucată pe 10 februarie 1945. Era piesa „Kir Janja” a lui Sterija. Astăzi, la această dată sărbătorim ziua instituției noastre. Casa noastră există de 76 de ani. Începând de anul trecut suntem într-o situație pentru care nimeni nu era pregătit și anume teatru fără public din cauza pandemiei de COVID-19. Arta teatrală s-a aflat probabil la cea mai mare încercare de după cel de-al Doilea Război Mondial. În conformitate cu situația, această zi de sărbătoare o vom aniversa într-un mod mai modest. Am marcat jubileul de anul trecut cu piesa „Pokondirene tikve” în regia lui Đurđe Tešić.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "O sărbătoare folcloristică memorabilă • Libertatea",
        "content": "Zilele comunei Ghilad, organizate de Primărie și Consiliul Local în colaborare cu Asociația „Pro Datina”, se transformă an de an într-o sărbătoare memorabilă datorită numeroaselor evenimente cultural-sportive, care adună multă lume într-o atmosferă de bucurie și entuziasm. Așa a fost și la ediția din acest an, care s-a desfășurat pe data de 7 iulie. \n\n Evenimentele au debutat înainte de masă cu competiții sportive de fotbal pentru seniori, care au adus împreună echipe din Ghilad, Jebel, Ciacova și Banloc.\n\nDupă-amiaza a fost rezervată tinerilor, care au organizat activități distractiv-educative pentru cei mici. Seara, începând cu ora 18, scena a fost preluată de ansamblul de cântece și dansuri „Ghilezana”, Corala „Ghilezana”, grupul vocal, interpreții vocali și taraful „Ghilezana”. Acești talentați artiști locali au deschis seria spectacolelor de folclor, impresionând publicul cu tradiții autentice și emoționante. \n\n Pe lângă gazde, în program au participat și invitați din Serbia: ansamblul folcloric al SCA „Nicolae Bălcescu” din Sân-Ianăș și dansatorii din Glogoni, cu un dans pus în scenă de coregrafa Ljiljana Trajković, acompaniați de Orchestra de Muzică Populară „Veselia” din Glogoni, condusă de prof. Dorel Marianu. Orchestra „Veselia” a acompaniat și tinerele soliste vocale din Satu Nou: duetul Leona și Helena Smolean, Victoria Ion, Teodora Mic și Cristina Mic, care s-au prezentat cu câte două cântece. Invitații din Serbia au prezentat un program artistic specific zonei, îmbogățind astfel diversitatea culturală a evenimentului.\n• Din anul 2013, a început colaborarea noastră cu Asociația Cultural-Artistică ,,Veselia” din Deta, unde am avut ocazia să-l cunoaștem pe domnul Ovidiu Ivancea, care atunci era director al Casei de Cultură din Deta. În prezent, dânsul este directorul Școlii Gimnaziale din Ghilad, și dânsul ne-a invitat să participăm la Zilele comunei Ghilad. Pentru noi, aceasta este a doua participare la Ghilad, prima fiind în decembrie 2022, când am susținut un concert de sărbători de iarnă. Pe data de 20 iulie, am fost invitați la Deta să participăm la un eveniment cultural-artistic, menținând în continuare această colaborare fructuoasă dintre cele două localități – declară pentru săptămânalul nostru, conducătorul Orchestrei ,,Veselia” din Glogoni, prof. Dorel Marianu. \n\n Seara a continuat cu recitaluri ale unor artiști consacrați ai folclorului bănățean, precum Carmen Popovici Dumbravă, Adrian Stanca, Luminița Safta și Oana Stanca, acompaniați de formația „Formula 1”, condusă de Doru Țăranu. Aceștia au menținut atmosfera vie până târziu în noapte, oferindu-le tuturor participanților ocazia de a dansa și de a cânta alături de ei. \n\n În cadrul acestei festivități au fost decernate și premiile manifestării „Lada cu zestre”, care a avut loc în aprilie la Ghilad, iar printre premiați s-au aflat și Teodora și Cristina Mic din Satu Nou\n\nArticolul îl puteți citi în numărul 30 din 27 iulie",
        "label": "Serbia"
    },
    {
        "title": "„Împreună pentru Oliver” • Libertatea",
        "content": "Locuitorii din Comuna Jitiște au demonstrat deja de multe ori cât de mari sunt inimile lor și că umanismul este prioritatea lor. Copiii care aveau nevoie de mulți bani pentru tratamente medicale, au unit atât Serbia, cât și diaspora, într-o luptă dârză, cu scopul de a le oferi o copilărie fără griji.\n\nÎn ultima zi din anul pe care l-am lăsat în urmă, în piața din Jitiște a avut loc un minibazar de Anul Nou cu genericul „Împreună pentru Oliver”. Vremea rea ​​nu i-a împiedicat pe cetăţeni să demonstreze că umanismul este una dintre virtuțiile lor de bază. La acest minibazar s-au oferit prăjituri, produse de patiserie sărate, ikebane de Crăciun și multe altele, toate făcute cu multă speranțe că vor ajuta lupta lui Oliver de a avea o viață sănătoasă. În timpul bazarului au fost strânşi102.480 dinari pentru Oliver. Trebuie menționat și faptul că au fost respectate toate măsurile preventive și epidemiologice.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Arderea badniacului, o tradiţie străveche • Libertatea",
        "content": "Sârbii ortodocşi sărbătoresc în noaptea de 6 spre 7 ianuarie Ajunul, la o săptămână după sosirea Anului Nou. În mod tradiţional, capul familiei obişnuieşte şi în zilele noastre ca în dimineaţa Ajunului Crăciunului să meargă în pădure pentru a aduce acasă un trunchi de stejar sau de fag, numit badniac, pe care trebuie să îl taie din trei lovituri de secure.\n\nBadniacul, care simbolizează Sfânta Treime, este pus în cel mai luminos colţ al camerei, întotdeauna lângă icoana sfântului casei, după care în casă se aruncă pe jos paie, care simbolizează aşternutul din ieslea în care s-a născut Pruncul Sfânt şi care nu se mătură până după sărbători.\n\nConform tradiţiei, după Sfânta Liturghie din seara Ajunului Crăciunului, credincioşii prezenţi în biserică îşi reamintesc de străvechile tradiţii, ocazie cu care sunt sfinţite bucheţele făcute din crenguţe de stejar şi paie, legate cu panglici, care apoi se împart credincioşilor, împreună cu anafura, obicei care se păstrează şi astăzi, precum şi obiceiul de a arde badniacul.\n\nBadniacul este ars în faţa bisericii, iar tăciunii sunt duşi a doua zi pe câmp, pentru fertilizarea ogoarelor.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "Poetul Đorđe Nešić, laureat al premiului din acest an • Libertatea",
        "content": "Conform informațiilor primite de la autoguvernarea locală din Vârșeț, săptămâna trecută, comunitatea sârbească din România a celebrat, la Baziaș, sărbătoarea zilei Schimbării la Față.\n\nCu această ocazie, s-a acordat tradiționalul premiu ,,Marea Cartă Baziaș” pentru întreaga operă poetică și literară. Câștigătorul din acest an al prestigiosului premiu, cel de-al 30-lea, este poetul sârb din Croația, Đorđe Nešić. Orașul Vârșeț este sponsorul premiului și singurul oraș din Serbia care susține cultura și literatura sârbă a minorității naționale sârbe din România în acest mod. Premiul este oferit tradițional la Baziaș, lângă Dunăre, în apropiere de mănăstirea sârbească care, conform tradiției, a fost ctitorită de Sfântul Sava în 1225. Astfel, mănăstirea poartă numele „Înălțarea Domnului, Sfânta Familie Sava”.\n\nDupă slujba divină ținută în fața mănăstirii, în prezența unui mare număr de sârbi din România, premiul a fost înmânat solemn lui Nešić. La decernarea premiului au fost prezenți clerici și reprezentanți ai patru mănăstiri sârbești din România, precum și consulul general al Republicii Serbia la Timișoara, Vladan Tadić. Premiul a fost înmânat de președintele Uniunii Sârbilor din România și deputat în Parlamentul României, Ognjan Krstić. În numele orașului Vârșeț, la decernarea premiului au fost prezenți membrii în Consiliul Executiv al orașului Vârșeț, dr. Traian Căcina, responsabil pentru cultură, și Slobodan Jovanov, responsabil pentru protecția mediului.\n\nArticolul integral îl puteți citi în numărul 34 din 26 august",
        "label": "Serbia"
    },
    {
        "title": "Fanfarist al Societăţii Cultural-Arstice „Cultura” •",
        "content": "Fanfaristul Sava Flora a dat o dovadă incontestabilă că, din dragoste pentru arta sunetelor, a devenit membru al fanfarei Societăţii Cultural-Artistice „Cultura” din Satu Nou.\n\nSava Flora – Ciocardă a avut simţul ritmului, ureche muzicală şi metrică precisă. A făcut repetiţii şi pregătiri temeinice, astfel că a devenit membru de bază al fanfarei.\n\nRespectând indicațiile dirijorului, Sava Flora a reușit să atingă performanţe maxime. Ca membru al fanfarei amintite, a cântat în diferite localități din comună, provincie și țară.\n\nFanfara Societăţii Cultural-Artistice „Cultura” a cântat la serbări, nunți, banchete, la hora de duminica şi la alte evenimente. Hora de duminică a fost o tradiție la Satu Nou.\n\nBasul și instrumentele de percuție sunt indispensabile într-o fanfară. Sava Flora s-a deplasat oriunde cânta fanfara amintită, condusă pe vremurie de Iovan Doșlea și Roman Mălaimare. Acest fapt îl confirmă înregistrările la televiziune şi radio, DVD-urile, dar și fotografiile. În fonoteca Postului de Radio Novi Sad există înregistrări ale fanfarei Societății Cultural-Artistice „Cultura” din Satu Nou.\n\nArticolul integral îl puteți citi în numărul 29 din 16 iulie 2022",
        "label": "Serbia"
    },
    {
        "title": "Învățământul dual, oportunitate pentru un viitor mai bun • Libertatea",
        "content": "Ministerul Educației și municipiul Panciova au organizat pe data de 9 martie o ședință privind planul de înscriere în anul școlar 2021-2022 conform sistemului de învățământ dual. La ședință au participat reprezentanții Ministerului Educației, autoguvernării locale, Camerei Regionale de Comerț și directorii ai 11 școli din comunele Alibunar, Vârșeț, Cuvin și Panciova.\n\n„Din momentul adoptării legii privind învățământul dual, municipiul Panciova a recunoscut aceasta ca un lucru foarte important. Suntem pionier în colaborarea cu școlile medii. Școala Mecanică din Panciova a intrat în sistemul învățământului dual în anul școlar 2017-2018 cu un profil educațional, iar la momentul de față există trei profiluri educaționale la care se frecventează cursurile conform sistemului de învățământ dual. Suntem foarte mândri de acest fapt, pentru că în procesul de stabilire a educației duale orașul reprezintă legătura dintre economie și educație. La momentul de față avem aproape 20 de entități de afaceri care funcționează pe teritoriul orașului nostru și care sunt interesate de personalul care va fi produsul învățământului dual. Școala Mecanică din Panciova este un partener serios entităților de afaceri mari din orașul nostru. Dorința noastră este ca și restul școlilor medii să-și adapteze profilurile nevoilor economice din oraș, pentru că doar în acest mod vom putea să reținem tinerii la noi în oraș.”, a declarat Aleksandar Stevanović.\n\nDr. Gabrijela Grujić, asistenta ministrului de învățământ dual și educare, a declarat că învățământul dual avansează puternic datorită faptului că toate companiile și-au deschis porțile și au permis tinerilor să dobândească calități prin muncă, pe care nu ar fi putut să le dobândească în alte condiții. După spusele lui Grujić, Ministerul Educației a depus eforturi pentru a aproba, începând cu acest an, și standarde de acreditare pentru învățământ dual și în rândul învățământului superior.\n\nGrujić a afirmat că, pentru Panciova este important suportul Guvernului Republicii Serbia, și faptul că, în perioada care urmează va fi înființat un centru de formare în învățământ la Școala Mecanică, care a fost un partener activ chiar de la introducerea învățământului dual.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "S-a marcat Ziua Internațională aLimbii Materne •",
        "content": "Ziua Internațională a Limbii Materne, marcată pe 21 februarie, a oferit din nou ocazia organizării tradiționalului eveniment dedicat acestei sărbători în cea mai mică localitate care face parte din municipiul Panciova – Ivanovo.\n\nCu această ocazie, s-a desfășurat un program cultural-artistic în sala mare a Căminului Cultural „Žarko Zrenjanin”, unde participanții au prezentat în fața publicului poezii, muzică, folclor și cântece specifice comunității lor etnice. Potrivit lui Marko Guran, directorul Căminului Cultural din localitate, obiectivul acestui eveniment este conservarea limbii și culturii tuturor comunităților etnice, promovarea plurilingvismului, comunicarea și contribuția la înțelegerea diversităților, precum și îmbunătățirea colaborării între asociațiile de cetățeni.\n\nLa evenimentul dedicat Zilei Internaționale a Limbii Materne a participat și Marija Jević, membră în Consiliului Local al orașului Panciova, responsabilă pentru cultură și tineret, care cu acest prilej a declarat: Panciova este un oraș în care trăiesc peste 20 de comunități naționale. Aceasta este o mare bogăție de care Panciova este mândră. Comunitățile noastre naționale își păstrează limbile materne, comunică în limba lor maternă și o transmit din generație în generație. Este important să conservăm limba maternă, care face parte integrantă din identitatea fiecărui popor, purtătorul memoriei colective, păstrătorul tradiției.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Cele cinci școli românești din comuna Alibunar • Libertatea",
        "content": "Anul acesta aniversăm nouăzeci de ani de la semnarea Convenției școlare iugoslavo-române privind școlile minoritare în Banat, convenție care a reprezentat baza dezvoltării în continuare a învățământului în limba română în Banatul sârbesc și al cărei urmări se simt până în zilele noastre. Anume, după destrămarea Austro-Ungariei și împărțirea Banatului între Regatul Sârbo-Croato-Sloven și România, condițiile de desfășurare a învățământului în școlile cu limba de predare română, în acea parte a Banatului, care a rămas în cadrul statului iugoslav, au devenit foarte nefavorabile. Autoritățile iugoslave au cerut de la dascălii din școlile cu limba de predare română ca în termen de trei ani să învețe limba statului, ceea ce a provocat părăsirea posturilor de muncă și plecarea majorității cadrelor didactice din aceste școli în România.\n\nȘcolile primare din satele românești au rămas astfel aproape fără învățători care ar preda elevilor în limba maternă, în locul lor fiind angajați învățători care nu cunoșteau limba română, sau o cunoșteau superficial. Din acest motiv, încă din anii douăzeci au început tratative între cele două state având ca temă rezolvarea problemei școlare în limbile minoritare în Banat, de ambele părți ale frontierelor de stat.\n\nÎn urma dezbaterilor îndelungate, care au durat mai mulți ani, în anul 1933, prin urmare, în urmă cu nouăzeci de ani, a fost în sfârșit semnată Convenția școlară privind reglementarea învățământului în limbile minoritare în Banat, mai concret a învățământului primar în limba română în Iugoslavia și a învățământului în limba sârbă în școlile primare din România. Convenția prevedea angajarea învățătorilor contractuali din România în școlile românești din Iugoslavia, respectiv a învățătorilor contractuali din Iugoslavia care vor fi angajați în școlile sârbești din România.\n\nArticolul integral îl puteți citi în numărul 22 din 3 iunie",
        "label": "Serbia"
    },
    {
        "title": "Torăceni au organizat o acțiune de muncă pe malul Begăi • Libertatea",
        "content": "Anul acesta, fiind nevoiți să facă vacanța în apropiere, un grup foarte mare de torăceni, aproximativ 40, au decis în vara trecută să facă mai multe acțiuni de muncă pe Bega. Nu au mai așteptat ca autoritățile să intervină și s-au apucat singuri să curețe o zonă de pe malul Begăi, pentru a veni în sprijinul locuitorilor care doresc să își petreacă timpul liber și să facă o baie în apa râului. Tinerii au ecologizat zona, au tăiat crengile și au cosit vegetația abundentă. Toată vara puteai vedea tinerii la această plajă. În timpul toamnei s-a finalizat și pista de biciclete, așa că, într-adevăr, Bega reprezintă acum ,,perla satului”. Dar totuși, nu este de ajuns să ai un astfel de loc frumos, dacă nu ști și să îl întreții. În fața râului s-a aflat o grămadă de gunoi, cei care au venit la râul Bega, pur și simplu l-au lăsat acolo. Un aspect foarte urât!\n\nUn grup de torăceni s-a adunat luni, 1 martie, pentru a curăța malul Begăi. Au colectat gunoi, ambalaje din plastic, cutii, apoi crenguțe și, la final, plaja de lângă podul din Torac, precum și pista de biciclete au rămas curate. Totul a început cu o ideie și o inițiativă pe Facebook. Tinerii s-au adunat și în scurt timp au terminat munca. Chiar au amplasat și afișe cu un apel pentru ca vizitatorii să nu arunce gunoiul în urma lor. Prin această acțiune au dovedit încă o dată că tinerii toreceni doresc o plajă curată, iar acum și o pistă de biciclete și de plimbare, fără gunoaie.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Opțiuni pentru înscrierea studiilor • Libertatea",
        "content": "De curând, la Liceul de Economie și Comerț din Alibunar, le-au au fost prezentate elevilor din comuna amintită Facultatea pentru Învățători și Școala de Studii Înalte de Specialitate pentru Educatori și Medicină. Acestea au fost prezentate de către prof. dr. Marinel Negru și prof. dr. Mircea Măran. Prezentarea a fost în PowerPoint, iar elevii au aflat ce beneficii îi așteaptă dacă înscriu Facultatea pentru Învățători sau Școala de Studii Înalte de Specialitate pentru Educatori și Medicină.\n\nDespre Facultatea pentru învățători, detalii a oferit prof. dr. Marinel Negru, iar de la el elevii au aflat că această facultate implementează:\n\nStudii de licență la Programul de studii pentru formarea cadrelor didactice (patru ani);\n\nStudiile de doctorat sunt organizate în domeniul metodologiei predării – trei ani. \n\n Este important de știut că, la această facultate, studenții își încep practica în grădinițe și școli încă din primul an de studii, de asemenea, studenții au oportunitatea de a-și demonstra cunoștințele și abilitățile în diverse domenii: muzică, actorie, sport și multe altele.\n\nFacultatea permite studenților să se exprime prin discipline obligatorii, cât și prin cele opționale. Studenții pot lua ei înșiși inițiativa de a participa la multe activități culturale, artistice, publice, sportive, umanitare și de voluntariat. Totodată, această facultate oferă studenților care au absolvit-o, și posibilitatea să lucreze ca profesori de informatică. Facultatea dispune și de Centrul de robotică și inteligență artificială în educație.\n\nExamenul de admitere constă din două părți:\n\nTest în limba și literatura sârbă și test de cultură și informație generală. \n\n Amintim faptul că lecțiile pregătitoare la această facultate au fost organizate în toate domeniile. \n\n La finalul ciclului de cursuri pregătitoare, se organizează gratuit examenul de admitere pentru candidații care au urmat cursurile pregătitoare. Cei interesați, pot accesa site-ul facultății, acolo unde sunt disponibile detalii, dar și testele de la examenele de admitere de anul trecut.\n\nFacultatea se află în centrul capitalei, Belgrad, strada Kraljice Natalije nr. 43, iar a doua clădire se află în cartierul de elită al Belgradului, la Dedinje, pe strada Ljutice Bogdana nr. 46. Pentru elevii din comuna Alibunar, sau din aprorierea Vârșețului, menționăm că această facultate are departament la Vârșeț și Novi Pazar. \n\n Școala de Studii Înalte de Specialitate pentru Educatori și Medicină a fost prezentată de prof. dr. Mircea Măran, iar în continuare redăm ceea ce s-a prezentat elevilor din Alibunar.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "Prezentarea ofertei turistice a orașului • Libertatea",
        "content": "Recent, Organizația Turistică din Vârșeț a participat la Târgul Internațional de Turism „Holiday & Spa” desfășurat în orașul Sofia, Bulgaria. Această participare a fost posibilă sub coordonarea Organizației de Turism din Serbia, marcând o oportunitate semnificativă de promovare a orașului Vârșeț ca destinație de weekend. Orașul și cele 22 de sate componente oferă o diversitate de atracții pentru vizitatori, fiecare sat având elemente unice de descoperit.\n\nÎn ziua inaugurală a târgului, standul dedicat turismului din Serbia a atras atenția unui număr impresionant de reprezentanți ai agențiilor de turism bulgare. Evenimentul a fost onorat cu vizita ambasadorului Republicii Serbia în Bulgaria, Excelența Sa Željko Jović, imediat după ceremonia de deschidere.\n\nPe durata târgului, reprezentanții Organizației Turistice din Vârșeț au avut o întâlnire de lucru cu Michael J. Chen, reprezentant al unui important touroperator care organizează excursii pentru turiști chinezi în Balcani. Scopul acestei întâlniri a fost de a familiariza reprezentantul cu ofertele turistice din Serbia, cu accent pe destinațiile mai puțin cunoscute de turiștii din regiuni îndepărtate.\n\nArticolul integral îl puteți citi în numărul 12 din 23 martie",
        "label": "Serbia"
    },
    {
        "title": "Răsfoind paginile istorice de 100 de ani • Libertatea",
        "content": "Școala Medie de Agricultură din Vârșeț, la sfârșitul săptămânii trecute, a sărbătorit 100 de ani de la înființare. Sărbătorirea a avut loc la teatrul popular „Sterija”.\n\nProgramul s-a desfășurat începând cu ora 17, în foaierul teatrului, unde a fost promovată o monografie a școlii „Primii o sută de ani” și a fost deschisă o expoziție, care i-a ilustrat jubileul – secolul de existență – cu o arhivă bogată în documente, fotografii și exponate. Monografia a fost prezentată de autorul, Ivan Stojanović, coautorul Uroš Božanić, Marija Mitrovov Milojević și directorul școlii Srdjan Kliska. Designul monografiei și al expoziției a fost realizat de Danijela Stajić. Expoziția a fost deschisă de fostul elev al școlii, Đura Mrđa, care este și autorul expoziției. A urmat academia solemnă numită „Primii o sută de ani”, în sala mare a teatrului din Vârșeț și în fața unor distinși oaspeți. La începutul programului a fost intonat imnul țări, după care a început programul cultural artistic, pregătit și prezentat de elevii și profesorii Școlii Medii de Agricultură, cu sprijinul prietenilor de la Școala de Muzică „Josif Marinković” și Societatea Culturală Artistică „Grozd” din Vârșeț.\n\nArticolul integral îl puteți citi în numărul 48 din 27 noiembrie 2021",
        "label": "Serbia"
    },
    {
        "title": "Expoziție de pictură a artistei multidisciplinare Tamara Jovanov • Libertatea",
        "content": "Galeria Contemporană Ecica, Zrenianin şi Tamara Jovanov, artistă multidisciplinară din orașul de pe Bega, au organizat luni, 1 martie 2021, la ora 18:30, vernisajul expoziţiei de pictură „Colecția de momente”, în sala de expoziții a acestei instituții culturale zrenianinene. Expoziția este deschisă publicului în perioada 1 – 11 martie.\n\nEvenimentul artistic expozițional cuprinde o serie de picturi noi, intitulate „Să nu uităm” și introduce publicul într-o călătorie prin Becicherecul de altădată, incluzând creații cu motive din Zrenianin, de la vechile clădiri istorice, până la locurile din apropierea urbei, râul Bega, poduri, sau alte clădiri istorice din oraș.\n\nEste un autentic jurnal al artistei despre căutarea fericirii în orașul natal care se contruiește în imagini ce apar în ochiul privitorului, ca mai apoi să nu fie uitate și recompuse într-un spațiu interior. Expoziția aduce în discuție diferite forme ale fericirii, așa cum aceasta poate fi percepută de fiecare admirator, de fapt elementul principal, fiind imaginile și procesul pe care fiecare lucrare îl deschide. Lucrările reprezintă continuarea drumului, de călătorie spre plaiurile natale interioare unde locuiește fericirea. Spectatorul împreună cu artista fac simultan, de fiecare dată, această călătorie spre Zrenianinul de altădată, ce reprezintă Edenul interior al creatoarei.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Un miting aerian spectaculos, urmărit de 15.000 de spectatori • Libertatea",
        "content": "Pe 22 septembrie, Academia de Aviație din Vârșeț a sărbătorit primul secol de existență prin cel mai mare miting aerian civil-militar din regiune, la care au asistat aproximativ 15.000 de oameni. Evenimentul impresionant a avut loc pe cerul deasupra Vârșețului, unde au evoluat peste 50 de aeronave aparținând Forțelor Aeriene ale Serbiei, Ministerului de Interne, companiei aeriene naționale ,,Air Serbia”, Academiei de Aviație, precum şi unor companii aeriene private și din domeniul aviației sportive.\n\nProgramul l-au deschis parapantiștii și parașutiștii. În continuare, spectatorii au urmărit zborurile aeronavelor „Dromader” ale Aviației Comerciale, precum și întreaga flotă a Academiei de Piloți din Vârșeț. Publicul a avut ocazia să vadă şi avionul ultraușor „Sila”, dar și demonstrațiile de zbor ale avioanelor „Sova” și „Lasta”, produse de „Utva”.\n\nUn moment deosebit de atractiv a fost oferit de invitata internaţională Melani Astle, pilot acrobatic și prima femeie câștigătoare a cursei „Red Bull Air Race”. Melanie Astle a efectuat o acrobație spectaculoasă cu avionul său „Extra 330”. Unitatea de elicoptere a Ministerului de Interne din Serbia a prezentat în zbor elicopterele „Airbus H145M” și „Ka-32”, iar la sol a fost expusă o „Super Puma”. Un alt moment important a fost zborul unui „Cessna 525 CJ” al companiei private „Prince Aviation”.\n\nPunctul culminant al mitingului a fost survolul avionului de pasageri „Airbus A320” al companiei „Air Serbia”, însoțit de două avioane de luptă multirol „MiG-29SM+ ” aparținând Forțelor Aeriene ale Serbiei. Compania austriacă „Diamond” a prezentat, în zona expozițională statică, aeronava DA50, expusă alături de elicopterele Mi-17 și Mi-35M ale Armatei Sârbe. De asemenea, au fost expuse numeroase alte aeronave din aviația generală a Serbiei, inclusiv girocopterele și avioanele ultraușoare.\n\nArticolul integral îl puteți citi în numărul 39 din 28 septembrie",
        "label": "Serbia"
    },
    {
        "title": "Preferă să pregătească prăjituri de casă • Libertatea",
        "content": "Pe Elena Susa am întâlnit-o la concursul culinar organizat cu prilejul unei manifestări dedicat produselor de toamnă. Pe standul aranjat cu exponate de prăjituri delicioase, am observat că predomină prăjiturile care au la bază gutuia, acest fruct al toamnei care ne îmbată cu mirosul ei specific. Am rugat-o să ne spună cum reuşeşte să prepare aceste prăjituri de care nu poţi să te desparţi fără a încerca măcar o bucată. \n\n ,,Sunt femeie de la sat şi am crescut alături de bunica mea care ştia foarte bine să pregătească mâncăruri tradiţionale, iar cele preferate erau prăjiturile de casă. Probabil că această dragoste, de a pregăti în mod tradiţional mâncăruri şi prăjituri, am moştenit-o de la bunica mea. Această pasiune mi-a rămas întipărită în suflet până în zilele noastre, şi cred că voi continua în aceiaşi măsură să cultiv această dragoste. \n\n De multe ori le spun celor din jurul meu, că îmi aduc aminte de bunicile mele care au ştiut să preţuiască obiceiul de a pregăti o mâncare gustoasă şi o prăjitură preferată de toţi. Îmi place foarte mult să găstesc prăjituri de casă, dar mai ales cu fructe de toamnă. În această zi de sărbătoare a roadelor toamnei, eu am adus spre gustare o gamă variată de prăjituri: plăcintă cu struguri, plăcintă cu brânză, plăcintă cu gutuie, plăcintă cu mere, plăcintă cu varză murată. Pe lângă aceste prăjituri cu umplutură, am preparat şi compot din fructe de toamna. Cele mai preferate sunt prăjiturile necoapte: prăjituri cu nuci, pere, scorţişoare, care se pot consuma ca şi desert excelent în zilele de toamnă.\n\nArticolul integral îl puteți citi în numărul 43 din 23 octombrie 2021",
        "label": "Serbia"
    },
    {
        "title": "Atmosferă plină de căldurăși generozitate • Libertatea",
        "content": "În pragul sărbătorilor de iarnă, pe data de 23 decembrie, Asociația de femei ,,Etno Art Brakos” din Alibunar și-a desfășurat cu bucurie o inițiativă caritabilă menită să aducă zâmbete pe chipurile celor mai tineri membri ai comunității. Asociație amintită a adus bucurie în inimile copiilor din clasa întâi.\n\nÎntr-un gest altruist și plin de dragoste, membrele Asociației ,,Etno Art Brakos” au împărțit cu generozitate pachete cu bucurii și surprize, creând astfel amintiri de neuitat pentru cei mici. Înțelegând că copiii reprezintă esența și viitorul unei comunități, această acțiune, nu doar că a adus un strop de magie în sufletele celor mici, dar a transmis și un mesaj puternic despre solidaritate și responsabilitate socială. Cu convingerea că investiția în educația și fericirea copiilor este o investiție în viitorul întregii comunități,\n\nAsociația ,,Etno Art Brakos” a demonstrat că spiritul sărbătorilor constă și în dăruirea și împărtășirea bucuriilor cu cei mai vulnerabili și promițători membri ai societății noastre. Evenimentul organizat de Asociația de femei ,,Etno Art Brakos” din Alibunar a fost onorat de prezența specială a lui Moș Crăciun, care a captivat inimile copiilor aducându-le bucuria autentică a sărbătorilor de iarnă. Cu un zâmbet cald și o voce blândă, Moș Crăciun a transformat întregul eveniment într-un spectacol plin de veselie.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": "Cinci decenii și jumătate de când au pornit pe drumul vieții • Libertatea",
        "content": "De-a lungul anilor, hotelul „Srbija” din Vârșeț s-a consacrat drept punctul de referință pentru generațiile de absolvenți ai școlilor locale. De aici, răspândiți în toate colțurile lumii, am spus „la revedere” mentorilor noștri și, îmbujorați de elanul tinereții și cu vise mărețe, am pornit pe marea vieții, păstrând cu noi amintirile despre colegi și locurile dragi sufletului nostru. Anii au trecut, și sentimentul de apartenență ne-a adus înapoi, transformând hotelul „Srbija” într-un veritabil punct de reîntâlnire.\n\nLa data de 3 septembrie, aici s-a celebrat a 55-a aniversare de la absolvirea generației 1967-1968, de către foștii elevi ai Liceului Mixt „Borisav Petrov Braca”, sub îndrumarea profesorului de istorie, Petru Flora. Din cei 29 de absolvenți, la acest eveniment marcant s-au prezentat doar cinci dintre ei: Iovan Coja, Ana Basalici, Ionel Isailov, Petru Tomici și Radomir Muntean.\n\nOpt dintre foștii colegi ne-au părăsit, la fel ca majoritatea cadrelor didactice care ne-au format. Din păcate, timpul nu ne-a permis să respectăm obiceiul creștinesc și să aprindem câte o lumănare în amintirea lor la cimitir. Pentru cei care, din motive de sănătate, nu au putut fi prezenți, le urăm multă sănătate și sperăm să ne revedem în număr cât mai mare la următoarele aniversări. Ne așteaptă încă multe revederi, inclusiv la 60 de ani și multe altele după aceea!\n\nArticolul îl puteți citi în numărul 37 din 16 septembrie",
        "label": "Serbia"
    },
    {
        "title": "În Sala Sportivă Medison, centru de vaccinare anti-covid 19 •",
        "content": "În Municipiul Zrenianin sunt operaţionale două puncte şi un centru de vaccicinare\n\nCel mai mare punct de vaccinare din Zrenianin, primul din afara sistemului medical al Centrului Sanitar Zrenianin, va fi deschis miercuri, 27 ianuarie, în Sala Sportivă „Medison” – a anunțat primarul din Zrenjanin, Simo Salapura, subliniind interesul sporit al cetăţenilor pentru vaccinare și necesitatea deschiderii unui centru de vaccinare. Primarul Salapura, împreună cu dr. Mile Kovačević, membru al Consiliului Municipal, reprezentanți ai Centrului Sanitar „Dr. Boško Vrebalov” și ai Instituției Publice „Sportski objekti”, au vizitat Sala „Medison”, unde se desfăşurau pregătirile pentru deschiderea centrului de vaccinare.\n\nÎn Sala Sportivă „Medison” sunt pregătite șase puncte separate pentru examinarea pacienților și vaccinarea acestora. Muncipalitatea, în cooperare cu Centrul Sanitar și „Sportski objekti”, va furniza toate echipamentele necesare Centrului de vaccinare din Sala „Medison”. Până la finele săptămânii trecute, Institutului de Sănătate Publică din Zrenianin i-au fost livrate în total 3.915 doze de vaccinuri – 225 produse de Compania „Pfizer” și 3.690 ale producătorului chinez „Sinopharm”. Ultima livrare s-a făcut vineri, 22 ianuarie, când au sosit 1.800 de doze de vaccinuri, dintre care 690 au fost distribuite imediat Centrului Sanitar Zrenianin. Ulterior, în funcţie de numărul cetăţenilor anunţaţi, livrarea dozelor de vaccinuri se va face zilnic la Centrul anti-COVID 19.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Economii însemnate de energie electric pentru iluminatul public • Libertatea",
        "content": "În fiecare an pe data de 5 martie este marcată Ziua Mondială a Eficienței Energetice. Așa a fost și anul acesta în orașul Vârșeț, care a marcat până acum această zi în școli, prin programe educaționale pentru elevi. Anul acesta a fost promovat cel mai mare proiect de eficiență energetică realizat: „Proiect de reconstrucție, raționalizare și întreținere a sistemului de iluminat public prin aplicarea unor măsuri de economisire a energiei cu tehnologia LED în orașul Vârșeț”.\n\nÎn urmă cu trei ani orașul Vârșeț a început să stabilească baza eficienței energetice, în conformitate cu legislația. Baza de date constituie baza gestionării sistemului și înregistrează toate utilitățile publice (consumul de energie electrică, apă, gaz și alte surse de energie). Baza include aproximativ 300 de contoare electrice, 80 de contoare de gaz și apă, iar în ultimii trei ani monitorizează consumul lunar. Baza de date este conectată în mod direct la baza de date a Ministerului Minelor și Energiei și generează date și bilanțuri totale la nivel național.\n\nProiectul amintit mai sus a fost implementat prin parteneriat public-privat ca model pentru rezolvarea problemei reconstrucției iluminatului public. Sistemul de iluminat public, care a fost depășit din punct de vedere tehnologic și a generat un consum mare de energie electrică și costuri ridicate de întreținere, a fost înlocuit cu un sistem modern de iluminare cu LED-uri. Alte lucrări au cuprins înlocuirea a 5.609 corpuri de iluminat în sistemul de iluminat public, stabilirea unui sistem de management bazat pe noi tehnologii și reconstruirea unui segment al rețelei de distribuție.\n\nConsumul de energie electrică pentru iluminatul public a fost redus de la 377.600 kWh pe lună la 134.473 kWh, nominal de la 4.765.307,00 dinari la 1.385.249,23 dinari în prima lună de aplicare a sistemului. Pe termen lung, acest proiect va realiza economii de 70% în consumul de energie electrică și în costurile de întreținere ale acestui sistem. Pe lângă aceasta, se va obține un sistem ecologic, cu emisii mai mici de căldură și de CO2.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Premiat pentru succesul obţinut la competiţiile de chimie • Libertatea",
        "content": "Mihai Dalea, elev în clasa a V-a la Şcoala Elementară ,,2 Octombrie” din Nicolinţ, a obţinut un succes de invidiat la competiţiile şcolare de chimie.\n\nMihai a participat la comepetiţiile comunale de chimie pe data de 10 aprilie, organizate la ŞE ,,3 Octombrie” din Sân-Mihai, unde s-a plasat pe locul I. Acest succes l-a încurajat pe Mihai, astfel că la competiţiile intercomunale de la Crepaja, a obţine locul II. După cum ne-a mărturisit, în orele libere, preocuparea lui rămâne şi în continuare chimia, dar nu îşi va abandona prietenii de companie: câinii, pisicile şi păsările exotice. \n\n Simte o dragoste aparte faţă de aceşti prieteni nedespărţiţi, şi timpul liber îl dedică acestor fiinţe dragi, ne-a spus Mihai. Pentru succesele obţinute la chimie, în mod aparte, îi mulţumeşte profesorului său, Daniel Muncean, precum şi părinţilor, mama Flavia şi tatăl Mircea, care l-au sprijinit în activităţile sale creative.\n\nArticolul integral îl puteți citi în numărul 22 din 28 mai 2022",
        "label": "Serbia"
    },
    {
        "title": "Povestea unei trădări în lumea femeilor • Libertatea",
        "content": "În curtea Căminului Armatei din Vârșeț a fost prezentată publicului larg o piesă de teatru în limba română. Piesa de teatru „Două fețe ale trădării,” realizată de Asociația „Ars Kod” din Vârșeț, este bazată pe textul „Trandafir cu două parfumuri” de Emilio Karbaljid. Regia și adaptarea au fost semnate de Monica Boldovină Bugle. Otilia Pescariu joacă rolul Marlenei, iar rolul Gabrielei este interpretat de Monica Boldovină Bugle.\n\nAceastă piesă de teatru a fost foarte bine primită de publicul numeros care a asistat la reprezentație. Ea a fost prezentată în cadrul evenimentului „Vara Culturală Vârșețeană,” organizat de Centrul Cultural din oraș. La această piesă de teatru a fost prezent și Marian Mohan, secretarul Consiliului Național al Minorității Naționale Române din Serbia. Piesa de teatru este o comedie în care două femei sunt căsătorite cu același bărbat și au copii cu el, fără să știe una de cealaltă. Adevărul iese la iveală la o secție de poliție, unde soțul lor este acuzat de viol. După multe peripeții, ele înțeleg că au fost înșelate, dar, în final, nu sunt învinse.\n\nActrița Otilia Pescariu a împărtășit câteva gânduri: „În primul rând, aș vrea să mulțumesc mult Centrului Cultural din Vârșeț pentru că a recunoscut valoarea acestui spectacol și i-a oferit șansa de a fi prezentat în cadrul evenimentului «Vara Culturală Vârșețeană». Acest eveniment înseamnă foarte mult pentru vârșețeni, deoarece, în perioada verii, când nu există multe activități culturale, Centrul Cultural este foarte activ și oferă cetățenilor evenimente culturale pe placul tuturor. Asociația «Ars Kod» participă pentru prima dată la acest eveniment de vară.”\n\nArticolul integral îl puteți citi în numărul 33 din 17 august",
        "label": "Serbia"
    },
    {
        "title": "Preluare gratuită a parametrului pentru autentificare cu doi factori • Libertatea",
        "content": "Autoguvernarea Orașului Panciova continuă dezvolarea serviciilor electronice. La Centrul pentru Prestări Servicii din Panciova, la ghișeul numărul 6, cetățenii Municipiului Panciova pot prelua parametrului pentru autentificarea cu doi factori (eID) pentru a avea acces la serviciile de guvernare electronică pe Portalul eUprava.\n\nAvantajul autentificării cu doi factori, pe Portalul eUprava, este că utilizatorii nu au nevoie de certificate electronice calificate, ci doar de aplicația ConsentID instalată pe telefoanele sau tabletele lor.\n\nFuncționarul de la Centrul pentru Prestări Servicii din Panciova le stă la dispoziție cetățenilor pentru a-i înregistra pe portalul eUprava, iar apoi pentru a accepta cererea pentru primirea gratuită a parametrului pentru autentificare cu doi facori; sau în cazul în care cetățeanul este deja înregistrat pe portalul eUprava, doar să accepte cererea respectivă.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Satu Nou şi Iabuca printre satele premiate • Libertatea",
        "content": "Finalul manifestării tradiționale „Susreti sela”, a cărei obiectiv este păstrarea tradiției și a creației populare, precum și afirmarea creației cultural-artistice de amatori și dezvoltarea socio-economică a mediilor rurale, s-a desfășurat pe data de 3 iulie la Căminul Cultural „Kočo Racin” din Iabuca. Organizatorul ediției de anul acesta este Comunitatea Cultural-Educațională din Serbia în colaborare cu Comunitatea Locală din Iabuca. \n\n Reprezentanții satelor care au atins cele mai mari succese au vizitat mai întâi centrul satului, grajdurile și zonele de picnic la malul râului Timiș. Apoi, a avut loc ceremonia festivă de înmânare a recunoștințelor și premiilor pentru satele cele mai de succes în diverse categorii, pentru asociațiile cetățenilor și indivizi. \n\n Printre satele premiate la manifestarea „Susreti sela” este și Satu Nou. La ceremonia amintită, Comunitatea Cultural-Educațională din Serbia a acordat Satului Nou premiul pentru cel mai de succes sat din anul 2021 în categoria de peste 5.000 de locuitori. Premiul a fost primit în numele satului de primarul său, Nedeljko Topić. De asemenea, în cadrul acestei manifestări s-a prezentat și Orchestra de Muzică Populară a Casei de Cultură „3 Octombrie” din Satu Nou, dar și Asociația Femeilor „Boboacele” din localitatea amintită, care s-a prezentat cu lucrările sale.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Colaborare care durează • Libertatea",
        "content": "Casa de Cultură „3 Octombrie” din Satu Nou se bucură, deja de o perioadă, de colaborarea cu Societatea Cultural-Artistică „Kolovit” din Bosanska Gradiška. Datorită acestei colaborări, activiștii culturali care reprezintă cele două părți sunt deseori oaspeți unii altora la concerte. De această dată, primul ansamblu al Casei de Cultură „3 Octombrie” din Satu Nou a întors vizita ansamblului folcloric al SCA „Kolovit” din Bosanska Gradiška.\n\nActiviștii culturali de la Casa de Cultură „3 Octombrie” din Satu Nou au fost oaspeți la Bosanska Gradiška timp de trei zile. În cea de-a doua zi, pe 29 aprilie, primul ansamblu al Casei de Cultură „3 Octombrie” din Satu Nou a urcat pe scena Centrului Cultural din Bosanska Gradiška, fiind oaspete la concertul anual al SCA „Kolovit”. Primul ansamblu al Casei de Cultură „3 Octombrie” din Satu Nou s-a prezentat cu două coregrafii: dansuri din Leskovac și dansuri din Crna Trava. Concertul a avut loc pe data în care se sărbătorește Ziua Internațională a Dansului.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "Decizii în favoarea cetățenilor • Libertatea",
        "content": "Săptămâna trecută a avut loc ședința Adunării orașului Vârșeț. Președintele Adunării orașului Vârșeț, dr. Predrag Mijatović, a convocat cea de-a sașea ședință a parlamentului local, iar în conformitate cu măsurile epidemiologice ședință a avut loc în sala de congrese a Centrului ,,Millenium”, cu începere de la ora 9. La ședință au fost prezenți 35 de consilieri din 45. Pe ordinea de zi au fost 29 de puncte.\n\n\n\n La început consilierii au adoptat procesul-verbal de la ședința anterioară. Consilierii au acordat mare atenție primelor două puncte. Primul punct s-a axat pe raportul privind activitatea pentru anul 2020 a administrației orașului, iar la punctul al doilea toți directori instituțiilor publice al căror fondator este orașul au depus rapoartele de activitate pe anul 2020. \n\n După aceea, consilierii au hotărât să fie angajat un revizor extern pentru bugetul orașului Vârșeț pe 2020. Apoi a fost adoptat programul de utilizare a fondurilor din fondul bugetar pentru protecția mediului din orașul Vârșeț pe anul 2021.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Atelier creativ de pictură • Libertatea",
        "content": "În urma pandemie de coronavirus, iunie a fost proclamată oficial ca luna națională a sănătății mintale în Serbia. În cadrul acestui context, Asociația ,,Duševna Oaza” din Vârșeț, sub coordonarea profesoarei Miroslava Kučančanin, a organizat o serie de activități menite să evidențieze importanța menținerii sănătății mintale.\n\n,,Sănătatea mintală este o componentă integrantă și esențială a stării noastre generale de sănătate”, subliniază profesoara Miroslava Kučančanin şi adaugă: ,,În luna iunie, acordăm o atenție specială acestei laturi importante a existenței noastre. În prima zi de vară, ne-am propus să organizăm un atelier creativ de pictură.\n\nUnii dintre membrii noştri au creat opere de artă unice prin pictură, în timp ce alţii au cântat şi cu toţii împreună, s-au simţit bine. Genericul acestui atelier a fost: «Tu poți!». Procesul de creație activează așa-numitul «hormon al fericirii» în organism.\n\nȘtim cu toții că pentru a se simți fericiți, oamenii au nevoie de un echilibru hormonal, mai precis de un echilibru al substanțelor eliberate de creier. Prin activitățile pe care le oferim, ne străduim să promovăm și să susținem această stare de bine”, adaugă interlocutoarea noastră în încheiere.\n\nArticolul îl puteți citi în numărul 26 din 1 iulie",
        "label": "Serbia"
    },
    {
        "title": "Scriitoarea Nada Malek, oaspete la ,,Boemske noći” din Srpska Crnja • Libertatea",
        "content": "Scriitoarea pancioveană Nada Malek, octogenară, dar încă în plină forță, în perioadă 21-23 iulie, a fost invitată de Organizația Turistică la ,,Dani Boema” din Srpska Crnja, locul ei de baștină, unde s-a sărbătorit nedeia satului, Sf. Prokopije și Zilele lui Đura Jakšić. A fost aceasta un prilej să se prezinte în fața publicului din localitatea sa de naștere și să citească una din povestirile sale în care s-a amintit celebrul scriitor, dar și să recite poezia ei ,,Đurin Šešir”, dedicată acestuia.\n\nÎn ziua respectivă, m-am trezit devreme, de la Panciova și până la Srpska Crnja distanța este de cca 150 km. M-am aranjat bucuroasă și fericită, pentru că mă reîntorc pe plaiurile natale. Liturghia și tăierea colacului au început de la ora 9. Biserica a fost plină de lume, la fel ca și în anii trecuți, de care îmi amintesc. Am auzit vocea Preasfinției Sale, Episcopului Banatului Nikanor și corul bisericesc care a dat răspuns la oficierea Sfintei Liturghii.\n\nPentru a treia oară am fost invitată să particip în cadrul manifestării ,,Boemske noći”. Prima dată am participat împreună cu scriitorul de la Uniunea Scriitorilor din Serbia, Raša Popov, care de fiecare dată, când ne-am întâlnit, m-a întrebat: ,,Când mergem la Srpska Crnja iarăși să citim de «Zilele boemilor»?” Din păcate dragul nostru Raša nu mai este printre noi… și multe s-au schimbat între timp.\n\nArticolul integral îl puteți citi în numărul 31 din 5 august",
        "label": "Serbia"
    },
    {
        "title": "O zi interesantă de schimb de experiență • Libertatea",
        "content": "La Școala Elementară „Žarko Zrenjanin” din Satu Nou deseori se petrec activități interesante care vizează multiculturalitatea. O astfel de activitate s-a desfășurat și pe 8 noiembrie, când școala amintită a găzduit un eveniment care a presupus vizita participanților la cursul de pregătire pentru folosirea metodologiei „Design for change” în procesul educativ.\n\nElevii, cu ajutorul părinților lor, au pregătit mâncăruri tradiționale pe care le-au servit oaspeților din Malta, Italia și din diferite regiuni ale Serbiei. Ei au întâmpinat oaspeții îmbrăcați în porturi populare românești, sârbești și bănățene, demonstrându-le cu această ocazie tradiția de întâmpinare a oaspeților la noi în țară.\n\nElevii clasei a VIII-a 3 au prezentat oaspeților proiectul lor „Cum să învăț orice când nu mănânc nimic?”, cu care participă la Conferința Globală de Copii „I CAN” din Ahmedabad, India, în calitate de ambasadori ai Serbiei. Conferința amintită are loc în perioada 28 noiembrie – 3 decembrie.\n\nArticolul integral îl puteți citi în numărul 48 din 2 decembrie",
        "label": "Serbia"
    },
    {
        "title": "Un final de an reuşit • Libertatea",
        "content": "Casa de Cultură „3 Octombrie” din Satu Nou a organizat, pe 28 decembrie 2023, concertul de sfârșit de an, intitulat „Concertul prietenilor”. La concertul care a avut loc în hala sportivă din Satu Nou s-au perindat pe scenă ansamblurile folclorice ale Casei de Cultură „3 Octombrie” din localitate, precum și cele ale oaspeților.\n\nAcordurile Orchestrei de Muzică Populară a Casei de Cultură „3 Octombrie” din Satu Nou (dirijor: Janiel Șublea) au deschis concertul. În seara amintită, publicul a avut ocazia să admire ansamblurile folclorice din localitate ale căror coregrafă și coordonatoare artistică este Marija Vukoslavčević.\n\nÎn cadrul primului moment artistic, s-a prezentat primul ansamblu al Casei de Cultură „3 Octombrie” din Satu Nou cu dansuri valahe din împrejurimea oraşului Bor. A urmat ansamblul preșcolarilor, care a încântat publicul cu dansuri din Šumadija. Ansamblul folcloric al copiilor din clasele superioare au prezentat dansuri românești din Satu Nou.\n\nPrimul oaspete al organizatorilor, care totodată s-a prezentat pentru prima dată la Satu Nou, este ansamblul folcloric slovac „V širom poli hruška”, ce activează în cadrul Căminului Cultural din Covăcița (coregraf și coordonator artistic: Željko Suharek). Ei au interpretat dansuri stilizate slovace din Covăcița, care poartă denumirea „Nu este fată mai frumoasă în sat”.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": "Ana Ianu a încântat juriu la concursul de pizza • Libertatea",
        "content": "Pizzeria ,,LA VITA È BELLA” din Zrenianin și proprietara ei, Ana Ianu, au participat la primul concurs internațional de preparare a specialităţii italiene – pizza, la Belgrad, unde s-a prezentat cu Pizza Margarita în stil napoletan.\n\n„Concurenții au fost din Cuba, Macedonia, Bulgaria, România, Italia etc. Ei au fost evaluați de un juriu format din 15 arbitri din 10 țări, preşedinte fiind Enrico Bianchini, organizatorul acestui concurs în Palermo, Sicilia. S-a punctat modul profesionist de preparare şi timpul necesar al concurentului pentru a prepara pizza”, a spus Ana, o tânără din Torac, care şi-a descoperit pasiunea pentru pizza în urmă cu mai mulţi ani.\n\nArticolul integral îl puteți citi în numărul 49 din 9 decembrie",
        "label": "Serbia"
    },
    {
        "title": "Ziua Tricourilor roz • Libertatea",
        "content": "În fiecare an, în ultima miercuri din luna februarie, se marchează Ziua internațională a combaterii violenței în școli. Cu acest prilej, se sărbătorește Ziua internațională a tricourilor roz, iar elevii împreună cu cadrele didactice, sub coordonarea prof. Veronica Stefan, au pregătit un program de activități educativ-instructive, ținând cont de respectarea restricțiilor epidemiologice impuse de coronavirus.\n\n,,În scopul promovării combaterii și prevenirii violenței în școală, elevii de la ciclul V-VIII, au alcătuit panouri cu citate și mesaje, iar coordonatoarea acestui proiect a vorbit despre însemnătatea acestei zile, în care se promovează toleranța, iubirea, empatia, respectul, și povestea tricourilor roz. Am remarcat faptul că, trebuie să înțelegem că fiecare are dreptul să fie așa cum își dorește! Trebuie să respectăm pe cei din jurul nostru și să fim respectați. Acestea sunt doar unele din numeroasele mesaje care trebuie să dureze în timp și să se manifeste în fiecare zi”, a menționat prof. Veronica Stefan.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Diversitatea culturală – o bogăție inestimabilă • Libertatea",
        "content": "Cu ocazia sărbătoririi Zilei Limbii Materne, membrii secției literare a Școlii Elementare „Paja Jovanović” din Vârșeț, printr-un scurt program au dorit să ne atragă atenția asupra importanței păstrării limbii materne, drept cel mai puternic instrument de conservare şi dezvoltare a patrimoniului mondial material şi imaterial şi o componentă esenţială în procesul de definire a unei minorităţi naţionale.\n\nProgramul a fost alcătuit din poezii, cugetări, cântece și prezentări în sârbă, română, maghiară și rromă. Obiectivul principal al acestui eveniment a fost promovarea diversității lingvistice și a celei culturale, precum și a multilingvismulului, având în vedere că în orașul Vârșeț trăiesc în deplină înțelegere apartenenți ai mai multor minorități naționale. \n\n Programul a fost onorat de prezența domnului Miroslav Lepir, responsabil pentru Învățământ în Executivul Orașului Vârșeț. \n\n Cum a fost marcată Ziua Internaţională a Limbii Materne la Școala Elementară „Coriolan Doban” din Coștei, aflăm de la doamna Natalia Stan, profesoară de limba română: „Împreună cu elevii mei, de Ziua Limbii Materne, au făcut pliculeţe pentru panou şi au scris citate despre limba maternă. Elevii au recitat poezii despre limba română și au citit referate. Le-am prezentat și un joc didactic ,,Ce-am găsit în săculeţ”.\n\nArticolul integral îl puteți citi în numărul 10 din 5 martie 2022",
        "label": "Serbia"
    },
    {
        "title": "Alexandru Frianț din Satu Nou la două decenii de activitate • Libertatea",
        "content": "Saxofonistul Alexandru Frianț este în prezent profesor de muzică la Școala Generală din Satu Nou, localitatea sa natală. După ce a terminat școala generală din loc, a înscris Liceul de Muzică „Ion Vidu” din Timișoara, ca în acest oraș să termine și Facultatea de Muzică.\n\nCa elev de școală generală, Alexandru a fost inclus în orchestra școlară, în care a cântat la orga electronică, dar și la flaut, instrumentul preferat al bunicului său. Apoi a optat definitiv pentru saxofon. Alexandru provine dintr-o familie de țărani harnici, dar care s-au ocupat și cu muzica. Mama sa, Doina, este o cunoscută solistă vocală, iar tatăl lui Alexandru, Victor, a cântat la vioară și la contrabas, ca elev de școală generală. Bunicul lui Alexandru a cântat la flaut, timp de patru decenii, în fanfara satului. \n\n Primele lecții de muzică le-a luat de la cunoscutul muzician Sorin Boleanțu. Apoi, a învățat de la Roman Mălaimare, iar după aceea de la prof. Dorin Cuibaru, care a făcut ca Alexandru să îndrăgească saxofonul. Dânsul exersează zilnic la instrumentul său și cântă piese muzicale din diferite zone folclorice, fiind un saxofonist virtuoz, inconfundabil pe meleagurile noastre bănățene. \n\n Alexandru a cântat și cântă la nunți, petreceri, botezuri, dar din anul 2001 este și dirijorul fanfarei „Cultura” din loc, cu care s-a prezentat la festivalurile fanfarelor. A cântat și ca solist instrumentist și ca membru al S.C.A. „Dr. Radu Flora”, încă de la înființarea sa, câțiva ani fiind și dirijorul orchestrei ei. La fel a cântat și cântă cu orchestra Căminului Cultural „3 Octombrie” din loc, precum și cu orchestra Consiliului Național al Minorității Naționale Române. Cu fanfara „Cultura” a cântat și la ediția a III-a a Festivalului „Trompeta Bănățeană” de la Satu Nou. A fost laureat al premiului I la Festivalul de Folclor și Muzică Românească „Uzdin 2000”, iar la Festivalul „Ovcea 1998” a cucerit locul II, debutul său fiind la Festivalul „Sutiesca 1997”. \n\n În prezent, prof. Alexandru Frianț lucrează cu copiii din sat și cu elevii școlii din loc, ajutându-i să cunoască tainele saxofonului și astfel să devină buni saxofoniști. \n\n Profesorul Alexandru Frianț este un foarte bun dirijor. Atât cât a studiat la Facultatea de Muzică, atât mai mult a perfecționat practic, dirijând Fanfara „Cultura”, apoi în cadrul societăților cultural-artistice. Toate acestea l-au făcut un dirijor exemplar. Nu este nicidecum ușor să stai înaintea corului, orchestrei, fanfarei, și să fii responsabil pentru toate elementele artei sunetelor, deoarece trebuie bine respectată dinamica, metrica, schimbările de ritm, timpii, tactul etc.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Hramul Sfintei Cuvioase Parascheva a credincioșilor din Zrenianin • Libertatea",
        "content": "Din anul 2011, sărbătoarea Sfintei Cuvioase Parascheva este un prilej de apropiere şi mărturie pentru credincioşii din parohia Zrenianin, care celebrează pe 14 octombrie hramul închinat memoriei celei supranumite „Sfânta Vineri”, care s-a stins din viaţă la această dată a anului 1050. Cuvioasa, o fecioară care a trecut la Domnul la vârsta de 27 de ani, l-a iubit atât de mult pe Hristos, încât l-a rugat să nu mai plece de la ea. Hristos a răspuns rugăciunilor ei, binecuvântându-i trupul cu prezenţa harului făcător de minuni chiar şi după moarte. Ea este mult folositoare prin faptul că dăruieşte lumina lui Hristos sub forma vindecărilor miraculoase, sfinţind, izvorând mir, împlinind ruga tuturor celor care cred în binecuvântarea Domnului prin sfinţii Săi. Un număr foarte mare de biserici ortodoxe și parohii românești, de pe aproape toate continentele, au drept ocrotitoare pe Sfânta Cuvioasă Parascheva, iar unica parohie din Banatul sârbesc, în care se celebrează Hramul închinat „Sfintei Vineri”, este cea din Zrenianin. \n\n Hramul Bisericii este sărbătoarea întregii comunități de români din orașul de pe Bega, ziua întâlnirii tuturor celor credincioși. Pentru parohia Zrenianin, ziua în care se prăznuiește Sfânta Cuvioasă Parascheva, este ziua bisericii, întreaga comunitate fiind chemată să o cinstească și să o sărbătorească prin participarea la slujbă. Pentru creștinii din Zrenianin, hramul bisericii este o zi de recunostință față de Sf. Cuvioasă Parascheva, ocrotitoarea bisericii și a parohiei, pentru ajutorul pe care-l primesc neîncetat, prin rugăciunile și mijlocirea ei, atât la biserică cât și în familiile fiecaruia dintre credicioși. \n\n Hramul Parohiei Zrenianin, a adunat duminică, 10 octombrie, un număr însemnat de enoriaşi care au asistat la slujba religioasă. Liturghia de hram s-a ţinut în Biserica Ortodoxă Română din Iancaid, aceasta fiind realizată de către Părintele Protopop de Toracul Mare, Gabriel Bandu, administrator al Parohiei Zrenianin, însoţit de doi preoţi: Stavrofor Iconom Emanuel Mojic, paroh de Toracul Mic, Stavrofor Iconom Cristian Popi, paroh de Toracul Mare, precum şi oaspeți din satele din împrejur.\n\nArticolul integral îl puteți citi în numărul 42 din 16 octombrie 2021",
        "label": "Serbia"
    },
    {
        "title": "Promovând un mediu înconjurător mai sănătos • Libertatea",
        "content": "Firma ,,Sekopak”, sprijinită de administrația locală a orașului Vârșeț și de Întreprinderea Edilitar-Publică ,,Drugi Oktobar”, a inițiat o acțiune de anvergură în centrul orașului, vizând colectarea deșeurilor de ambalaje din sticlă și educarea cetățenilor și copiilor în privința reciclării. Scopul acțiunii a fost reducerea cantității de sticlă depozitată în gropile de gunoi și protejarea mediului înconjurător. Cetățenii au fost invitați să contribuie prin aducerea a cel puțin șase sticle pentru reciclare. Drept recompensă, ,,Sekopak” a oferit cadouri tuturor celor care s-au implicat. Inițiativa a avut un impact semnificativ, bucurându-se de un vast sprijin din partea comunității locale, evident prin prezența lor numeroasă.\n\nUn accent deosebit s-a pus pe educația tinerei generații. În acest sens, a fost organizat un atelier interactiv pentru copii, unde aceștia au avut oportunitatea de a înțelege procesul de reciclare și importanța păstrării unui mediu curat, toate prezentate printr-un joc educativ. Copiii au fost entuziasmați de activitate, punând întrebări și acumulând cunoștințe valoroase despre reciclare.\n\nVioleta Belanović, reprezentantă a firmei ,,Sekopak”, și-a manifestat bucuria privind succesul acțiunii de la Vârșeț și a mulțumit cetățenilor pentru sprijinul și participarea lor activă.\n\nArticolul integral îl puteți citi în numărul 32 din 12 august",
        "label": "Serbia"
    },
    {
        "title": "Un pas înainte spre o educație de calitate pentru copii • Libertatea",
        "content": "Președinta comunei Alibunar, Zorana Bratić, ne-a informat că Ministerul Educației a lansat o licitație pentru edificarea unei noi clădiri destinate învățământului preșcolar în localitatea Banatski Karlovac. Începerea lucrărilor este programată pentru anul 2023.\n\n„Spre marea bucurie a copiilor și a părinților, dar și spre marea tristețe a indivizilor care induc oamenii în eroare, răspândind neadevăruri cum că grădinița promisă nu va exista, Guvernul Republicii Serbia și comuna Alibunar au demonstrat încă o dată că cei care vorbesc negativ, greșesc. Sub conducerea președintelui Aleksandar Vučić, Serbia continuă să se dezvolte și să construiască în mod egal în întreaga țară”, a declarat președinta comunai Alibunar, Zorana Bartić.\n\nBratić a ținut să sublinieze aprecierea față de Guvernul Republicii Serbia și Ministerul Educației, care, în parteneriat cu Banca Mondială, au reușit să aloce fondurile necesare pentru acest proiect. Clădirea va fi edificată în localitatea Banatski Karlovac, cea mai mare a comunei Alibunar.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "O tradiție frumoasă • Libertatea",
        "content": "Sfântul Trifun este ziua Școlii Medii de Agricultură din Vârșeț, care s-a sărbătorit pe data de 14 februarie.\n\nProgramul central s-a desfășurat în holul școlii. La început, Srđan Kliska, directorul școlii, a saluta pe toți cei prezenți. După care, preotul de la Biserica Ortodoxă Sârbă a oficiat slujba de sfințire și tăiere a colacului, urmând să fie ales noul naș al școlii. A urmat un program cultural-artistic pregătit de elevii și profesorii acestei școlii. Tema programului pregătit de elevi a fost viața poeților vârșețeni. Cu un program interesant de cântece și melodii populare a participat și corul „Raspevano srce”.\n\nLa acest eveniment, au fost prezenți membri din consiliul executiv al oraşului Vârșeț: Slobodan Jovanov, responsabil pentru agricultură, Miroslav Lepir, responsabil pentru învămământ, și alți numeroși directori de la instituțiile școlare din oraș și din Futog, Šabac, dar și alți invitați, colaboratori ai școlii. În fiecare an se organizează și un concurs de literatură și arte plastice pe tema viticulturii.\n\nElevii premiați au primit diplome și cărți din partea directorului școlii. Cu acest prilej, școala a publicat și cel mai nou număr al ziarului „Vinogradske novine”. În cadrul acestui eveniment a fost organizată și o expoziție de vinuri și băuturi alcoolice. Toate produsele vinicole au fost expuse într-o clasă special amenajată pentru această expoziție, care a ajuns la ediția a 31-a. Peste 140 de producători de băuturi acoolice s-au prezentat la ediția din anul acesta. Toate băuturile alcoolice au fost apreciate de către enologi.\n\nArticolul integral îl puteți citi în numărul 60 din 25 februarie",
        "label": "Serbia"
    },
    {
        "title": "Investiții în infrastructura medicală • Libertatea",
        "content": "Cu angajament față de bunăstarea comunității, comuna Alibunar a marcat, recent, un moment de importanță vitală pentru serviciile de sănătate locale. Centrul de Sănătate din localitate s-a îmbogățit considerabil, datorită achiziției unui nou vehicul medical modern și a unui aparat cu ultrasunete de ultimă generație.\n\nEvenimentul a fost marcat printr-o vizită a președintei comunei Alibunar, Zorana Bratić, și a președintelui Adunării comunale, Aleksandar Siveri, care au subliniat importanța acestui pas pentru îmbunătățirea accesului la îngrijiri medicale de calitate în comunitate.\n\n,,Ne așteptăm ca achiziționarea acestui nou vehicul medical și a aparatului cu ultrasunete să contribuie semnificativ la activitatea Centrului de Sănătate Alibunar. Aceste investiții vor permite furnizarea unui serviciu de sănătate mai bun, mai accesibil și mai cuprinzător pentru toți cetățenii comunei noastre”, a subliniat președinta comunei Alibunar, Zorana Bratić.\n\nArticolul integral îl puteți citi în numărul 14 din 6 aprilie",
        "label": "Serbia"
    },
    {
        "title": "Toate echipele au fost câștigătoare • Libertatea",
        "content": "Ca și în anii precedenți, și anul acesta, la nedeia satului Iablanca, s-a organizat concursul gastronomic întitulat “Gulašijada”. Satul Iablanca, acest mic sat de codru, a demonstrat, încă o dată, că nici virusul corona nu-i poate opri pe cetățeni să-și cultive tradițiile și obiceiurile.\n\nCu toate că desfășurarea evenimentului a fost incertă, ediția patra a acestui eveniment gastronomic a avut totuși loc. Numerosul public din satele românești și din Vârșeț au avut ocazie să admire cele 15 echipe care și au instalat ceaunele și au gătit gulaș vânătoresc. Din păcate, nu au putut participa echipe din România, ceea ce a fost cazul în anii precedenți. Organizatorii au pus la dispoziția participanților câteva kilograme de carne și o parte din ingrediente. La buna dispoziție a participanților și a numerosului public prezent, și-au dat contribuția formația de muzică populară și solista vocală Veronica Țera.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Fiecare copac nou contribuie la îmbunătățirea calității mediului • Libertatea",
        "content": "Municipalitatea Zrenianin a găzduit începutul campaniei ecologice, social-responsabile, „Serbia verde”, implementată de compania „Color Media Communications”, sub auspiciile Direcției pentru radiații și securitate nucleară din Serbia (SRBATOM) și cu sprijinul Secretariatului Provincial pentru Urbanism și Protecția Mediului. Partenerii acestui proiect sunt: Î.P. „Vojvodinašume”, OTP Bank Serbia și companiile „Lidl” și „Telenor”.\n\nAcțiunea „Serbia verde”, realizată de Direcția pentru radiații și siguranță nucleară și securitate a Serbiei, în cooperare cu orașe, municipalități și misiuni diplomatice – ambasade din Belgrad, și-a luat startul pe 15 aprilie la Zrenjanin, prin plantarea simbolică a puieților de pruni ornamentali japonezi. Zrenianinul este prima municipalitate, din cele zece municipalități și comune din Serbia, unde acțiunea de plantare a copacilor va fi realizată în această primăvară, proiectul având drept scop de a sensibiliza cetățenii, autoguvernările locale și companiile cu privire la importanța împăduririi țării noastre. „Serbia verde” este o campanie naţională de plantare, care are ca scop promovarea activităţilor de plantare în cadrul instiutuțiilor, companiilor și organizaţiilor pentru plantarea de copaci şi alte plante în oraşe şi în împrejurimile acestora. Aceste activități sunt susținute și de misiunile diplomatice din Serbia, astfel că oaspeții orașului de pe Bega au fost Excelența Sa, Che Hyung Zhang, ambasadorul Coreei de Sud, și Ruth Stewart, ambasadorul Australiei la Belgrad.\n\nAmbasadorul australian Ruth Stewart, care nu a mai fost niciodată la Zrenianin, a declarat că este încântată de primirea călduroasă, fiind bucuroasă să participe la o astfel de acțiune ecologică.\n\n– „Voivodina este foarte asemănătoare cu Australia. Este o zonă de câmpie, fără prea multă pădure, și fiecare copac nou contribuie semnificativ la îmbunătățirea calității mediului. Fără acțiuni comune la nivel global, va fi imposibil să oprim schimbările climatice” – a subliniat ambasadorul Stewart.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Concert la Satu Nou • Libertatea",
        "content": "Duminică, 23 mai, ansamblurile folclorice ale Casei de Cultură „3 Octombrie” din Satu Nou vor susține un concert în aer liber în curtea Școlii Generale „Žarko Zrenjanin” din localitate.",
        "label": "Serbia"
    },
    {
        "title": "Atelier pentru copii și tineret în lupta voluntară împotriva incendiilor • Libertatea",
        "content": "Pe data de 13 și 14 august a.c., s-a realizat primul atelier pentru copii – pompieri voluntari, în incinta renovată a centrului de instruire al Asociației Pompierilor Voluntari al orașului Zrenianin. \n\n La „Atelierul pentru copii și tineri în lupta voluntară împotriva incendiilor” au participat 24 de copii cu vârsta cuprinsă între 6 și 16 ani din Torac, Melenți, Seciani și Clec, fiind cazați timp de două zile în Castelul din Ecica. Din Torac, la acest atelier foarte interesant, au participat șapte fetițe, însoțite de pompierii voluntari din Torac: Cristian Popi, Daniel Lelea și Sima Ghereu. În prima zi, copiii au vizitat aeroportul din Ecica și Parcul ,,Carska bara”, unde a fost organizată o plimbare cu barca. În a doua zi, copiii au asistat la o prelegere în noua sală a Societății Pompierilor Voluntari din Zrenianin, unde au învățat cum să prevină un incendiu, cum poate ajuta un copil în caz de incendiu și ce să facă într-o astfel de situație. \n\n La deschiderea centrului de instruire, în numele Administrației orașului, șefa Departamentului pentru activități sociale, Jelena Dragić, le-a spus copiilor că acești pompieri curajoși trebuie să le fie un model în viață. Președintele Asociației Pompierilor din Serbia, Dragan Ćapin, a subliniat importanța centrului educațional, în primul rând pentru pompierii voluntari, deoarece pregătirea tuturor pompierilor voluntari este în curs de desfășurare în perioada următoare.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Pelerini din județul Hunedoara • Libertatea",
        "content": "Duminică, 3 septembrie, Biserica Ortodoxă Română din Petrovasâla a fost vizitată de un grup de pelerini din Deva, județul Hunedoara, conduși de Părintele Florin Dobrei, profesor universitar la Facultatea de Teologie a Universității „Aurel Vlaicu” din Arad și de Părintele Longhin Muncean.\n\nVenind dinspre Belgrad, unde au ajuns sâmbătă și unde au vizitat biserici și monumente culturale ale capitalei Serbiei, autocarul cu cei cca. 50 de pelerini a ajuns în fața Bisericii Ortodoxe Române din Petrovasâla chiar în timpul oficierii Sfintei Liturghii de către preotul local, Părintele Ionel Savu. În fața bisericii au fost întâmpinați de prof. dr. Mircea Măran, care le-a urat bun-venit, prezentându-le date din trecutul acestei localități și a bisericii, dar și a întregii comunități românești din Banatul sârbesc.\n\nOaspeții din Deva au participat la Sfânta Liturghie, după care au discutat cu enoriașii petroviceni, cărora le-au mulțumit pentru ospitalitate, impresionați de măreția edificiului bisericii locale și de modul în care localnicii își păstrează credința și tradițiile moștenite din străbuni. Pelerinii și-au continuat drumul spre Vârșeț, unde a urmat să se termine vizita lor în Serbia. Despre acest eveniment, prof. univ. dr. Florin Dobrei a declarat următoarele: „În zilele de 1-3 septembrie, cu ajutorul lui Dumnezeu, un grup de pelerini din Deva, aparținători Parohiei Ortodoxe Române „Sf. Vasile cel Mare” am decis să purcedem într-o călătorie de suflet la frații noștri din Banatul sârbesc.\n\nArticolul integral îl puteți citi în numărul 37 din 16 septembrie",
        "label": "Serbia"
    },
    {
        "title": "O poveste din viață despre adoptarea copilului • Libertatea",
        "content": "Săptămâna trecută, cu ocazia premierei a piesei de teatru “Ispravna odluka”, în salonul festiv al Teatrului Național “Sterija” din Vârșeț, a avut loc o conferință de presă la care, pe lângă actori, a fost prezentă regizoarea și directorul Snežana Udički.\n\nDumneaei a vorbit despre această piesă de teatru,pe care a creat-o și adapta-o după motivele filmului „În mânile sigure”. Scenografia și designerul de costume a fost realizat de Sofija Lučić iar coreografia și mișcarea scenică au fost realizate de Petar Rajković. Vorbind despre piesa de teatru, regizoarea Snežana Udivki a menționat că fiecare femeie își are propria poveste, fiecare mamă își are propria poveste, și că acesta este subiectul pe care se insistă atunci când se analizează adoptarea unui copil și se scoate în evidență rolul femeii în acest proces. Snežana Udicki a menționat următoarele: \n\n „Cu toate acestea, există situații, și nu puține, în care bebelușii au propria poveste despre care nimeni nu vorbește. De aceea, piesa noastră vorbește despre acest lucru, în numele tuturor bebelușilor al căror început de viață nu a fost tipic, în numele tuturor bebelușilor care nu au fost iubiți, care nu au înțeles de ce sunt diferiți de ceilalți bebeluși și în numele tuturor bebelușilor care au avut norocul de ajunge în instituții adecvate iar angajații au depus eforturi pentru a găsi o mamă potrivită pentru ei. Procesul de adoptare a unui copil necesită nu doar dragoste și dorință, este un proces foarte complex, deoarece adopția nu este doar o întâlnire dintre trei persoane care își acceptă propria poveste, ci trebuie acceptată povestea copilului lor care trebuie ajutat să-și accepte, la rândul său, propria povestea, acest lucru fiind probabil, cel mai important.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Ce am reușit să facem până acum și ce ne propunem să realizăm în viitor • Libertatea",
        "content": "Excelența Sa, Silvia Davidoiu, Ambasador Extraordinar și Plenipotențiar al României în Republica Serbia, a vizitat miercuri, 23 iunie, municipiul Zrenianin și cu acest prilej a avut o întâlnire cu primarul Simo Salapura, viceprimarul Saša Santovac și primarul adjunct Jelena Travar Miljević. La întrunirea prilejuită la Casa Orașului din Zrenianin au participat și Daniel Petrovici, membru în Consiliul Național al Minorității Naționale Române și Todor Ursu, director al I.C.R.V. \n\n Subiectul discuţiilor Exelenței Sale, l-a constituit dezvoltarea în continuare a relaţiilor de cooperare foarte bune în domeniul cultural cu Institutul de Cultură al Românilor din Voivodina, care își are sediul la Zrenianin, dar și reprezentarea comunității românești în toate sferele administrației din orașul de pe Bega . \n\n Printre cele mai importante puncte atinse în cadrul discuțiilor cu Excelența Sa, se numără nevoia unei mai strânse colaborări, în principal în domeniul economic, proiectele transfrontaliere realizate, perspectiva noului Program transfrontalier România-Serbia, precum și cooperarea în domeniile cultural și turistic între municipiul Zrenianin și orașele Timișoara, Arad și Reșița, respectiv Serbia și România. Anterior, Ecelența Sa a vizitat și Institutul de Cultură al Românilor din Voivodina, unde a discutat cu reprezentanții acestei importante institutiuții a românilor din Voivodina, cu sediul la Zrenianin.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Activității recreativ-sportive și antrenamente gratuite pentru fete de vârstă preșcolară și primară •",
        "content": "Pe baza protocolului de cooperare dintre municipiul Zrenianin și Institutul pentru Sporturi Feminine din Belgrad, la jumătatea lunii martie lansează activități recreativ-sportive, exerciții fizice și antrenamente de baschet și judo, pentru fetele de vârstă preșcolară și primară. Cooperarea cu Institutul pentru Sporturi Feminine face parte din proiectul ,,Oraș European al Sportului 2021/European City of Sport 2021” care creează condiții suplimentare pentru dezvoltarea și afirmarea sportului feminin în municipiul Zrenianin.\n\nCooperarea semnatarilor protocolului se bazează pe activități comune, al căror scop final este de a impulsiona și îndemna participarea gratuită a fetelor la antrenamente sportive, totul sub forma prevenirii fenomenelor negative în societate. Municipalitatea Zrenianin este primul oraș partener al Institutului pentru Sporturi Feminine, al cărui fondatorul este Marina Maljković, selecționerul echipei naționale de baschet feminin al Serbiei.\n\nFetele din ciclul inferior de școală primară pot aplica pentru antrenamente de baschet, cele din ciclul superior de școală primară superioară pentru antrenamente de judo, iar fetele de vârstă preșcolară pentru exerciții fizice în scopul dezvoltării generale. Pe parcus, se preconizează și introducerea gimnasticii de înviorare în unele unități de învățământ primar, festivități sportive în unităţile de învăţământ la final de an şcolar, întreceri sportive şi jocuri între grupe şi clase pe tot parcursul anului şcolar sau alte activități sportive de bază pentru fete din instituțiile preșcolare și de învățământ primar.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Un eveniment de o mare încărcătură sufletească • Libertatea",
        "content": "Biserica Ortodoxă Română „Sfântul Nicolae” din Râtișor și-a sărbătorit hramul săptămâna trecută. La sosirea Preasfințitului Părinte Ieronim, Episcop al Daciei Felix, acesta a fost întâmpinat în fața bisericii de preoți și de un grup de copii îmbrăcați în port popular, care i-au oferit tradiționala pâine și sare. Tot în fața bisericii, Fanfara „Doina” din Râtișor a interpretat câteva melodii românești.\n\nA urmat Sfânta Liturghie, oficiată de Preasfințitul Părinte Ieronim, înconjurat de un sobor de preoți din Voivodina și România. Răspunsurile liturgice au fost oferite de corul feminin al parohiei „Sfinții Arhangheli Mihail și Gavril” din localitatea Certeze, ale cărui cântări duhovnicești au împodobit slujba cu frumusețea vocilor lor, bucurând sufletele credincioșilor prezenți, veniți din Râtișor și din alte localități ale Banatului. \n\n În cuvântarea sa, Preasfințitul Părinte Ieronim a vorbit despre viața Sfântului Ierarh Nicolae și a evidențiat învățăturile acestuia.\n\nDupă aceea, a urmat slujba de hirotonire. Preasfințitul, împreună cu soborul de preoți, a săvârșit această ceremonie solemnă. După ce Vlad Marius a declarat că își asumă misiunea preoțească, a urmat ritualul impunerii mâinilor episcopului și ale celorlalți preoți, prin care i-a fost conferit darul Duhului Sfânt pentru slujirea preoțească. Vlad Marius a fost hirotonit preot pentru Biserica Ortodoxă Română din Sărcia.\n\nPreasfințitul Părinte Ieronim a mulțumit tuturor preoților și credincioșilor pentru prezența lor la acest eveniment. De asemenea, a mulțumit corului din România pentru cântările lor de la Sfânta Liturghie și de la slujba de hirotonie.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Peste 400 de participanți la linia de start • Libertatea",
        "content": "Primul eveniment sportiv de anvergură – cursa stradală de la Ecica, organizat de Asociația Sportivă „Ulična trka Ečka – Cursa stradală Ecica” și Comunitatea Locală „Ecica”, a avut loc sâmbătă, 30 octombrie, pe străzile localității amintite. Alergătorii au concurat în mai multe categorii – de la curse pentru copii la cursa principală, pe o pistă cu lungime de 10 kilometri. Manifestarea sportivă s-a desfășurat pe opt străzi din localitate și a adunat la linia de start peste 400 de participanți, reunind atât alergători experimentați, copii, tineri, veterani, cât şi pe cei care vor să sprijine cauze umanitare. Cursa stradală de la Ecica a reușit, încă de la prima ediție, să devină un eveniment cu o energie extraordinară şi unul de referinţă între evenimentele de alergare din ţară şi din străinătate. \n\n De la cei mai mici până la veterani, pe pistele cu lungime cuprinsă între 100 de metri și 10 kilometri, spectacol de folclor, ceremonia de deschidere în curtea Castelului din Ecica și timpul favorabil care a fost pe placul participanților, a avut loc prima cursă stradală care, încă de la start a îndeplinit așteptările participanților și organizatorilor.\n\nArticolul integral îl puteți citi în numărul 45 din 6 noiembrie 2021",
        "label": "Serbia"
    },
    {
        "title": "Rezultate remarcabile în colecţionarea a 3.500 de obiecte și exponate • Libertatea",
        "content": "Curatorii Muzeului Național Zrenianin au vizitat școlile primare din districtul Banatului Central în cadrul unui vast proiect de patru ani, intitulat „Muzeul în școli”. Scopul proiectului este o perspectivă asupra materialului pe care îl deține populația din întreg districtul Banatului Central, cartografierea și documentarea acestuia în formă digitală. Banatul Central este un mediu multietnic și multicultural, iar materialul menționat reprezintă un tezaur de patrimoniu științific, cultural și istoric, care trebuie înregistrat în timp și păstrat de uitare. În același timp, copiii din școlile generale participante își îmbogățesc cunoștințele și sunt educați în domeniul patrimoniului muzeal.\n\nAvând în vedere că Muzeul Național Zrenjanin acoperă zona Banatului Central cu activitățile sale de cercetare, proiectul cuprinde colaborarea cu toate instituțiile școlare primare și medii din această zonă.\n\nProiectul este împărțit în patru etape, în patru ani, fiind prevăzută includerea a cincisprezece școli în fiecare dintre faze ale acestuia. În cel de-al treilea trimestru al anului trecut, au fost incluse toate școlile din comunele Secani și Novi Bečej.\n\nUrmătoarea fază a proiectului este planificată pentru anul curent, fiind programate vizite în localitățile din zona municipiului Zrenianin.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "24 artiști contemporani din România, Grecia și Serbia reinterpretează cultura neolitică la Muzeul Național • Libertatea",
        "content": "Expoziția NeoNlitic, realizată în cadrul celei de-a treia ediții a unui proiect internațional de cercetare, documentare și artă, a fost deschisă publicului începând de marți, 12 octombrie, la ora 18, la Muzeul Național din Zrenianin. Creată ca urmare a unei inițiative internaționale complexe, expoziția NeoNlitic include documentație pe teren din cercetările civilizațiilor neolitice din trei țări – România, Grecia și Serbia, precum și lucrări ale 24 de artiști contemporani din aceste țări, inspirate din culturile neolitice Vinča și Starčevo – Kereš. \n\n Expoziția găzduită de Muzeul Național Zrenianin cuprinde instalații luminoase, sculpturi din lemn, rășină, metal, picturi, obiecte din ceramică și material textil, animație și video, toate lucrările având ca sursă de inspirație motivele estetice ale culturilor neolitice. De asemenea, la vernisajul expoziției a fost prezentat un moment artistic, intitulat ,,Viață și dragoste”, a artistei belgrădene Radomirka Siljanski.\n\nArticolul integral îl puteți citi în numărul 43 din 23 octombrie 2021",
        "label": "Serbia"
    },
    {
        "title": "Retrospectiva activităților • Libertatea",
        "content": "Sfârșitul unui an calendaristic este întotdeauna un bun prilej de a face un bilanț al celor realizate pe parcursul anului pe care îl lăsăm în urmă. Pe această temă, am stat de vorbă cu Viorel Bălăgean, primarul satului şi preşedintele SCA „Mihai Eminescu” din Coştei.\n\nÎn ceea ce privește activitatea SCA „Mihai Eminescu”, interlocutorul nostru a menţionat următoarele: „Aş putea spune că am avut un an cultural bogat. Amintesc inaugurarea Zilelor de Teatru la Coștei, prezentarea unui nou spectacol de teatru, participarea membrilor societății noastre la Festivalul de Folclor și Muzică Românească din Voivodina de la Sân-Mihai, la Festivalul «Colindele Neamului» de la Satu Nou, la manifestări culturale organizate la Deta și Reșița, spectacolul extraordinar organizat cu prilejul Zilelor Coșteiului și multe altele despre care puteți citi mai detaliat în acest săptămânal.”\n\nDin activitatea Comunității Locale desprindem următoarele: „Am reușit să organizăm cu brio încă o ediție a tradiționalei manifestări Zilele Coșteiului. Am reușit să asigurăm surse financiare pentru repararea acoperișului la încăperile Clubului de Fotbal «Cărașul». Lucrările sunt în plină desfășurare. Am renovat încăperile la Comunitatea Locală, adică am zugrăvit și vopsit. S-a curățat canalul prin sat, de la Arun până la Căraș, pe strada Ovčarksa, și am montat un canal de drenaj cu grilă de scurgere pe strada Coriolan Doban. S-au distribuit coșuri de gunoi la toată lumea din sat. Am avut ocazia să-l găzduim pe senatorul Viorel Badea. Împreună cu Asociația Luptătorilor, am marcat 100 de ani de la înființarea școlii din sat. S-a desfășurat o acțiune de înregistrare a agricultorilor în colaborare cu Institutul de Agricultură.\n\nArticolul integral îl puteți citi în numărul 3 din 20 ianuarie",
        "label": "Serbia"
    },
    {
        "title": "La 70 de ani de viață • Libertatea",
        "content": "Interlocutoarea noastră, Elena Radulovici, ne poveșteste despre ea însăși și pasiunile care îi fac viața mai frumoasă. Înainte de a începe povestea Elenei, amintim faptul că vârsta este doar un număr, așa cum ne-a și declarat Elena. Dânsa s-a născut pe data de 16.05.1962, la Alibunar, este membră a Asociației de Femei „Etno Art Brakos”, din această localitate, iar împreună cu celelalte colege, membre ale asociației amintite, reîmprospătează obiceiurile locale, mai ales în aceste domenii tradiționale: dans popular, gastronomie, artizanat și obiceiuri populare.\n\nDupă o viață de muncă în străinătate, Elena s-a întors în localitatea de baștină, Alibunar. După cum am constatat, dintotdeauna și-a dorit ca măcar una dintre zilele sale de naștere să o sărbătorească cu fast și veselie, iar acest lucru s-a realizat la vârsta de 70 de ani. Într-o atmosferă plăcută, cu muzică tradițională, Elena și-a organizat ziua de naștere și a făcut cinste pentru cei 70 de ani ai săi. Își poartă cu mândrie vârsta, și nu se dă la o parte când vine vorba de muncă.\n\nEste o femeie foarte harnică, pe lângă casă și grădină, care este foarte mare, se implică foarte mult și în treburile asociației din care face parte. În continuare aflăm de la dânsa mai multe despre dragostea ei pentru tradiții și obiceiuri, dar și despre pasiunea sa pentru flori.\n\nElena ne îndeamnă spre tradițiile și obiceiurile românești, pe care fiecare dintre noi trebuie să le păstrăm cu sfințenie. ,,Tot ceea ce e legat de tradiții trebuie să le păstrăm şi să le transmitem mai departe urmaşilor noştri. Toate aceste obiceiuri străbune sunt izvorâte din experienţa şi întelepciunea de viaţă, din bucurie, linişte sau din dragoste pentru frumos. Sunt principalele elemente de cultură ale românilor, care transmit valori şi creează punţi de legătură între generaţii. Tradiţiile, obiceiurile, portul popular şi folclorul sunt comori inestimabile, care definesc un popor, făcându-l unic, statornic şi nemuritor.”\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Câteva sute de preșcolari au umplutde zâmbete Piața Libertății • Libertatea",
        "content": "În urmă cu exact opt ani, pe 8 iunie 2016, Zrenianinul a fost primul oraș din Serbia care, alături de Dansul de absolvire, a inițiat și organizat un alt eveniment specific – Dansul Preșcolarilor. Micuții dansatori, care au marcat atunci sfârșitul stagiului de preșcolari și începutul clasei I, sunt acum liceeni.\n\nÎn Piața Libertății s-au adunat copiii din toate grădinițele din Zrenianin și, împreună cu educatorii, părinții și bunicii lor, au sărbătorit sfârșitul anului preșcolar și începutul pregătirilor pentru noile obligații care îi așteaptă de la 1 septembrie. Faptul că la această măreață manifestare au participat astăzi câteva sute de copii, care se pregăteau pentru dansul preșcolarilor în grădinițele lor, mărturisește cât de bine a prins viață manifestarea preșcolarilor în municipiul Zrenianin. Preșcolarii, viitorii boboci, în tricouri roșii și verzi cu motivele evenimentului, au dansat pe ritmul cântecului „Bună ziua, sunt încă un copil”, scris de zrenianinenii Marko Pejčić și Igor Dunđerski, pe tema din „Spărgătorul de nuci” de Piotr Ilici Ceaikovski.\n\nEvenimentul s-a bucurat și de prezența corului grădiniței „Maslačak”, condus de profesoara Jasmina Ružić, care a interpretat cântecul „Orașul meu, Zrenianinul meu”. Organizatorii „Dansului Preșcolarilor” sunt municipalitatea Zrenianin și Instituția Preșcolară Zrenianin, cu sprijinul profesoarei și coordonatorului de dans Nikoleta Vidaković. Primarul Zrenianinului, Simo Salapura, a transmis mesaje preșcolarilor, viitorilor elevi din clasa I, și tuturor celor prezenți în Piața Libertății.\n\nArticolul îl puteți citi în numărul 25 din 15 iunie",
        "label": "Serbia"
    },
    {
        "title": "A îndrăgit dansul popular din fragedă copilărie • Libertatea",
        "content": "Darian este un tânăr de 27 de ani care a îndrăgit dansul popular încă din băncile şcolii. A absolvit Şcoala Medie de Economie şi Comerţ ,,Dositej Obradović” din Alibunar şi este înscris la Facultatea de Arte şi Design din Timişoara. Este membru activ al formaţiei de dansuri a Ansamblului ,,Casa Tineretului” din satul natal.\n\nFiind elev al şcolii elementare, învaţă de la învăţătoarea Mărioara Gean Muntean, primii paşi ai jocului românesc. Această dragoste pentru folclor i-a rămas adânc întipărită în suflet, astfel că şi până în ziua de azi, a rămas fidel dansului şi obiceiurilor din sat. Din anul 2012 preocuparea lui primordială a devenit dansul popular, devenind membru al formaţiei de dansatori de pe lângă Căminul cultural ,,Sadoveanu”, coordonator fiind Stivi Miuţă. În anul 2017, împreună cu colegii lui înfiinţează asociaţia ,,Casa Tineretului Sân-Mihai”, fiind ales pe postul de preşedinte, unde se află şi în momentul de faţă.\n\n,,Din momentul în care am început să mă încadrez în viaţa culturală a satului meu, a început o nouă etapă în viaţa mea. Pe parcursul acestor frumoşi ani, am încheiat multe prietenii dragi sufletului meu, şi mă mândresc de acest lucru. Am avut multe turnee prin ţară şi străinătate, şi întotdeauna ne-am întors cu multe premii şi diplome de care ne mândrim cu toţii. Una din prestaţiile ansamblului nostru, care mi-a rămas într-o amintire frumoasă, este prezentarea formaţiei de dansuri la Festivalul de Folclor şi Muzică Românească din Voivodina – Serbia care s-a organizat la Sân-Mihai în anul 2013, unde am cucerit Premiul I.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Locul I la Festivalul de Tambură din Voivodina • Libertatea",
        "content": "Solista la tambură Ana Maria Mladen din Satu Nou a ocupat locul I, la categoria a IV-a, la cea de-a XIX-a ediție a Festivalului de Tambură din Voivodina. Ediția din acest an a fost organizată la Ada, pe data de 1 martie.\n\nAna Maria este elevă în clasa a III-a la Școala de Muzică „Jovan Bandur” din Panciova. Pentru prezentarea la Festivalul de Tambură din Voivodina, tânăra s-a pregătit alături de Damir Branković. \n\n Ana Maria participă la Festivalul de Tambură din Voivodina încă din anul 2017. Nu miră acest lucru, având în vedere că tânăra cântă la instrumentul său preferat deja de 9 ani.\n\nFaptul că a ocupat locul I la festivalul amintit reprezintă un motiv de mândrie pentru dânsa și un îndemn să realizeze succese şi în viitor.\n\nArticolul îl puteți citi în numărul 62 din 11 martie",
        "label": "Serbia"
    },
    {
        "title": "Traian Căcina noul membru în consiliul orașului • Libertatea",
        "content": "La sfârșitul lunii decembrie 2021, în sala mare a Primăriei orașului Vârșeț s-a desfășurat cea de-a XIV-a ședință a Adunări orașului Vârșeț, prezidată de președintele adunări dr. Predrag Mijatović. Pe ordinea de zi au figurat în total 22 de puncte. Cel mai important punct a fost alegerea noului membru în consiliul executiv al orașului Vârșeț, care va fi responsabil pentru cultură.\n\nAlte puncte: adoptarea deciziei privind bugetul orașului Vârșeț pe anul 2022, adoptarea deciziei privind programul de lucru al Întreprinderii Publice „2 Oktobar” din Vârșeț pentru 2022. \n\n Adunarea orașului Vârșeț a confirmat alegerea noului membru în consiliul executiv al orașului care se va ocupa de cultură. A fost ales Traian Căcina din Vârșeț, doctor în științe istorice. Traian Căcina a terminat școala generală la Nicolinţ, iar apoi Liceul „Borislav Petrov Braca” din Vârșeț. A absolvit Facultatea de Istorie din cadrul Universității de Vest din Timișoara, unde și-a făcut și masterul. A obținut titlul de doctor în științe la aceeași universitate în 2014. Este angajat ca profesor de istorie în şcolile cu predare în limba română. A publicat mai multe lucrări științifice și recenzii în publicații interne și străine de istorie și arheologie, în sârbă, română și engleză. Este membru al Centrului de Studii Istorice și Arheologice din cadrul Facultății de Istorie a Universității de Vest din Timișoara și participă și la cercetările arheologice ale orașului roman „Tibiskum”. Din 2021, este membru în Consiliul de Administrație al Institutului pentru Cultura Românilor din Voivodina. \n\n Bugetul total al orașului Vârșeț pe anul 2022, planificat după toate sursele de finanțare, s-a stabilit la 2.557.000.000 dinari, iar bugetul planificat din sursa de finanțare este de 2.189.000.000 dinari. Despre bugetul orașului Vârșeț pe anul 2022, a vorbit primarul orașului Dragana Mitrović, care a scos în evidență următoarele: \n\n „Atitudinea noastră, conform planificarea și execuția bugetului, trebuie să fie responsabilă, s-a dovedit, chiar și în aceste circumstanțe, că este singura modalitate corectă de a păstra lichiditatea actuală și de a depăși situațiile neprevăzute. Decizia privind bugetul pe 2022, a fost întocmită extrem de responsabil și realist, respectând, totodată, obligația că trebuie să lucrăm cu sârguință, pentru a crea noi valori. Trebuie să continuăm să ne dezvoltăm orașul și satele noastre, să investim în educație, să asigurăm fonduri suficiente pentru protecția socială, copii și familii, sectorul agricol, cultură, turism, utilități, transport, protecția mediului, dar și pentru a continua proiecte capitale, proiecte cu Uniunea Europeană.\n\nArticolul integral îl puteți citi în numărul 1 din 8 ianuarie 2022",
        "label": "Serbia"
    },
    {
        "title": "Două recunoștințe pentru Băile „Rusanda” • Libertatea",
        "content": "Cu ocazia Zilei Internaționale a Asistenților Medicali, Asociația Lucrătorilor din domeniul sanitar din Zrenianin a înmânat o Cartă specială Spitalului Special pentru Reabilitare „Rusanda” din Melenci, care, asemenător altor instituții sanitare din municipiul Zrenianin, a adus o contribuție imensă în lupta împotriva coronavirusului.\n\n\n\n În numele Spitalului Special de Reabilitare „Rusanda” din Melenci, Carta specială a fost primită de Ivona Trišić, asistentă medicală principală a acestei instituții sanitare\n\n„Băile „Rusanda” a recunoscut necesitatea cooperării cu alte instituții de sănătate din municipiul Zrenianin. Când este vorba de lucrătorii din domeniul sănătății, ne-am angajat la maximum toate capacitățile. A fost un an lung pe care, sper, l-am finalizat cu succes” – a spus Ivona Trišić și a apreciat că este extrem de important ca întreaga societate să recunoască importanța sectorului medical în timpul pandemiei.\n\n\n\n „Rusanda” a primit recent, de asemenea, o recunoștință specială și din partea Federației Sindicatelor Independente din Serbia. Reamintim că la sfârșitul lunii aprilie, Federația Sindicatelor Independente din Serbia a acordat recunoștința ,,27 Aprilie” Spitalului Special de Reabilitare „Rusanda”din Melenci, ca instituție care a contribuit semnificativ la lupta împotriva coronavirusului. Cel mai înalt premiu sindical a fost acordat Băilor „Rusanda” cu ocazia Zilei Federației Sindicatelor Independente din Serbia.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Sunt propuse investiții în electrificarea câmpului • Libertatea",
        "content": "În cadrul vizitelor agricultorilor, Ministrul Agriculturii, Branislav Nedimović, împreună cu secretarul provincial pentru Agricultură, Gospodărirea Apelor și Silvicultură, Čedomir Božić, au vizitat pe data de 25 mai satul Banatski Brestovac. Pe Nedimović și Božić i-a așteptat și primarul municipiului Panciova, Aleksandar Stevanović.\n\nCu ocazia vizitei la Banatski Brestovac, ministrul Agriculturii și secretarul provincial pentru agricultură, au stat de vorbă cu membrii Asociației Producătorilor de Legume și Fructe „Brestovački rod” în încăperile Comunității Locale din localitate. Au fost discutate trei teme cheie: educarea membrilor asociației amintite, organizarea manifestării lor „Zilele ardeiului”, precum și despre o temă foarte importantă pentru producătorii de legume și fructe – electrificarea câmpului. Nedimović a afirmat că în discuția pe care a purtat-o cu primarul Panciovei au stabilit ca Ministerul Agriculturii să finanțeze în întregime electrificarea câmpului la Banatski Brestovac.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Comunicat de presă • Libertatea",
        "content": "Societatea Cultural – Artistică ”Luceafărul” din Vârșeț în calitate de beneficiar anunță finalizarea proiectului: Portul popular – amblema culturii românești. \n\n Proiectul este finanțat prin Departamentul pentru Românii de Pretutindeni din cadrul Guvernului României cu suma de 30.498 lei și a fost derulat în Serbia, Vârșeț și constă în dotarea asociației cu elemente de port popular.\n\n\n\n Obiectivul principal este salvarea și promovarea portului şi a obiceiurilor româneşti prin stimularea tinerelor generații a naționalității românești din Serbia, care se găsesc în fază critică și riscă se dispară. \n\n Una dintre sarcinile SCA ”Luceafărul” este salvarea și conservarea patrimoniului cultural și spiritual românesc. \n\n Societatea Culturală Artistică va continua să depisteze și să sprijine tinerii și artiștii români din Vârșeț, centrul spiritual și cultural al românilor din Serbia care ar putea fi păstrați cu sfințenie, printr-un efort minim față de importanța lor pentru conservarea tradiției și spiritualității românești în cadrul comunităților istorice românești din Serbia.\n\nConcertele de muzică populară, organizate în costumele populare tradiționale, oferă o experiență unică publicului, combinând muzica autentică cu frumusețea portului popular. Prin intermediul acestor evenimente, tinerii artiști pot aduce un suflu nou în interpretarea cântecelor populare, iar publicul poate redescoperii valorile tradiționale într-o manieră atractivă și de folos minorității noastre pe aceste meleaguri.\n\nDe la înfiinţare şi până astăzi, Societatea culturală artistică ”Luceafărul” este principalul loc de întâlnire al românilor. Generaţii nenumărate de tineri au fost creatoare de frumos, muzică şi dans popular românesc, aici s-au întâlnit actori amatori, poeţi, oameni de cultură şi chiar sportivii vârşeţeni. În cei 75 de ani de existenţă, “Luceafărul” a afirmat zeci de nume ale spaţiului folcloric bănăţean. Nu prea există muzician, poet, dansator, sculptor, artist sau profesor român din Vârşeţ, fie el profesionist sau amator care să nu fi poposit pentru un timp şi la Societatea culturală. Deşi s-a confruntat şi se confruntă în continuare cu numeroase probleme, “Luceafărul “ nu se stinge. El trebuie să lumineze sufletele românilor din Vârșeț, care este centrul cultural, spiritual al românilor din Republica Serbia. Doar alături de Societate noi ne semnăm existenţa. Tinerii trebuie stimulaţi şi convinşi cu argumente puternice să-şi dea aportul la păstrea activităţii, fiindcă ea este unul dintre puţinele semne că există ca entitate. Prin prezentarea frumuseţii portului românesc, dorim să apropiem tinerilor importanță menţinerii identității noastre.\n\nArticolul îl puteți citi în numărul 51 din 21 decembrie",
        "label": "Serbia"
    },
    {
        "title": "Ansamblul pregătitor s-a întors din tabăra din Grecia •",
        "content": "Ansamblul pregătitor al Casei de Cultură „3 Octombrie” din Satu Nou, a participat la sfârșitul lui iunie la Festivalul Ansamblurilor Folclorice din Asprovalta, Grecia, care s-a desfășurat câteva zile în tabăra pentru copii „Cioni”. Organizatorul festivalului amintit este SCA „Karanovac” din Kraljevo. În cadrul festivalului au fost organizate și diverse ateliere folclorice.\n\nDupă cum aflăm de la Marija Vukoslavčević, coregrafă și coordonator artistic al ansamblurilor folclorice ale Casei de Cultură „3 Octombrie” din Satu Nou, la festival au participat aproximativ 50 de membri ai casei de cultură amintită. Aflăm că la festival s-au prezentat mai multe ansambluri folclorice din Serbia și Republika Srpska, fapt datorită căruia copiii au avut parte de un schimb de experiențe.\n\nCoregrafa ne dezvăluie că în cadrul taberei au fost incluse activități pe parcursul întregii zile. Copiii au participat la ateliere educative și folclorice, au învățat cum se croșetează, au avut diverse activități pe plajă etc. Dânsa ne spune că aceasta a fost o experiență frumoasă pentru copii, ei fiind încântați de activitățile pe care le-au avut în Grecia.\n\nÎn cadrul festivalului, ansamblul pregătitor a interpretat două coregrafii, una dintre ele fiind coregrafia de dansuri românești. Coregrafa ne dezvăluie faptul că plănuiește să reintroducă în repertoriul ansamblului pregătitor coregrafia de dansuri românești. În acest context, ansamblul pregătitor se va prezenta la toamnă cu coregrafia de dansuri românești la Festivalul Tradițiilor din Voivodina, care va avea loc la Vrbas.\n\nArticolul integral îl puteți citi în numărul 28 din 15 iulie",
        "label": "Serbia"
    },
    {
        "title": "Un gaz mai ecologic • Libertatea",
        "content": "În localitățile Vlaicovăț și Râtișor, angajați de la firma „Drugi oktobar” din Vârșeț, au realizat o investiție foarte importantă pentru toți care se încălzesc cu gaz. Tuturor utilizatorii de gaze naturale din aceste două localități, a fost înlocuit odorantul de gaz care s-a schimbat de la etil mercaptan la tetrahidrotiofen mai ecologic. Tetrahidrotiofenul este un odorant independent foarte răspândit de gazul natural, cu proprietăți de odorizare excelente. Datorită structurii sale inelare, este cel mai stabil dintre toate odorantele comerciale, ușor de manevrat și non-coroziv. Costurile de depozitare și transport sunt semnificativ mai mici, iar încălzirea cu acesta este mai sigur. Firma care distribuie gazul este obligată să efectueze această lucrare, până la sfârșitul anului 2022, pe toate dispozitivele de odorizare, conform regulamentului privind condițiile de distribuție neîntreruptă și sigură a gazelor naturale, prin conducte de gaze până la 16 bar („Monitorul Oficial al RS”, nr. 86) din 14.10.2015. \n\n Popularitatea sistemelor de încălzire pe gaz este într-o continuă creștere, în special acum, când rețeaua de alimentare cu gaz a orașului Vârșeț se extinde. După schimbarea odorantului, gazele naturale vor avea un miros diferit de cel cu care suntem obișnuiți, dar foarte specific și nu se va putea înlocui cu alte mirosuri.\n\nArticolul integral îl puteți citi în numărul 47 din 20 noiembrie 2021",
        "label": "Serbia"
    },
    {
        "title": "Dacă ne uităm trecutul nu vom avea viitor • Libertatea",
        "content": "Școala Generală „Coriolan Doban” din Coștei și Asociația Luptătorilor din cel de-al Doilea Război Mondial din Vârșeț au organizat luni, 8 februarie, pe platoul din fața bustului lui Coriolan Doban, un moment comemorativ în amintirea eroului al cărui nume școala îl poartă cu mândrie.\n\nFestivitatea a fost mai modestă decât anul trecut, având în vedere că evenimentul s-a desfășurat în vremea pandemiei și că am fost nevoiți să respectăm toate măsurile de protecție.\n\nDragoljub Đorđević, președintele Asociației Luptătorilor din Lupta de Eliberare, Ivana Ranimirov, titulară la Cultură și Slaviša Maksimović, responsabil cu domeniul dezvoltării Rurale în Executivul Orașului Vârșeț, au venit cu pioșenie la Coștei pentru a cinsti memoria tânărului erou. Evenimentul l-au onorat cu prezența lor și reprezentanții din partea Comunității Locale Coștei și Consiliului Local Vârșeț al Partidului Progresist Sârb.\n\nProf. Mircea Boldovină, directorul școlii, a menționat următoarele: „Ne-am reunit și în acest an să aducem un omagiu și să păstrăm vie memoria lui Coriolan Doban. Acest tânăr, prin faptele sale, ne-a dovedit că nu există oameni sau fapte mari sau mici. El și-a dat viața pentru libertate și dreptate. Lupta pe care a dus-o nu a fost ușoară, dar Coriolan a știut că nu va fi în zadar. Și-a jertfit propria viață pentru generațiile care vin. Școala noastră poartă cu mândrie numele acestui erou. Elevii și cadrele didactice știu să aprecieze ceea ce a făcut acest tânăr pentru ei. Mi-aș fi dorit să marcăm această zi în condiții mai bune, dar nicio pandemie nu poate opri viața și nu ne poate opri nici pe noi să marcăm momentele importante din viața noastră.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Am ambiția și dorința de a realiza ceva • Libertatea",
        "content": "În decembrie 2023, la conducerea Casei de Cultură „3 Octombrie” din Satu Nou a fost numită director a.i. Marcela Cornean Stojičić. În decursul acestor luni, activiștii culturali ai Casei de Cultură „3 Octombrie” din Satu Nou și-au continuat activitatea conform obișnuințelor lor, dar nu au lipsit nici unele activități noi pentru iubitorii de cultură. Anume, după o pauză de mai bine de 16 ani, a fost reînființată secția de teatru românesc de amatori. Mai multe despre provocarea pe care o aduce funcția de director, dar și despre planurile pentru viitor, aflăm de la interlocutoarea noastră.\n\nMarcela Cornean Stojičić s-a născut la Vârșeț, iar școala elementară a frecventat-o la Nicolinț, localitate de unde provine. În paralel, a frecventat și școala elementară de muzică, secția pian, pentru ca apoi să înscrie Școala Medie de Muzică „Josif Marinković” din Zrenianin, secția pian și teorie. Marcela a absolvit Facultatea de Muzică și Teatru a Universității de Vest din Timișoara, specializarea pedagodie muzicală. \n\n În ceea ce privește preluarea funcției de director a.i. al Casei de Cultură „3 Octombrie” din Satu Nou, interlocutoarea noastră afirmă că fiecare început este dificil, însă drumul ales aduce lucruri minunate.\n\nMarcela subliniază faptul că, fiind artistă, oportunitatea de a lucra într-o instituție de cultură este minunată, dar în același timp, dânsa nu are o sarcină atât de ușoară. „Acesta este începutul unei noi etape în viața mea, care va necesita dedicare, competență și viziune. Pentru a face progrese, este necesar să clarificăm științific ce înseamnă creativitatea și de ce este importantă pentru fiecare persoană. Fiecare zi este o oportunitate pentru o nouă faptă bună. În fiecare zi învățăm ceva ce ne va face mai buni mâine. Am ambiția și dorința de a realiza ceva și de a reuși în atingerea obiectivului. În afară de dorința puternică, dispun și de motivația de a persista în realizarea obiectivului. De asemenea, nu trebuie uitată nici perseverența și hotărârea de a nu renunța la primul obstacol”, subliniază directorul a.i. al Casei de Cultură „3 Octombrie” din Satu Nou.\n\nArticolul integral îl puteți citi în numărul 18 din 4-11 mai",
        "label": "Serbia"
    },
    {
        "title": "Primăvara începe cu Balul și Festivalul Primăverii la Vârşeţ şi Coştei • Libertatea",
        "content": "Primăvara este anotimpul renașterii și reînvierii la viață a întregii naturi, reușește întotdeauna să trezească în sufletul nostru bucurii și emoții deosebite, iar evenimentele specifice primăverii (Festivalul Primăverii „Dor de primăvară, dor de Eminescu” la Coștei și Balul Primăverii la Hotel „Srbija” din Vârșeț) ne oferă, nouă tuturor, adulți și copii deopotrivă, posibilitatea de a percepe aceste schimbări cu emoții, bucurându-ne cu toții de gingășia și splendoarea pe care ne-o oferă acest mult iubit anotimp.\n\n„Festivalul Primăverii „Dor de primăvară, dor de Eminescu” la români din Serbia, este o amplă manifestare culturală, artistică și educativă, la nivel de comunitate românească, organizat de Asociația de interes obștesc „Românii Independenți din Serbia”, în colaborare cu Consiliul Național al Minorității Naționale Române din Serbia și Școala Elementară „Coriolan Doban” din Coștei. Scopul festivalului cu caracter competitiv îl constituie descoperirea și promovarea copiilor și tinerilor talentați cu vârste cuprinse între 4 – 18 ani, dragostea pentru tradiții, obiceiuri, poezie, Eminescu, și nu în ultimul rând, crearea unor punții de prietenie între copii, școli, societăți şi mediu asociativ. De asemenea, festivalul este o formă de educație prin muzică, poezie, datini străbune, artă care contribuie la dezvoltarea imaginației și simțului estetic, a bunului gust, respectiv cunoașterea și respectarea valorilor românești autentice, specifice românilor din Serbia”, aflăm de la coordonatoarea evenimentului, prof. Natalia Stan. \n\n Jurizarea și stabilirea câștigătorilor vă fi făcută de către o comisie internațională formată din specialiști și personalități importante. La Festivalul Primăverii, care se desfășoară duminică, 20 martie 2022, la Coștei, au acceptat să facă parte din juriu internațional șapte personalități din lumea muzicii, culturii, artei, precum și deputați din România în Parlamentul European. Președintele juriului de specialitate este prof. dr. univ. Marinel Negru. \n\n Membrii juriului sunt următorii: Maria Grapini (Timișoara), europarlamentar, conf. univ. dr. Virginia Popovici, prof. Adam Bou (profesor de muzică), Valentin Mic (director adjunct la CPE „Libertatea” din Panciova), Viorel Cioloca (Timișoara), scriitor și poet și Ioan Ciama (Timișoara), președintele SCP „Avram Iancu”, filiala Timișoara. Soliștii vocali, la cele trei categorii (I – IV, V-VIII și liceu), vor fi acompaniați de orchestra Festivalului Primăverii „Dor de primăvară, dor de Eminescu”, condusă de inegalabilul Ilie Vinu. Moderatorii festivalului vor fi Virginia Muncean și dr. Savu Marius.\n\nArticolul integral îl puteți citi în numărul 11 din 12 martie 2022",
        "label": "Serbia"
    },
    {
        "title": "Un mod de a găsi un post de muncă • Libertatea",
        "content": "În sala hotelului „Srbija” din Vârșeț, a fost organizat primul târg de angajare din anul acesta. Târgul de angajare a fost organizat de către Serviciul Național de Angajare, filiala din Vârșeț.\n\nLa acest târg au fost 23 de firme care au oferit un total de 380 de locuri de muncă pentru peste 30 de profiluri educaționale. Radojica Lazin, directorul Serviciului Național de Angajare din Vârșeț, a salut pe toate persoanele care au venit la acest târg urându-le tuturor participanților mult succes explicând că acest târg este o oportunitate pentru angajatori și șomeri.\n\nȘomeri pot să-și găsească locul de muncă pe care îl caută, iar companiile să angajeze personal de calitate. Miroslav Lepir, membru în consilul orașului, a deschis acest târg meționând următoarele: „Mă bucur că un număr mare de angajatori participă la târg. Prioritatea orașului Vârșeț este construirea unei noi zone industriale și crearea de condiții favorabile pentru noi investiții și de noi posturi de muncă.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "Se mândrește cu elevii absolvenți premiați • Libertatea",
        "content": "La Școala Elementară „2 Octombrie” din Nicolinț, în anul școlar 2023/24, 12 elevi au absolvit cursurile cu 8 ani de educație și instrucție generală. Elevii care au obținut rezultate eminente, declarați șefi de promoție, sunt Angela Pașca și Teodora Miul, iar elevul Filip Turcoane este deținătorul Diplomei „Vuk Karadžić”. Acești elevi exemplari au fost premiați de către comuna Alibunar la recepția care a avut loc pe data de 28 iunie.\n\nDirectoarea Mărioara Đurić dorește să mulțumească în mod special acestor elevi sârguincioși, care pe parcursul școlarizării lor au obținut succese remarcabile în activitățile școlare, extrașcolare și sportive.\n\nArticolul îl puteți citi în numărul 28 din 13 iulie",
        "label": "Serbia"
    },
    {
        "title": "Marele Festival va avea loc la Vârșeț, în zilele de 25 și 26 august • Libertatea",
        "content": "La ședinta Consiliului Executiv al Marelui Festival de Folclor al Românilor din Voivodina, care a avut loc în după-amiaza zilei de duminică, 19 martie, la sediul SCA „Luceafărul”, s-a hotărât ca ediția a 63-a a Marelui Festival să aibă loc în zilele de 25 și 26 august, la Teatrul Național „Sterija” din Vârșeț.\n\nCo-organizatorii Marelui Festival vor fi Fundația „Protopop Traian Oprea” și Societatea Cultural-Artistică „Luceafărul”. Au mai fost adoptate Raportul financiar pe anul 2022, Planul financiar pe anul 2023. Totodată, au fost stabilite zilele în care vor avea loc preselecțiile pentru soliștii vocali și instrumentiști, iar cei prezenți au decis să deschidă concursul pentru organizarea Festivalului de Folclor Românesc al Copiilor.\n\nȘedința a fost prezidată de mr. Roman Bugar, președintele festivalului, iar la ședință au fost prezenți Daniel Răduț, Ilie Vinu, dr. Miloš Gian, Nicu Ciobanu, Dinicu Voin, prof. Sorin Ianeș, Alexandra Lelea și Grațian Petrovici.\n\nÎn Consiliul Executiv a fost ales Grațian Petrovici, în urma demisiei Noricăi Rașa. Referitor la Planul financiar pe anul 2022, Roman Bugar a informat că de la Ministerul Culturii au primit suma de 240.000, 00 dinari (120.000, 00 din pentru Festivalul Copiilor și 120.000,00 pentru Marele Festival), de la Secretariatul Provincial pentru Cultură, Informarea Publică și Relațiile cu Comunitățile Confesionale s-a primit suma de 150.000, 00 dinari, Asociaţia pentru Artă şi Cultură Românească „Vichentie Petrovici Bocăluţ” a contribuit cu suma de 318.000,00 dinari, iar cel mai mare sprijin l-au primit de la Departamentul pentru Românii de Pretutindeni, și anume, suma de 1.170.825,00 dinari.\n\nPlanul financiar pe anul 2023 a fost proiectat în felul următor: transfer din anul 2022 – suma de 200.402,46 din de la Ministerul Culturii și de la Secretariatul Provincial pentru Cultură, Informarea Publică și Relațiile cu Comunitățile Confesionale – 150.000,00 din. Planurile financiare pe anul 2022 și anul în curs au fost adoptate în unanimitate.\n\nCu acest prilej, Marina Zarić, președinta SCA „Luceafărul”, a declarat că este un an foarte important pentru societatea lor: „Anul acesta sărbătorim 75 de ani de existență. Ne bucurăm să fim gazdele acestui festival, având în vedere că din anul 1987 nu s-a mai ținut la Vârșeț. Sperăm să strălucim ca și întotdeauna pe scena Teatrului Național «Sterija».” De la Marina am mai aflat că optează pentru unire și că membrii societății, în anul jubilar, se vor prezenta și la festivalul de la Sân-Mihai.\n\nArticolul integral îl puteți citi în numărul 64 din 25 martie",
        "label": "Serbia"
    },
    {
        "title": "Cinstire Sfântului Gheorghe, ocrotitorul satului şi al tradiţiilor străbune • Libertatea",
        "content": "Duminică, 23 aprilie, nicolincenii s-au adunat de la mic şi la mare pentru a-l slăvi şi cinsti pe Sfântul Gheorghe Biruitorul, hramul Bisericii Ortodoxe Române din Nicolinţ.\n\nÎn această zi de sfântă sărbătoare, nicolincenii şi-au invitat pe cei mai dragi sufletului lor, şi împreună cu onoraţii oaspeţi au fost prezenţi la slujba de tăiere a colacului oficiată de Pr. Prot. Manuel Ianeş, parohul Bisericii Ortodoxe Române din Nicolinţ. Primarul satului, Mircea Dalea, a salutat prezenţa oficialităţilor din comuna Alibunar şi a oaspeţilor dragi, exprimându-şi bucuria pentru organizarea reuşită a tradiţionalei manifestări gastronomice – Festivalul Puiului, ajunsă la cea de-a XIV-a ediţie. Primarului satului i-a revenit onoarea de a inagura ediţia gastronomică – concursul de pregătire la ceaun a tocăniţei de pui.\n\nPe platoul din centrul satului, unde s-a desfăşurat ceremonia de sfinţire a colacului, a urmat concertul formaţiei ,,Garavi sokak”, în frunte cu cantautorul Bane Krstić, interpretând melodii pentru toate vârstele. Melodiile intrepretate de muzicianul Bane Krstić, au avut o mare priză la public care l-a răsplătit cu ovaţii frenetice.\n\nDupă spectacol, a urmat decernarea premiilor pentru cei mai buni bucătari. Juriul de specialitate în componenţa: Ion Cioloca şi Panta Cebzan Zeman, a acordat Premiul I echipei ,,Kumovi i familija”, Premiul II echipei ,,Dani i drugovi” şi Premiul III echipei ,,Arkani sinovi”.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "„Regatul de gheață” în parcul Castelului • Libertatea",
        "content": "Primul eveniment ce face parte din programul sărbătorilor de iarnă în municipiul Zrenianin este deschiderea patinoarului în aer liber la Castelul din Ecica, urmat de multe alte surprize plăcute ce se vor desfășura în mai multe locații.\n\nPatinoarul de poveste „Regatul de gheață” din parcul Castelului din Ecica a fost deschis pe 15 decembrie. La inaugurare au fost prezenți un număr mare de copii, tineri, dar și persoane în vârstă, care au asistat la un adevărat basm pe gheață.\n\nPentru copiii, tinerii și părinții lor din municipiul Zrenianin, precum și numeroșii oaspeți și vizitatori, distracția nu va lipsi în timpul sărbătorilor de iarnă, deoarece s-a deschis noul patinoar menit tuturor generațiilor.\n\nÎn parcul Castelului din Ecica, patinoarul a început să atragă tot mai mulți admiratori ai distracțiilor în aer liber, iar vizitatorii vor avea la dispoziție un bogat program de divertisment – șapte zile pe săptămână. Montarea patinoarului în aer liber din curtea Castelului a fost sprijinită de municipalitatea Zrenianin, iar programul pentru copii și tineri, cu prilejul sărbătorilor de iarnă, se numește „Basme pe gheață”.\n\nArticolul integral îl puteți citi în numărul 52 din 24-31 decembrie",
        "label": "Serbia"
    },
    {
        "title": "Un buget record • Libertatea",
        "content": "La cea de-a doua ședință a Adunării municipiului Panciova, care a avut loc pe 27 septembrie, consilierii au aprobat rectificarea bugetului pentru anul 2024.\n\nPe ordinea de zi au fost discutate cca 99 de puncte, acoperind aspecte cheie din diverse domenii ale vieții și dezvoltării orașului. Consilierii au contribuit cu propunerile și discuțiile lor la adoptarea unor decizii importante pentru îmbunătățirea infrastructurii, serviciilor comunale și a aspectelor sociale ale orașului.\n\nRectificarea bugetului municipiului Panciova a fost explicată consilierilor de către adjunctul primarului, Predrag Stojadinov. „Printr-un management responsabil al politicii municipiului Panciova, astăzi avem un buget record. Aceasta este o politică bazată pe viziunea președintelui nostru, Aleksandar Vučić, care presupune o politică de prosperitate, muncă asiduă și stabilitate, o viziune pe care primarul municipiului Panciova, Aleksandar Stevanović, o implementează cu succes alături de echipa sa. Nu trebuie să uităm nici de serviciile specializate ale secretariatului municipiului, precum și de serviciul fiscal, care, prin munca lor temeinică și implicare, au contribuit la realizarea acestui rezultat istoric.\n\nAstăzi, în fața noastră se află o decizie care nu este doar tehnică, ci profund strategică și responsabilă – rectificarea bugetului municipiului Panciova, în valoare totală de aproape 9 miliarde și 300 de milioane de dinari. Această rectificare nu este o întâmplare sau rezultatul unor măsuri pe termen scurt. Dimpotrivă, este rodul unei gestionări responsabile pe termen lung, al investițiilor de succes și al dezvoltării strategice care a plasat Panciova pe harta administrațiilor locale de succes. Acest moment este istoric, nu doar prin volumul încasărilor bugetare, ci și prin potențialul pe care îl oferă pentru dezvoltarea ulterioară a orașului nostru și a comunităților noastre”, a declarat Stojadinov.\n\nArticolul integral îl puteți citi în numărul 41 din 12 octombrie",
        "label": "Serbia"
    },
    {
        "title": "Frontiera care ne uneşte • Libertatea",
        "content": "Sâmbătă, 22 iunie, Ansamblul Folcloric al Asociaţiei pentru Artă şi Cultură Românească „Vichentie Petrovici Bocăluţ” din Torac a participat la o manifestare organizată de Muzeul „Türr István” din municipiul Baia, Ungaria. Evenimentul a fost organizat la „Casa Bunievţilor”, o casă memorială unde se păstrează patrimoniul acestei comunităţi etnice de pe teritoriul Ungariei.\n\nFormaţia de dansuri folclorice din Torac, instruită de coregraful Pera Ocolişan şi acompaniată de Orchestra de Muzică Populară „Lyra” (dirijor: Filip Baloş), a adus pe scenă o suită de dansuri populare româneşti. Orchestra a participat şi cu o suită de melodii populare româneşti, astfel completând programul al cărui obiectiv a fost prezentarea diversităţii culturale a Voivodinei. De altfel, la program au participat şi reprezentanţi ai comunităţii maghiarilor şi bunievţilor din Voivodina. Simultan, în alte locaţii au fost organizate evenimente la care au luat parte ansamblurile folclorice ale slovacilor şi rutenilor din Voivodina.\n\nAsociaţia pentru Artă şi Cultură Românească „Vichentie Petrovici Bocăluţ” a participat la acest eveniment la invitaţia Institutului de Cultură al Maghiarilor din Voivodina, care în colaborare cu Facultatea de Învăţători cu predare în limba maghiară din Subotica desfăşoară proiectul „Frontiera care ne uneşte” (Border that unites us). Acest proiect este finanţat prin programul european de cooperare transfrontalieră IPA Ungaria-Serbia. Obiectivul proiectului este promovarea diversităţii culturale a regiunii noastre în ţară şi în străinătate. Pentru torăceni, participarea la evenimentul amintit a fost un moment important, contribuind la continuitatea activităţii din cadrul asociaţiei culturale. În această vară asociaţia are un program bogat, urmând să participe la numeroase festivaluri.\n\nArticolul îl puteți citi în numărul 27 din 6 iulie",
        "label": "Serbia"
    },
    {
        "title": "O nouă asociație pentru cetățeni • Libertatea",
        "content": "Săptămâna trecută, în sala Comunității Locale din Vlaicovăț, a avut loc ședința de înființare a Asociației de Pompieri Voluntari. Aceasta este prima asociației de acest tip de pe teritoriul orașului Vârșeț. La acest eveniment au fost prezenți, pe lângă membrii asociației, care este formată din tinerii din localitate, și Dragana Mitrović, primarul orașului Vârșeț, Siniša Šavija, președintele Asociației de Pompieri a Voivodinei, Radomir Aritonović, președintele Asociației de Pompieri din Panciova, Savet Tihić, președitele Comunității Locale din Vlaicovăț.\n\nLa această ședință a fost aleasă Marija Agatonović în funcţia de președinte al Asociației de Pompieri Voluntari din Vlaicovăț. Asociația are un număr de 15 membri. Dragana Mitrović, primarul orașul Vârșeț, a menționat următoarele:\n\n„Astăzi, în satul Vlaicovăț se înființează o asociație de pompieri voluntari. Am avut ocazia să vedem cât de importante sunt aceste asociații când vine vorba de situații de urgență de stingere a incendiilor. Vara trecută, am avut probleme când a izbucnit un incendiu pe Dealul Vârșețului, unde un număr mare de cetățeni au vrut să ajute la stingerea focului, dar apoi nu au putut fi implicați în stingerea incendiului pentru că nu erau pregătiți pentru astfel de situații. Înființarea unei asociații de pompieri voluntar este foarte importantă, nu numai pentru Vlaicovăț, ci și pentru întregul oraș.”\n\nRadomir Aritonović, președintele Asociație de Pompieri din Pancova, a declarat: \n\n „Este o mare onoare pentru mine să particip astăzi la înființarea unei asociații de pompieri voluntari în localitatea voastră. Aceasta este prima asociație de acest fel de pe teritoriul orașului Vârșeț. Astăzi, aici, în satul Vlaicovăț, creăm o nouă istorie a asociației de pompieri. Noi vom asigura tot ajutorul la înregistrarea asociației, precum și orice altă asistenţă din punct de vedere juridic. Statul a recunoscut importanța și beneficiul înființării unei astfel de societăți. Vreau ca această idee să continue și în alte localități din oraș, iar când se va ajunge la trei asociații, atunci se va organiza o Asociație a Pompierilor Voluntari din orașul Vârșeț.”\n\nArticolul integral îl puteți citi în numărul 60 din 25 februarie",
        "label": "Serbia"
    },
    {
        "title": "În căutarea adevărului • Libertatea",
        "content": "Vineri, 24 aprilie, la Petrovasâla, a avut loc o cercetare realizată de jurnalistul de la BBC, Grujica Andrić, care a pornit în căutarea informațiilor despre cea mai cunoscută otrăvitoare a Iugoslaviei interbelice, Ana Dee, alias „Baba Anuica” din Petrovasâla.\n\nJurnalistul de la BBC a vizitat câteva familii din sat de la care a putut obține informații despre acest personaj cu totul neobișnuit al istoriei noastre bănățene. Andrić ne-a declarat următoarele: \n\n „La această poveste despre baba Anuica, am ajuns pe baza filmului realizat de Radioteleviziunea Voivodinei, cât și pe baza cărții lui Šimon Đarmati care a scris despre ea.\n\nAstfel că, după citirea cărții și discuția cu domnia sa, am ajuns și aici, pentru a auzi povestea la nivel local, povești care se pot auzi doar aici, dar și fapte istorice legate de baba Anuica, care a fost, după cum știm, din Petrovasâla.”\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Ana Ianu a încântat dinnou juriul competiției • Libertatea",
        "content": "Ana Ianu, proprietara pizzeriei ,,La vita è bella” din Zrenianin, a participat la cea de-a doua ediţie a concursului internațional de preparare a specialităţii italiene. Concursul a avut în perioada 23-24 noiembrie la Belgrad. Ana Ianu a concurat cu pizza Margarita în stil Napoletana.\n\nAcest eveniment prestigios a reunit maeștri de top în prepararea pizzei din întreaga lume, printre care s-a numărat și campionul mondial Danijel Zlatković, care este, totodată, organizatorul competiției. \n\n „Au participat 75 de concurenți din peste 10 țări, inclusiv Italia, Macedonia de Nord, Muntenegru, Croația, Bulgaria, România etc.\n\nA concurat la trei categorii: napoletana, tema libero și clasic. Cel mai important factor în competiție a fost calitatea aluatului preparat, care trebuia să fie suficient de odihnit înainte de a fi folosit. Am avut libertatea de a experimenta cu ingredientele, astfel încât, de exemplu, spectatorii au avut ocazia să încerce napoletana cu pesto și mult usturoi.\n\nAm fost evaluați de un juriu internațional, format din experți din 10 țări (Bulgaria, Franța, Argentina, Macedonia de Nord, România, Italia etc.), inclusiv arbitri care jurizează campionatele mondiale de la Parma și Palermo.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Promovarea portului popular și a meșteșugurilor tradiționale • Libertatea",
        "content": "Duminică, 20 august, în cadrul „Zilelor de vară ale Alibunarului”, a avut loc un eveniment dedicat promovării portului popular, a creativității populare și a multiculturalismului în comuna Alibunar. Evenimentul, desfășurat pe platoul din fața Adunării comunei Alibunar, a fost inițiat de membrele Asociației Femeilor „Etno Art Brakos” din Alibunar, cu sprijinul comunei Alibunar şi a Centrului Cultural. Cu această ocazie, s-a sărbătorit cu succes cea de-a IX-a ediție a manifestării „Promovarea portului popular și a meșteșugurilor tradiționale”.\n\nStandurile amenajate au găzduit costume populare și obiecte de artizanat prezentate de femeile din cadrul asociațiilor: „Pro Art” din Nicolinț, „Valea teiului” din Coștei, „Etno Art Brakos” din Alibunar, „Bunicuțele” din Uzdin, „Karlovčanke” din Banatski Karlovac, „Dobričanke” din Dobrica și asociaţia din Izbiște. În cadrul acestei manifestări, a avut loc și o paradă a portului popular.\n\nEvenimentul s-a bucurat de prezența unor oaspeți distinși, printre care: Zorana Bratić, președinta comunei Alibunar, Daniel Bala, ministru-consilier la Consulatul României la Vârșeț, Mariana Stratulat, director al Casei de Presă și Editură „Libertatea” din Panciova, și dr. Valentin Ardelean, președintele Consiliului Naţional al Minorităţii Naţionale Române.\n\nÎn cuvântul de deschidere, Draga Kokotović, președinta Asociației Femeilor „Etno Art Brakos” din Alibunar, a subliniat: „Pentru a păstra viu patrimoniul artistic popular din Alibunar, Asociația Femeilor „Etno Art Brakos” din Alibunar, cu multă dragoste și respect, conservă și promovează portul popular și meșteșugurile tradiționale lăsate ca moștenire de strămoșii noștri. Aceste costume și obiecte de artizanat de care astăzi Asociația ,,Etno Art Brakos” dispune, sunt donații ale mai multor familii de români din Alibunar.\n\nArticolul integral îl puteți citi în numărul 34 din 26 august",
        "label": "Serbia"
    },
    {
        "title": "Cei mai buni elevi la instrumente de suflat din provincie, au încântat numerosul public spectator • Libertatea",
        "content": "Ediția a XVII-a a Festivalului Brass al Vovodinei, a avut loc sâmbătă, 25 februarie, la Centrul Cultural Zrenianin, evenimentul fiind organizat de Orchestra de instrumente de suflat a orașului Zrenianin și Orchestra școlilor de muzică din Voivodina, în cooperare cu Centrul Cultural, Școala de Muzică „Josif Marinković” Zrenianin și Asociația WASBE (World Association for Symphonic Bands and Ensembles).\n\nElevii secțiilor instrumentelor de suflat din aproape toate școlile de muzică din Voivodina au participat la festival, concertând cei mai talentați elevi din provincie.\n\nLa cea de-a șaptesprezecea ediție a emulației tradiționale, Festivalul Brass al Voivodinei, s-au prezentat în fața publicului zrenianinean talentații tineri muzicieni din Novi Sad, Novi Kneževac, Panciova și, bineînțeles, din localitatea gazdă, elevii Școlii de Muzică „Josif Marinković”. Un număr impresionant de 50 de tineri, unii virtuozi la instrumentele de alamă au interpretat peste 50 de melodii, într-un program de revistă, specatcolul având caracter necompetitiv. Fiecare participant a primit o diplomă, acest frumos eveniment muzical fiind singurul festival de acest tip din întreaga regiune.\n\nProgramul a inclus melodii de muzică clasică a celebrilor compozitori Mozart, Beethoven, Ceaikovski, Bartok și alți autori, precum și compoziții din alte genuri muzicale, cum ar fi muzică etno, evergreen, standarde de jazz și muzică populară.\n\nArticolul îl puteți citi în numărul 61 din 4 martie",
        "label": "Serbia"
    },
    {
        "title": "A fost ales noul președinte: ,,Misiunea noastră este să facem cultură” •",
        "content": "Pe data de 3 mai, în încăperile Căminului Cultural din Torac, a avut loc şedinţa adunării a Asociației pentru Artă și Cultură Românească ,,Vichentie Petrovici-Bocăluț, convocată de preşedintele asociației, Filip Baloș. A fost prezent un număr restrâns de activişti, precum şi conducătorii secțiilor de orchestră, folclor, cor și teatru.\n\nDupă adoptarea ordinii de zi și alegerea președenției de lucru a ședinței adunării, membrilor le-a fost prezentat raportul financiar și de activitate pe anul 2022. Filip Baloș a pus accentul pe organizarea ediției a LXII-a a Marelui Festival de Folclor al Românilor din Voivodina, care a avut loc în perioada 19-21 august 2022 la Torac. S-au prezentat veniturile din partea mai multor sponsori, precum și cheltuielile pe tot parcursul anului 2022.\n\nLa punctul Raportul activităților din anul 2022, președintele asociației a prezentat calendaristic toate activitățile asociației, începând cu pregătirea piesei de teatru, prezentată la cea de-a 50-a ediție a Zilelor de Teatru ale Românilor din Voivodina, care a avut loc la Torac. În decursul primăverii și începutul verii, torăcenii au început cu repetițiile pentru Marele Festival, la care au participat toate formațiile de dansatori, Orchestra ,,Lyra”, corul mixt și soliști vocali, în jur de 150 de activiști. Până la sfârșitul anului 2022, activiștii au mai avut câteva prezentări, precum la Zrenianin, Nicolinț, Torac etc.\n\nArticolul integral îl puteți citi în numărul 20 din 20 mai",
        "label": "Serbia"
    },
    {
        "title": "Întreținerea spațiului verde dincentrul satului • Libertatea",
        "content": "După o serie de proiecte de succes realizate de conducerea locală în colaborare cu autoguvernarea locală, sătenii din Sân-Mihai se pot mândri cu faptul că au dus la bun sfârșit acțiunea de întreținere a spațiilor verzi. Această acțiune se referă la amenajarea parcului sătesc unde, în decursul săptămânii trecute, au fost instalate coșuri de gunoi. De asemenea, conducerea locală a anunțat că, în perioada următoare, va fi construit un parc de joacă pentru copii. În jurul acestui parc de distracție va fi ridicat un gard pentru protecție, cu scopul de a asigura deplina siguranță a copiilor și preșcolarilor care vor petrece timpul lor liber jucându-se în parc. \n\n În plus, conducerea intenționează să instaleze în parcul sătesc bănci pentru odihnă, astfel încât vizitatorii să se poată bucura de confortul și frumusețea parcului.\n\nArticolul integral îl puteți citi în numărul 30 din 27 iulie",
        "label": "Serbia"
    },
    {
        "title": "Un moment de profundă comuniune spirituală • Libertatea",
        "content": "Duminică, 3 noiembrie, Preasfințitul Părinte Ieronim, Episcopul Daciei Felix din Vârșeț, a slujit la Capela Ortodoxă Română din Panciova, cu hramul ,,Sfântului Mare Mucenic Dimitrie”. Credincioșii ortodocși români din această comunitate, precum și din împrejurimi, au participat la Sfânta și Dumnezeiasca Liturghie săvârșită de către ierarhul lor în această zi specială.\n\nDupă citirea pericopei evanghelice, Preasfințitul Părinte Ieronim a adresat un cuvânt de învățătură celor prezenți, subliniind că apropierea de Dumnezeu și unirea cu El îl conduc pe om către viața cea adevărată și veșnică, asemenea lui Lazăr, pomenit în Evanghelia zilei. În cuvântul său, ierarhul a subliniat că virtutea credinței este cea mai prețioasă comoară a omului. \n\n La finalul Sfintei Liturghii, Părintele Cristian Băbuț, parohul capelei din Panciova, i-a mulțumit ierarhului pentru bucuria și binecuvântarea aduse credincioșilor, dar și pentru sprijinul constant pe care acesta îl arată comunităților din întreaga eparhie a Daciei Felix. \n\n Evenimentul de la Capela Ortodoxă Română din Panciova a fost un moment de profundă comuniune spirituală. Prezența Preasfințitului Părinte Ieronim și cuvântul său despre importanța credinței au adus bucurie și întărire credincioșilor.\n\nArticolul îl puteți citi în numărul 45 din 9 noiembrie",
        "label": "Serbia"
    },
    {
        "title": "Antrenamente gratuite pentru femei • Libertatea",
        "content": "Ileana Gheța, instructor personal de fitness licențiată la Torac, organizează de câțiva ani sesiuni gratuite de antrenament pentru femeile din satul ei natal, promovând un stil de viață activ prin sport.\n\n„Suntem o comunitate mică, și de când eram copilă am înțeles cât de esențial este ca femeile să nu se limiteze doar la rolul de mame și gospodine. Este important ca ele să iasă din când în când din case și să își trăiască viața dincolo de responsabilitățile casnice. E important să-și dedice câteva minute doar pentru ele și pentru corpul lor”, își începe Ileana povestea. „De mult timp frecventez sala de sport, am grijă de forma mea fizică și de sănătatea corpului meu. Ideea de a organiza antrenamente de fitness în sala de educație fizică a școlii noastre din sat, în mod gratuit, a apărut în perioada pandemiei COVID-19, când toți eram închiși în case.”\n\nViziunea de a împlini nevoile femeilor din sat a devenit realitate. Ele au participat activ la antrenamente, susținând energia și determinarea Ileanei de a depăși dificultățile specifice vieții rurale. „Am avut succes și sunt foarte fericită. Femeile din satele învecinate au auzit de antrenamentele noastre, așa că acum organizez sesiuni și în Srpski Itebej, iar anul trecut în Banatsko Karađorđevo. Sănătatea fizică este la fel de esențială ca și cea mentală. Mă bucur că femeile din Jitiște și din alte localități vin la Torac pentru a se antrena.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Ediţia jubiliară începe pe 6 octombrie • Libertatea",
        "content": "Festivalul Internațional de Teatru Clasic „Toamna Teatrală Vârșețeană”, care se va desfășura anul acesta sub sloganul „Despre durată și valori”, își va deschide porțile pe 6 octombrie și se va încheia pe 11 octombrie. Ediția de anul acesta marchează un jubileu important: 30 de ani de la prima ediție.\n\nSelecția pieselor pentru această ediție a fost realizată de dramaturgul Branislav Nedić. Acesta a selectat cinci dintre cele 17 piese de teatru vizionate în etapa competitivă. Reprezentanții festivalului, la rândul lor, au optat pentru cabaretul muzical „Culorile nopții” ca omagiu adus premianților. În această producție, rolurile principale sunt interpretate de actorii de renume din Belgrad: Ljiljana Stjepanović, Mina Lazarević și Slobodan Boda Ninković.\n\nPunctul de atracție al Festivalului „Toamna Teatrală Vârșețeană” va fi reprezentat de piesa „Don Juan”, pusă în scenă de ansamblul teatrului-gazdă, sub regia lui Andrej Cvetanovski. \n\n Vor participa la festival trei teatre din Belgrad și unul din Sombor:\n• Teatrul Național din Belgrad cu „Očevi i oci”, scrisă de Slobodan Selenić, dramatizare de Kata Djarmati, regizor Veljko Mićunović.\n• Teatrul Național Sombor cu „Besnilo”, text de Borislav Pekić, dramatizare de Fedor Shili, regizor Boris Liješević.\n• Teatrul Boško Buha din Belgrad cu „Ubistvo u Orijent Expresu”, bazată pe textul Agathei Christie, dramatizare de Ken Ludwig, regizor Darijan Mihajlović.\n• Teatrul Dramatic din Belgrad cu „(Pro)faust”, inspirat de Johann Wolfgang Goethe, dramatizare de Fedor Shili și regizor Boris Lješević.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Instituţiile sanitare, cadrele medicale şi voluntarii, eroii anului 2020 • Libertatea",
        "content": "Zrenianinul şi Banatul Central au fost dintotdeauna repere de umanism, ingeniozitate, leagăne de cultură, sport şi de oameni de seamă care au creat valori ce au depăşit graniţele zonei, unele fiind şi astăzi în folosul oamenilor din toate colţurile lumii. Din dorinţa de a evidenţia munca şi realizările oamenilor şi instituţiilor din oraşul de pe Bega, în urmă cu mulţi ani s-a născut ceremonia anuală de premiere din partea Municipiului Zrenianin, respectiv de acordare a Premiului Oraşului Zrenianin.\n\nEvenimentul festiv are ca obiectiv promovarea valorilor Zrenianinului şi Banatului Central, susţinând totodată realizările personalităţilor şi instituţiilor din această regiune. Mult mai modest decât în trecut, în prezența unui număr mic de oaspeți şi invitaţi, fără programe artistice și cocktailuri speciale și cu respectarea tuturor măsurilor de protecție prescrise, a avut loc evenimentul festiv din anul 2020. În condiții specifice care ne-au urmărit pe tot parcursul anului 2020, ceremonia de premiere a Municipiului Zrenianin a fost organizată miercuri, 30 decembrie, în Sala Baroc a Primăriei, în conformitate cu măsurile epidemiologice. Cea mai semnificativă recunoştinţă pentru anul 2020 a fost câștigată de șase colective sanitare. Comisia de decernare a celei mai importante recunoştinţe anuale a decis ca premiile orașului Zrenjanin pentru 2020 să revină instituțiilor sanitare de pe teritoriul Municipiului care s-au confruntat cu cea mai mare povară în lupta împotriva pandemiei de coronavirus, precum și voluntarilor Crucii Roșii care au acordat asistență poulaţiei vulnerabile în timpul stării de urgență.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Magia sărbătorilor de iarnă • Libertatea",
        "content": "Vineri, 6 decembrie, în spațiul amenajat al Căminului Cultural din Sân-Mihai, a avut loc prima ediție a manifestării dedicate sosirii sărbătorilor de iarnă. Evenimentul a inclus un târg de vânzare a obiectelor decorative și a prăjiturilor tradiționale, menite să ne amintească de magia sărbătorilor de iarnă și de binecuvântata sărbătoare a Crăciunului, a cărei atmosferă se simte deja în aerul înmiresmat.\n\nAceastă manifestare a fost organizată la inițiativa femeilor creative de la Asociația „Mâini de Aur”, conduse de Grațiana Muncean, cu sprijinul Asociației ,,Casa Tineretului” și cu susținerea primarului satului, Darian Tăpălagă.\n\nPe standurile amenajate au fost expuse obiecte decorative pentru împodobirea pomului de Crăciun, precum și prăjituri delicioase, specifice mesei festive de Crăciun. Un număr mare de asociații de femei au participat la acest eveniment, pentru a celebra sosirea sărbătorilor de iarnă. Fiecare stand a fost încărcat cu diverse obiecte decorative, globuri, figurine reprezentându-l pe Moș Crăciun și confetti realizate din materiale reciclabile.\n\nDespre eveniment ne-a vorbit Grațiana Muncean, președinta Asociației Femeilor „Mâini de Aur” din Sân-Mihai. În discursul său, a menționat că propunerea de a organiza un astfel de eveniment unic a venit din partea femeilor din cadrul asociației, idee care a fost susținută și de membrii Asociației „Casa Tineretului” din Sân-Mihai. De fapt, scopul acestui eveniment a fost să fie ceva deosebit, care să atragă un număr cât mai mare de copii și invitați, astfel încât toți să simtă împreună magia sărbătorilor de iarnă. Interlocutoarea noastră a dorit să mulțumească asociațiilor de femei care, prin ceea ce au expus – obiecte decorative și prăjituri tradiționale – au reușit să aducă în prim-plan farmecul sărbătorilor de iarnă. În mod special, aceste eforturi i-au bucurat pe copii, care l-au așteptat cu nerăbdare pe Moș Crăciun.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Investiții noi și fonduri pentru funcționarea tuturor instituțiilor de pe teritoriul comunei • Libertatea",
        "content": "„Din anul care s-a încheiat, putem spune că suntem mulțumiți de rezultatele obținute. Pentru anul acesta, cred că vom realiza și mai mult, adică să ducem la bun sfârșit toate proiectele începute și planificate în comuna Alibunar”, ne declară Zorana Bratić, președinta comunei Alibunar.\n\nCea mai mare investiție în comuna Alibunar, care va fi realizată în acest an, este construirea unei noi grădinițe în Banatski Karlovac, destinată pentru 200 de copii. Din punct de vedere al celor mai importante sarcini ale autoguvernării locale, cum evaluează dânsa anul care a trecut și care sunt cele mai importante planuri ale administrației comunale din acest an, aflăm de la președinta comunei Alibunar, Zorana Bratić.\n\nPrima fază a proiectului de reabilitare a drumurilor și străzilor din comuna Alibunar, care a inclus localitățile Dobrița, Seleuș, Sân-Mihai și Petrovasâla, a fost finalizată. În a doua fază, urmează construcția de drumuri și străzi în localităţile: Banatski Karlovac, Nicolinț, Novi Kozjak, Seleuș și Alibunar, după finalizarea procedurilor de achiziție publică și semnarea contractelor. De asemenea, vor fi amenajate trasee în parcurile și zonele locuite din Alibunar și Banatski Karlovac.\n\nÎn prezent, se efectuează lucrări la Casa de Cultură din Petrovasâla. În paralel, sunt în desfășurare lucrări pentru amenajarea parcării. Una dintre cele mai mari investiții la Petrovasâla este realizarea unui parc, un spațiu destinat adunării tuturor generațiilor.\n\nArticolul integral îl puteți citi în numărul 4 din 27 ianuarie",
        "label": "Serbia"
    },
    {
        "title": "Omagii și tradiții în contextul istoriei • Libertatea",
        "content": "Școala Elementară „Coriolan Doban” din Coștei, împreună cu Uniunea Asociațiilor Luptătorilor din Războiul de Eliberare Națională, Primăria Vârșeț și Consiliul Comunității Locale, a organizat luni, 7 februarie, pe platoul din fața bustului lui Coriolan Doban un moment omagial, cu prilejul marcării a 101 de ani de la nașterea eroului al cărui nume îl poartă cu mândrie școala din localitate.\n\nEvenimentul a fost onorat de prezența domnilor: Traian Căcina și Slaviša Maksimović, responsabili pentru Cultură, respectiv Dezvoltarea Rurală în Executivul orașului Vârșeț, Daniel Bala, ministru consilier al Consulatului României la Vârșeț, Viorel Bălăgean, primarul satului, prof. Veronica Stefan, președinta Asociației Femeilor „Valea Teiului” din Coștei, reprezentanții Uniunii Asociațiilor Luptătorilor din Războiul de Eliberare Națională din Vârșeț și, pentru prima dată la acest eveniment, a fost prezentă o delegație din Lugoj (România), oraș înfrățit cu orașul Vârșeț.\n\nÎnainte de a trece la desfășurarea programului propriu-zis, directorul școlii, prof. Mircea Boldovină, oaspeții prezenți laevenimnt, au depus jerbe de flori la monumentul eroului. În mod tradițional, elevii școlii, împreună cu directorul, au plantat doi pomi de cireș în parc, având speranța că acești cireși vor aduce elevilor bucurie cu fructele lor. „Acest gest este rezultatul acțiunii desfășurate de orașul Vârșeț și a campaniei pentru salvarea parcurilor. Până în prezent, am plantat 120 de copaci în școlile din Vârșeț, Coștei, Pavliš, Izbiše, etc.”, a declarat Đorđević, președintele Uniunii Asociației Luptătorilor din Războiul de Eliberare Națională.\n\nDupă partea oficială, în sala de educație fizică, a avut loc o oră de istorie și au fost decernate diplome elevilor premiați la concursul de arte plastice. „Anul acesta am optat pentru concursul de arte plastice cu denumirea: „Coșteiul, satul meu” iar lucrările elevilor le puteți vedea pe pereții școlii. Cu aceste lucrări o să realizam o expoziție în Sala eroilor din Vârșeț, iar acolo, elevilor o să le fie înmânate mențiuni și diplome pentru lucrările lor” aflăm de la Đorđević.\n\nArticolul integral îl puteți citi în numărul 7 din 17 februarie",
        "label": "Serbia"
    },
    {
        "title": "Zeul Bacchus la Gudurica • Libertatea",
        "content": "Pe 2 martie, în noua sală de educație fizică din Gudurica, a avut loc renumitul eveniment „Zilele vinurilor tinere”. Ajuns la cea de-a noua ediție, acesta a fost organizată de Asociația Viticultorilor din Gudurica, Organizația Turistică din Vârșeț, Asociația „Selo Plus”, Comunitatea Locală din Gudurica și a beneficiat de sprijinul orașului Vârșeț.\n\nÎn spațioasa sală de educație fizică din localitate, s-au prezentat 10 viticultori cu produsele lor. Accesul a fost permis prin achiziționarea unui pahar de vin la prețul de 200 de dinari, care a inclus și posibilitatea degustării vinurilor. La începutul evenimentului, toți participanții au fost salutați de Željko Mrdalj, președintele Comunității Locale.\n\nUlterior, evenimentul a fost deschis oficial de Dragana Mitrović, primarul orașului Vârșeț, care a subliniat: „Ceea ce ne diferențiază de toate evenimentele anterioare desfășurate în localitatea voastră este că astăzi ne putem bucura împreună de atmosfera splendidă a acestei clădiri impunătoare. Sunt mândră că avem ocazia să discutăm despre această sală, construită în întregime de orașul Vârșeț.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Concursul de fotografie „Vârșețul din unghiul meu” • Libertatea",
        "content": "Organizația de Turism a orașului Vârșeț organizează concursul de fotografie „Vârșețul văzut din unghiul meu”. Cei interesați pot trimite fotografii cu orașul Vârșeț.\n\nDimensiunile fotografiei trebuie să fie de 3.000 px și de cel puțin 150 dpi, în format JPEG, până la 10 mb, iar imaginea trebuie să corespundă temei concursului.\n\n\n\n Principalul obiectiv al acestui concurs este realizarea celor mai frumoase fotografii în vederea promovării orașului Vârșeț și împrejurimilor. La concurs pot participa persoanele cu vârsta peste 18 ani din țară și din străinătate, iar participarea este gratuită.\n\n\n\n Data limită pentru trimiterea fotografiilor este 30 iunie 2021. \n\n Fotografiile se trimis prin e-mail (vrsacizmogugla@gmail.com). Se vor menționa numele și prenumele autorului, locul și țara de reședință, adresa și număr de telefon (opțional, în vederea informării câștigătorului), locul în care a fost realizată fotografia și anul din care datează aceasta.\n\nArticolul îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Un exemplu strălucit de dăruire artistică • Libertatea",
        "content": "Orchestra Casei de Cultură „3 Octombrie” din Satu Nou a devenit un simbol al mândriei culturale, fiind condusă timp de peste două decenii de prof. Janiel Șublea, care este deosebit de mândru de realizările lor. Puține locuri din Serbia se pot lăuda cu o continuitate și cu atâtea premii ca această orchestră.\n\nDespre evenimentele din acest an, realizările orchestrei și contribuțiile instrumentiștilor, precum și despre tinerele speranțe în muzica populară, am stat de vorbă cu prof. Janiel Șublea, conducătorul acestei prestigioase orchestre:\n• În afară de numeroasele festivaluri și concerte din întreaga lume, aș dori să evidențiez două evenimente din ultimii ani. Primul este Festivalul de Muzică și Folclor al Românilor din Voivodina, ediția din 2022, organizat la Satu Nou, unde orchestra a avut un rol foarte important. Al doilea este deschiderea sălii mari de concerte a Casei de Cultură din Satu Nou anul acesta, un eveniment așteptat timp de 18 ani. Între toate aparițiile orchestrei în Serbia, Europa și în lume, este cu adevărat o plăcere să cânți în satul tău natal. \n\n În ceea ce privește acest an, am avut numeroase apariții și înregistrări. Aș menționa participarea noastră la Competiția Europeană de Folclor în sala MTS din Belgrad, precum și la Competiția Provincială de Folclor de la Vrbas, unde am acompaniat ansamblurile de copii ale Casei de Cultură. Merită amintit și un concert remarcabil în Slovenia, unde orchestra noastră cântă tradițional de 10 ani. \n\n Aș dori să subliniez că la Satu Nou se muncește mult în domeniul creației muzicale. O activitate lăudabilă a fost deschiderea unei secții separate a Școlii de Muzică „Jovan Bandur” din Panciova, unde în prezent învață aproape 100 de copii din Satu Nou. Astfel, orchestra noastră nu ar trebui să fie îngrijorată pentru viitorul său. \n\n În ceea ce privește instrumentiștii care au marcat activitatea orchestrei, aș dori să menționez câțiva oameni: Grațian Ion, contrabasistul și aranjorul cu cea mai lungă carieră în prezent; Bojan Boljanac la nai și Marinel Dimitriev la acordeon; precum și violonistul prof. Adrian Cebzan, care lucrează și la școala de muzică și are sub îndrumare 16 tineri violoniști. Printre tinerii muzicieni se numără cu siguranță Ionel Crainean și Adrian Stoian, care ies în evidență prin contribuțiile lor promițătoare – declară prof. Șublea \n\n Privind spre viitor, orchestra așteaptă cu nerăbdare următoarea lor performanță la Festivalul de Folclor şi Muzică Românească din Voivodina care va avea loc la Coștei, unde vor prezenta un repertoriu de piese orchestrale, vor acompania secția de dansuri cu o coregrafie de dansuri românești și vor acompania soliștii vocali și instrumentiști. \n\n Orchestra din Satu Nou, prin toate activitățile sale, rămâne un exemplu strălucit de dăruire artistică, îmbogățind în mod constant peisajul cultural al Serbiei cu contribuțiile lor melodioase și pasiunea neclintită pentru muzică.\n\nArticolul îl puteți citi în numărul 30 din 27 iulie",
        "label": "Serbia"
    },
    {
        "title": "La finalul anului 2021 satul va obține o grădiniță modernă • Libertatea",
        "content": "La Doloave este în toi adaptarea spațiului viitoarei grădinițe din cadrul Școlii Elementare „Aksentije Maksimović”. Lucrările au început pe 13 octombrie, iar o săptămână mai târziu la fața locului s-a deplasat managerul municipiului Panciova, Maja Vitman.\n\nEste de așteptat ca lucrările să se încheie pe la jumătatea lui decembrie. \n\n „Copiilor le asigurăm posibilitatea să crească alături de colegii de aceeași vârstă. În același timp, este mai ușor și pentru părinți. Ei nu vor mai fi nevoiți să îi ducă pe cei mici la grădinițele din Panciova sau să găsească o altă alternativă pentru paza lor. Doloave este un loc foarte frumos pentru viață datorită atracțiilor și culturii sale. De-a lungul anilor, în colaborare cu Comunitatea Locală din localitate, am amenajat piețele și parcurile, terenurile sportive și am reconstruit străzile. Aproape fiecare parte a localității Doloave dispune de câte un spațiu de joacă pentru copii. Crearea condițiilor mai bune de viață pentru cei mici este cea mai mare plăcere pentru noi”, a afirmat Vitman. \n\n Dânsa a punctat că grădinița se va afla în partea de est a școlii, care are o intrare separată. Prin adaptarea a cinci săli de clase se va crea un spațiu pentru 52 de copii de vârstă preșcolară. Acest spațiu va cuprinde două camere și două toalete pentru copii, două depozite, două vestiare pentru cei mici, două încăperi cu toalete pentru educatori, două camere pentru izolare, sufragerie comună și o încăpere pentru spălarea rufelor.\n\nArticolul integral îl puteți citi în numărul 45 din 6 noiembrie 2021",
        "label": "Serbia"
    },
    {
        "title": "Pentru o siguranță mai mare în trafic • Libertatea",
        "content": "Zilele trecute, Ministerul Inovării și Dezvoltării Tehnologice a alocat orașului Vârșeț o sumă în valoare de 57 de milioane de dinari pentru implementarea unui proiect, care vizează un sistem inovator pentru controlul și gestionarea traficului, în orașul Vârșeț, numit – Smart City.\n\nFondurile sunt destinate creșterii capacităților de inovare ale orașului în domeniul siguranței, controlului și gestionării traficului. Cu această ocazie, Miroslav Lepir a menționat următoarele: \n\n „Proiectul are patru părți. Primul include instalarea camerelor pentru analiza traficului și recunoașterea numerelor de înmatriculare, la intrările și ieșirile din oraș, în toate direcțiile (spre Belgrad, Zrenjanin, România, Biserica Albă, Gudurica, Pavliš și Coștei), ceea ce va contribui la siguranța generală și la un control al traficului mai bun. A doua unitate, se referă la analiza și înregistrărea parcărilor publice, care include instalarea de senzori de parcare wireless care detectează dacă un loc este ocupat. Utilizatorii vor primi informații despre locurile de parcare gratuite prin afișaje electronice, dar și prin intermediul aplicațiilor web și mobile, ceea ce va face cu siguranță funcționarea noastră zilnică mai ușoară, dar va fi, de asemenea, un mare beneficiu pentru vizitatorii orașului nostru. A treia unitate, se referă la așa-numitele semafoare inteligente (intersecții inteligente) și la gestionarea semnalelor de trafic variabile. Vom avea în total 6 intersecții inteligente, în care dispozitivele luminoase vor fi dirijate de controlere inteligente conectate la camere de analiză video.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "În Școala Elementară ,,George Coșbuc” din Torac a fost sărbătorit Sfântul Sava • Libertatea",
        "content": "Sfântul Sava, primul Arhiepiscop al Bisericii Ortodoxe Sârbe autocefale, creatorul literaturii şi legislaţiei sârbe, a fost sărbătorit joi, 27 ianuarie, în şcoala elementară din Torac, pentru a marca entitatea acestuia, de la a cărui trecere la cele veşnice s-au împlinit 787 de ani. \n\n Preotul Emanuil Mojic din Torac şi Preotul Branko Miljanović al Bisericii Ortodoxe Sârbe din Toracul Mic, au sfințit colacul și coliva în incinta școlară, elevii și profesorii asistând într-un număr foarte restrâns, respectând toate măsurile de protecție. La şcoala din Torac este tradiţia, ca în fiecare an, o clasă să fie responsabilul „naş” al acestui eveniment. Până în prezent acest rol l-au avut elevii clasei a VIII-a 2, împreună cu diriginta lor Katarina Uzelac, iar acum au predat „trandafirul” elevilor din clasa a VII-a 2, dirigintă fiind profesoara Boni Cako.\n\nArticolul integral îl puteți citi în numărul 6 din 5 februarie 2022",
        "label": "Serbia"
    },
    {
        "title": "Zona Industrială „Nord” va fi complet amenajată • Libertatea",
        "content": "Primarul orașului Vârșeț, Dragana Mitrović, a semnat săptămâna trecută, la Guvernul Provincial din Novi Sad, contractul pentru alocarea fondurilor prin concursul public al Administrației pentru Investiții Capitale a PA Voivodina. Conform acestui concurs, orașul Vârșeț a primit fonduri pentru cofinanțarea a trei proiecte în valoare de 166.514.165,80 dinari.\n\nProiectele care vor fi incluse în această finanțare sunt: reconstrucția intersecției dintre străzile „Dejan Brankova”, „Bora Kostić”, „Živa Jovanović” și „Filip Višnjić” cu construirea unui sens giratoriu, apoi continuarea infrastructurii Zonei Industriale „Nord” din Vârșeț, precum şi finalizarea construcţiei şcolii şi sălii de sport din localitatea Uljma.\n\nÎn numele Administrației pentru Investiții Capital a PA Voivodina, contractul a fost semnat de președintele Guvernului Provincial, Igor Mirović.\n\nArticolul integral îl puteți citi în numărul 65 din 8 aprilie",
        "label": "Serbia"
    },
    {
        "title": "Expoziția de mese festive și delicatese • Libertatea",
        "content": "Pe data de 10 decembrie, s-a desfășurat manifestarea tradițională „Expoziția de mese festive” care a avut loc în sala mare a hotelului „Srbija”. Acest eveniment a fost organizat de către Organizația de Turism din Vârșeț și sprijinită de către Primăria Vârșeț. Cu cuvinte de salut și bun-venit celor prezenți, la această manifestare, s-a adresat Tijana Palkovač, directoarea Organizației de Turism din Vârșeț. Evenimentul a avut un caracter expozițional și de vânzare, astfel încât toți vizitatorii au putut să cumpere decorațiuni originale și inedite de Crăciun și Revelion și specialități gastronomice autentice.\n\nÎn programul de deschidere au luat parte Corul de copii „Raspevano srce” care au interpretat câteva cântece de Crăciun. A urmat corul și orchestra Școlii de Muzică „Josif Marinković” care s-au prezentat cu câteva melodii populare. De asemenea, a participat și SCA „Vinogradi” din Gudurica, „Grozd” din Vârșeț, și cel mai tânăr ansamblu al SCA „Sveti Sava” din Srediștea Mare. În acest program festiv au luat parte și SCA „Đorđe Maletić” din Jasenovo, grupa de dans „Olja” și grupul muzical „Kao nekad”. Membrii Asociație „VAU ARS” s-au prezentat cu piesa „Smehuljci”. La acest eveniment s-au prezentat peste 40 de expozanți din Vârșeț, Biserica Albă, Izbiște, Mesici, Panciova, Uljmu, Oreșaț, Srpska Crnja, Aleksandrovo, Radojevo, Banatski Karlovac, Potporanj, Pavliș, Gudurica, Kusic, Jasenovo.\n\nÎn cadrul evenimentului a avut loc și o expoziție – „Colacul tradițional de Crăciun”, unde creativitatea multor gospodine a fost prezentată vizitatorilor. După numărul de participanți și vizitatori, ediția din anul acesta a depășit recordul din anii trecuți. La sfârșitul programului, de la ora 16, s-a desfășurat înmânarea premiilor la concursul „Colacul tradițional de Crăciun”, unde fiecare gospodină a primit diplomă, mențiune și un cadou.\n\nArticolul integral îl puteți citi în numărul 51 din 17 decembrie",
        "label": "Serbia"
    },
    {
        "title": "Companii şi oamenii de afaceri zrenianineni au fost premiați de Camera de Comerţ a Serbiei • Libertatea",
        "content": "Camera de Comerț a Serbiei (C.C.S.) este cel mai puternic organism din mediul de afaceri din ţară şi reuneşte în rândurile sale reţeaua de camere regionale de comerţ şi asociaţii de specialitate din diverse regiuni şi domenii industriale. Recent, la Belgrad, Camera de Comerț a Serbiei, a organizat ceremonia anuală de premiere a firmelor şi companiilor din ţară, acordând premii companiilor și antreprenorilor care s-au remarcat în sfera mediului de afaceri, în anul 2020. Budimir Jovanović, proprietarul companiei ,,Keramika Jovanović”, a fost premiat ca lider regional în afaceri, în timp ce compania ,,Fulgar East” a fost premiată pentru rezultatele extraordinare în mediul antreprenorial. Laureaţii sunt stabiliţi pe baza unei metodologii unice la nivel naţional, care îmbină criterii de eligibilitate ce ţin de activitatea desfăşurată de firme, societăţi comerciale şi companii ce generează realizări şi cifre importante în mediul de afaceri, în anul financiar precendent.\n\nDouă companii din Zrenianin și una din Šurjan, din comuna Seceani, au fost recompensați cu premiul de excelenţă pentru contribuții speciale la dezvoltarea economiei din regiunea Banatului Central, acordate de Camera de Comerț din Serbia, respectiv Camera Regională de Comerț Zrenianin. Premiile au fost acordate companiilor zrenianinene, ,,Novares Serbia”, care operează în sectorul industrial și ,,Stil”, acesta acționând în sectorul serviciilor. Societatea pe acțiuni „Borac” din Šurjan a primit premiul pentru realizările extraordinare în sectorul agricol.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Se modifică procesul de învăţământ din cauza agravării situaţiei epidemiologice • Libertatea",
        "content": "Conform Deciziei echipei de monitorizare şi coordonare a aplicării măsurilor epidemiologice preventive în activitatea unităţilor şcolare şi în concordanţă cu deciziile şi concluziile comandamentului de criză pentru combaterea boli infecţioase COVID-19 şi instrucţiile profesionale pentru organizarea activităţii educaţionale în şcoala primară şi gimnazială pentru anul şcolar 2021/2022, începând cu 13 septembrie 2021, va intra în vigoare cel de-al doilea model de organizare a procesului de învăţământ în clasa a VII-a şi a VIII-a în şcolile generale, şi al treilea model de organizare a activităţii educaţionale în Şcoala Medie de Economie şi Comerţ „Dositej Obradović” din Alibunar.\n\nEchipa de specialitate a decis asupra măsurilor preventive care se vor aplica şi respecta în toate unităţile şcolare, referitor la întrebuinţarea măştii de protecţie, ceea ce este valabil pentru toţi angajaţii, inclusiv persoanele care au fost complet vaccinate împotriva COVID-19, precum şi persoanele care au fost supuse testării pentru depistarea virusului COVID-19. De asemenea, echipa recomandă utilizarea măştilor de protecţie pentru toţi elevii, pe întreaga perioada petrecută la şcoală. Decizia privind modelul de desfăşurare a activităţilor educativ-instructive în unitiăţile şcolare de pe teritoriul comunei Alibunar, a fost luată cu acordul Ministerului Educaţiei, Ştiinţei şi Dezvoltării Tehnologice, ţinând cont de criza sanitară care este în competenţa Institutului de Sănătate Publică din Serbia „Dr. Milan Jovanovic Batut” din Belgrad.\n\nArticolul integral îl puteți citi în numărul 38 din 18 septembrie 2021",
        "label": "Serbia"
    },
    {
        "title": "Unele obiceiuri din trecut ale „bobocilor” • Libertatea",
        "content": "În trecut, tarafurile au cântat la botezuri, la logodne, cununii, chemarea rudelor și prietenilor la nuntă… Înainte de nuntă, mai întâi se organiza logodna între „junii” și „fetele mari”. Astfel, s-a făcut o legătură între noile perechi. Conform obiceiurilor străbunilor noștri, acest obicei s-a efectuat cu jumătate de an înaintea nunții.\n\nDupă câteva luni, proaspeții logodiți își uneau destinele, chemând la nuntă oaspeții, nașul și finul, rudele, prietenii și colegii. A urmat cununia la comunitatea locală, iar după aceea tinerii s-au cununat la Biserica Ortodoxă Română. Evenimentul se continua la locul ales pentru petrecerea de nuntă, fie acesta acasă sau la un restaurant. Bineînțeles, conform obiceiurilor „bobocilor”, nașul și finul mirelui și-au efectuat rolul conform datinilor.\n\nDe asemenea, remarcăm faptul că și nașul și finul miresei au avut un rol deosebit pe parcursul nunții. Apoi, era obiceiul ca soacra mare să ,,sară focul”. Acest ritual s-a păstrat din bătrâni, dar s-a practicat până în zilele noastre, atunci când nunta s-a desfășurat acasă. Petrecerea continua apoi cu dansuri tradiționale: hora, ardeleana, brâul, hațegana, învârtita, jocurile de doi, sârba, perinița și altele.\n\nLa aceste evenimente a cântat cvartetul condus de către Stevan Mălaimare, în următoarea componență: Stevan Mălaimare (acordeon), Petru Jenar (acordeon cu butoane și solist vocal), Tie Brăgean (basist venit din Ovcea pentru a cânta în acest taraf) și Roman Sabov, cunoscut și ca „Admiral” (trompetă).\n\nArticolul integral îl puteți citi în numărul 28 din 15 iulie",
        "label": "Serbia"
    },
    {
        "title": "Examinări mamografice gratuite • Libertatea",
        "content": "Comuna Alibunar cu sprijinul ambulatoriului din loc, în colaborare cu Secretariatul Provincial pentru Sănătate al Voivodinei, începând cu 4 octombrie, au demarat un proiect de depistare a cancerului mamar. Cadrele medicale au organizat un examen gratuit de mamografie preventivă pentru femei, în scopul controlului, diagnosticului şi tratamentului în timp util. Examinările sunt efectuate conform celor mai moderne cercetări în acest domeniu, pentru prevenirea cancerului mamar şi sunt invitate femeile peste vârsta de 40 de ani, să beneficieze de aceste examinări pentru prevenirea şi depistarea cancerului mamar, care afectează preponderent populaţia feminină, iar cele mai afectate sunt femeile din mediul rural. Ele sunt cele care pot să profite de această ocazie pentru a preveni boala, este precizat în apelul adresat populaţiei feminine din comuna Alibunar.\n\nArticolul integral îl puteți citi în numărul 42 din 16 octombrie 2021",
        "label": "Serbia"
    },
    {
        "title": "În curând grădinița va fi mai bogatăcu 50 de copii • Libertatea",
        "content": "Lucrările de construcție la grădinița destinată copiilor cu vârsta între 3 și 5 ani, care va funcționa în cadrul Școlii Elementare „Žarko Zrenjanin” din Satu Nou, au fost finalizate la sfârșitul anului trecut. La finele lunii decembrie 2023, managerul municipiului Panciova, Maja Vitman, însoțită de directorul Școlii Elementare „Žarko Zrenjanin” din Satu Nou, Marinel Blaj, a vizitat spațiul adaptat conform cerințelor unei grădinițe.\n\nAmintim că spațiul adaptat se află în cadrul clădirii unde funcționează grădinița pentru preșcolari. Prin această reconstrucție s-au creat condiții pentru înscrierea la grădiniţă a 50 de copii cu vârste cuprinse între 3 și 5 ani. După cum a precizat Maja Vitman, în timpul lucrărilor au fost demolate cele două vestiare din sala de clasă care ulterior a fost împărțită în două. De asemenea, a fost construită și o cameră de izolare.\n\nDepozitul a fost transformat în bucătărie provizorie pentru întreaga clădire, iar lucrările au cuprins şi crearea unor noi accese către toaletele pentru copii. Printre lucrările realizate se numără și înlocuirea tâmplăriei interioare, renovarea podelelor și a tavanului, precum și montarea pardoselii noi în întreaga clădire.\n\nArticolul integral îl puteți citi în numărul 2 din 13 ianuarie",
        "label": "Serbia"
    },
    {
        "title": "Prima dragoste mi-a fost muzica •",
        "content": "„Folclorul autentic, doinele și ardelenele noastre sunt pentru mine un tezaur inepuizabil și o comoară inestimabilă!”, ne mărturisește entuziastul viorist, Victor Flora din Stenlose, Danemarca.\n\nNăscut în anul 1967 și crescut la Satu Nou, într-o familie de țărani, dar cu mare credință în Dumnezeu, Victor Flora, numit și a lui Ciobu, după terminarea școlii elementare s-a decis să studieze tehnica interpretării la vioară. Ajutat și învățat de subsemnatul, Victor a progresat considerabil, desăvârșind doar unele secrete ale viorii.\n\n„Prima dragoste mi-a fost muzica. Am iubit deopotrivă și dansul și muzica instrumentală. Ritmul, melodiile vocal-instrumentale și dansurile folclorice mi-au pricinuit o împlinire deosebită, care mi-au pătruns în inimă încă de mic”, a declarat Victor.\n\nPe de altă parte, Victor, zis Vichi, mai mărturisește: „Pe parcursul derulării banchetului școlar, la finea clasei a IV-a, Ionel Mălaimare a cântat la vioară, împreună cu membrii ansamblului său. Mi-a lăsat impresii deosebite, executând diverse piese muzicale populare. Am îndrăgit vioara ca instrument! Mi-am procurat o vioară urgent, și astfel am început să învăț să cânt la acest instrument. Cu ajutorul lui Ionel Mălaimare am învățat și am desăvârșit interpretarea instrumentală la vioară. Astfel, am rămas nedespărțit de acest instrument frumos și minunat.”\n\nArticolul integral îl puteți citi în numărul 24 din 17 iunie",
        "label": "Serbia"
    },
    {
        "title": "Inaugurarea Zilelelor de Vară ale Alibunarului • Libertatea",
        "content": "Miercuri, 14 august, printr-un spectacol folcloric au fost inaugurate manifestările adiacente din cadrul Zilelor de Vară ale Alibunarului, organizate de Comunitatea Locală din Alibunar, în colaborare cu Centrul de Cultură al comunei Alibunar, sub auspiciile comunei Alibunar. Cu ocazia sărbătorii Sfânta Maria Mare şi Nedeii satului, pe scena de vară s-a desfăşurat un spectacol folcloric.\n\nLa începutul programului cultural, ansamblul de pe lângă Căminul Cultural din Petrovasâla a prezentat dansuri tradiţionale din Banat coregrafiate de Benoni Bucur. În continuare, solista vocală Aleksandra Pronić a interpretat două cântece populare româneşti. Ansamblul ,,Casa Tineretului” din Sân-Mihai a adus pe scenă ,,Jocul ca la Sâmiai” (coregraf: Denis Ardelean).\n\nTrompetistul din Doloave Sava Baniaş, coordonator artistic al Societăţii Culturale ,,Aleksandar Sandi Baniaş”, a interpretat două melodii populare româneşti. I-am audiat apoi pe Aleksandar Baniaş şi Liubiša Lăpădat, membri ai societăţii culturale din Doloave, care au interpretat la trompetă, respectiv la saxofon, melodii populare româneşti. Tot de la Doloave a venit şi ansamblul Societăţii Cultural-Artistice ,,Banatski vez”, care a prezentat un potpuriu de dansuri tradiţionale din Banatul de Sud, coregrafiate de Lucian Danilov. În continuare, solistul vocal Jiva Gava din Doloave a interpretat două cântece populare româneşti, pentru ca apoi să evolueze dansatorii din Sân-Mihai cu jocuri stilizate (coregraf: Denis Ardelean).\n\nArticolul integral îl puteți citi în numărul 34 din 24 august",
        "label": "Serbia"
    },
    {
        "title": "„Plantează un arbore pentru umbra ta” • Libertatea",
        "content": "Comuna Alibunar s-a inclus în acţiunea de donare a arborilor ornamentali sub genericul ,,Plantează un arbore pentru umbra ta”.\n\nAceastă acţiune de ornamentare a spaţiilor verzi a fost sprijinită de Departamentul pentru ecologie şi protejare a mediului, având ca scop conştientizarea a reîmprospătării aerului în mediul înconjurător, cât şi pentru crearea unui mediu sănătos. Acţiunea de distribuire a puieţilor de frasin alb a avut loc vineri, 9 aprilie curent, la ora 12.00, pe platoul din faţa cişmelei memoriale din centrul Alibunarului. Reprezentanţii autoguvernării locale, în frunte cu Željko Radovanović, consilier în Consiliul comunei Alibunar, responsabil pentru ecologie, au donat 100 de puieţi de frasin alb unui grup de cetăţeni, care au fost prezenţi la acest eveniment benefic.\n\n\n\n ,,Această acţiune de donare gratuită a puieţilor ornamentali face parte din proiectul naţional ,,Plantează un arbore pentru umbra ta” şi are ca scop de a trezi interesul cetăţenilor, de a crea condiţii favorabile pentru a avea un mediu cât mai sănătos, şi de a beneficia de aerul nepoluat asigurat de arborii ornamentali. Îmi pare foarte bine că cetăţenii din comuna Alibunar au răspuns pozitiv la realizarea acestei acţiuni benefice, şi prin acest gest de a planta în grădina lor un puiet de frasin, îşi vor asigura pentru ei şi familia lor, un spaţiu curat, şi totodată acesta le oferă un refugiu în natură, mai ales în perioada de vară. În cadrul acestei acţiuni au fost donaţi 100 de puieţi de frasin alb, un arbore ornamental care se poate încadra în orice spaţiu ambiental, pentru ca oamenii de toate vârstele să se simtă plăcut la umbra acestuia”, a menţionat Željko Radovanović. \n\n ,,Sprijin din tot sufletul această acţiune gratuită de donare a puieţilor ornamentali realizată de comuna Alibunar.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Sculpturi prin care cunoaştem trecutul • Libertatea",
        "content": "La Muzeul Naţional din Panciova este expusă expoziţia de sculptură „Strămoşii noştri” a autorului Miloš Šarić. Expoziţia nu a avut o deschidere oficială. Aceasta este deschisă pentru vizitatori în perioada 13 aprilie – 6 mai. Cei de la muzeu apelează, ca în timpul vizitării expoziţiei, să se respecte măsurile epidemilogice. \n\n Conform recenziei lui dr. Jelena Pavličić, sculpturile din cadrul expoziţiei au fost create prin îmbinarea obiectelor metalice finite, mai precis a sapelor, care sunt drept parte elementară pentru construirea produsului final. Dânsa precizează că, cele peste 300 de părți care alcătuiesc aceste sculpturi, au fost colectate de autorul expoziţiei timp de şase ani. Pavličić menţionează că, aceste sculpturi, ne fac o conexiune cu trecutul şi cu oamenii care le-au folosit. Dânsa estimează că, expoziţia este concepută în aşa fel încât, respinge tot ce este de prisos. Pavličić adaugă că tema, limbajul şi simbolismul materialului fac totul destul de clar.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Au fost anunțate apeluri publice pentru șomeri și angajatori • Libertatea",
        "content": "Serviciul Național de Ocupare a Forței de Muncă a anunțat 13 apeluri și concursuri publice, prin care vor fi implicate 21.205 persoane, dintre care 2.285 persoane cu dizabilități, prin sprijin financiar direct pentru angajatori și șomeri.\n\nÎn aceste scopuri, este planificată alocarea a 6,3 miliarde de dinari și, ca și în anii precedenți, 550 de milioane de dinari pentru persoanele cu dizabilități. Se vor asigura fonduri suplimentare din bugetul Provinciei Autonome și al unităților autoguvernărilor locale pentru participarea la implementarea măsurilor de politică activă de ocupare prevăzute în documentele de planificare locală în domeniul ocupării forței de muncă.\n\nCa și în anii precedenți, accentul se va pune pe categoriile de persoane mai greu de angajat, care includ: tineri sub 30 de ani, fără studii medii absolvite, persoane cu vârsta peste 50 de ani, romi, persoane cu dizabilități, șomeri pe termen lung, beneficiari de asistență socială în numerar și persoane cu statut excedentar de salariați.\n\nMajoritatea apelurilor/concursurilor publice vor fi deschise până pe 30 noiembrie 2023, în timp ce termenul limită de depunere a cererilor de măsuri destinate persoanelor cu dizabilități este 31 decembrie 2023.\n\nArticolul integral îl puteți citi în numărul 61 din 4 martie",
        "label": "Serbia"
    },
    {
        "title": "Vârșețeni numeroși la sărbătoarea Sfânta Parascheva • Libertatea",
        "content": "Sfânta Parascheva, protectorul spiritual al Partidului Progresist Sârb, a fost sărbătorită cu mare fast de Comitetul Orășenesc. Evenimentul a început cu o primire călduroasă din partea Draganei Mitrović, care a salutat invitații. Printre aceștia s-au numărat nu doar membri și simpatizanți ai partidului, ci și oameni de afaceri din oraş.\n\nDupă acest moment festiv, a urmat o slujbă religioasă condusă de preoții de la Eparhia Episcopală a Banatului, care s-au ocupat, de asemenea, de tradiționala tăiere a colacului. Nașul din acest an a fost Denuț Cioloca, un cunoscut om de afaceri român.\n\nÎntr-un discurs emoționant, Dragana Mitrović a subliniat importanța acestei sărbători: „Sfinți Părinți, reprezentanți ai organelor și instituțiilor din Vârșeț, stimați oaspeți și dragi colegi progresiști, este o bucurie să fim astăzi aici, uniți, să celebrăm Sfânta Parascheva, ocrotitoarea Partidului Progresist Sârb. Suntem adunați pentru un ideal mai presus de noi, pentru binele nostru comun.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Cei mai buni recitatori participă la competiția provincială • Libertatea",
        "content": "Unsprezece elevi de pe teritoriul comunei Jitiște au participat la competiția zonală a recitatorilor, care a avut loc on-line. Patru eleve s-au plasat la nivelul provincial, și anume: Stela Petrovici din Torac, Marija Knežević din Banatsko Karađorđevo, Maša Petrović din Srpski Itebej și Milica Savić din Čestereg.\n\n\n\n Datorită situației actuale cauzate de virusul Covid-19, cea de-a 52-a ediție a competiției provinciale a recitatorilor „Poetul poporului meu”, va avea loc la jumătatea lunii aprilie a acestui an on-line.\n\n\n\n Stela Petrovici din Torac este elevă în clasa a V-a a Școlii Generale ,,George Coșbuc” din Torac. Fiind foarte bucuroasă de succesul obținut, ea a declarat următoarele: – „Anul acesta am participat pentru prima dată la competițiile de recitatori cu poezia ,,Cuvânt”, de Tudor Arghezi. Acest fapt m-a impresionat foarte mult. Am fost deosebit de emoționată când mă gândeam la concurs, la candidați, la juriu… Însă, ajunsă la această etapă, pot spune că sunt încântată, atât cu progresul meu, cât și de întreaga realizare a competiției. Acest eveniment mi-a adus experiențe noi, mi-a creat impresii frumoase și o mare dorință de a continua să recit și în viitor cu același elan și succes.”\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Celebrii sportivi promovează Zrenianinul ca ,,Oraș European al Sportului 2021” • Libertatea",
        "content": "În mai multe locații din Zrenianin, marți, 25 mai, s-a desfășurat manifestarea ,,Micul târg al sportului”. Principalul eveniment din ,,Orașul European al Sportului 2021”, a avut loc în Piața Libertății, unde au fost montate standuri speciale, la târg participând alături de edilul Zrenianinului, primarul Simo Salapura și Goran Marinković, secretar general al Federației Sportive a Serbiei, Dane Basta, secretar Provincial pentru sport și tineret, reprezentanți ai Ministerului Tineretului și Sportului, precum și proeminenți sportivi olimpici din orașul de pe Bega – frații Vladimir și Nikola Grbić, Momir Rnić și Miroslava Najdanosvski. „Micul târg al sportului” este un eveniment organizat anul acesta de Federația Sportivă a Serbiei în 10 orașe ale țării noastre, iar târgul de la Zrenianin face parte, de asemenea, din agenda privind promovarea Zrenianinului ca ,,Oraș European al Sportului 2021”. \n\n Prin segmentul „Sportul este important pentru a fi sănătos și puternic – exerciții fizice cu sportivul Risto”, la care au participat copiii de la grădinițele Instituției Preșcolare Zrenianin, „Micul târg al sportului” a atras un număr foarte mare de copii și tineri de la aproape toate cluburile sportive din orașul de pe Bega. Evenimemtul a fost organizat de Federația Sportivă a Serbiei, cu sprijinul Ministerului Tineretului și Sportului și al municipalității Zrenianin și a instituțiilor sale. Târgul a fost conceput ca o promoție unică a ofertei sportive din Zrenianin și a inclus mai multe terenuri sportive și standuri, cu prezentarea de sporturi și cluburi, precum și un seminar sportiv privind „Pregătirea forței pentru tineri”, prezentat de lector prof. dr. Marko Stojanović.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Sub aspectul diversităţii culturale şi etnice • Libertatea",
        "content": "Festivalul Internațional de Folclor „Toamna de Aur”, care a avut loc în perioada 25-27 august, la Gudurica, a adunat un număr record de participanți și vizitatori. Pe parcursul celor trei zile, au fost organizate mai multe manifestări cu caracter cultural, sportiv, expoziții etnografice, manifestări pentru copii, precum și tradiționalul concurs gastronomic.\n\nLa expoziția etnografică organizată de Asociația Femeilor „Frumusețea diversității” din Gudurica, în curtea renovată a Comunității Locale, au participat și două asociații ale femeilor din satele românești: „Valea Teiului” din Coștei și „La gură de Ogășel” din Mesici, ambele distinse cu premii pentru cel mai frumos stand. Primarul orașului Vârșeț, Dragana Mitrović, împreună cu colaboratorii săi, a vizitat expoziția, felicitând doamnele pentru modul în care respectă, păstrează și promovează tradiția. De asemanea, primarul a vizitat sala de sport nou construită, unde s-a asigurat că lucrările se apropie de sfârșit, iar acest obiect va fi pus cât de curând în funcțiune.\n\nFestivalul Internațional de Folclor „Toamna de Aur” a avut loc pe scena de vară din centrul localității. Cu cuvinte de salut s-a adresat Željko Mrdalj, consilier în Adunarea Orașului Vârșeț, originar din Gudurica. Acesta a fost urmat de discursul primarului Dragana Mitrović, care a inaugurat oficial festivalul. Din alocțiunea sa, desprindem următoarele: „Gudurica a fost întotdeauna un simbol al vinului și al viticulturii, dar și al multietnicității, istoriei și culturii din această regiune. Dezvoltarea viticulturii și promovarea turismului vinicol sunt o prioritare pentru Vârșeț, având nevoie de o strategie clară și de infrastructură adecvată.\n\nArticolul integral îl puteți citi în numărul 35 din 2 septembrie",
        "label": "Serbia"
    },
    {
        "title": "Valeri Crăinean „Tașcă” din Satu Nou • Libertatea",
        "content": "În familia de boboci, poreclită „Tașcă”, s-au aflat încă doi membri instrumentiști. Este vorba despre Ghiță – Gheorghe Tașcă, care a cântat la trompetă în fanfara satului „Cultura” și Valeri Crăinean, care a cântat în orchestra „Tășconilor” condusă de entuziastul acordeonist și solist vocal, Dorel Tașcă.\n\nDe data aceasta, vom vorbi despre Valeri Crăinean, „Tașcă”, instrumentist la acordeonul cu butoane. Unul dintre instructorii principali i-a fost, un timp, Stevan Mălaimare, acordeonist deja apreciat și profesionist. După spusele lui Stevan Mălaimare, și Valeri și Dorel Tașcă au progresat considerabil. După care, li s-a alăturat Tiberiu Tibi Constantin, acordeonist apreciat care i-a ajutat foarte mult în privința armoniei, contrapunctului.\n\nValeri Crăinean a devenit membru fidel al tarafului „Tășconilor”. Valeri este un om corect, foarte punctual în ansamblu, și de folos. În dependență de situații, Valeri a cântat și vocal, și a contribuit întotdeauna la progresul orchestrei „Tășconilor”. A cântat cu diferite ocazii, la evenimente, la emulații cultural-artistice în cadrul Căminului Cultural din loc. S-a deplasat și în alte sate pentru competițiile comunale.\n\nValeri mi-a povestit pe scurt despre cum a cântat pe vremurile acelea, despre nunțile care au durat mai multe zile, despre cum a fost foarte obositor și greu. Valeri mi-a mărturisit că a fost inclus și în formația echipei de dansatori a Căminului Cultural din loc.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Sărbătorirea „Sfântului Sava” • Libertatea",
        "content": "Și anul acesta, Ș.E. ,,Olga Petrov Radišić” din Vârșeț, în conformitate cu măsurile epidemiologice, a sărbătorit ziua dedicată protectorului spiritual al școlilor „Sfântul Sava”. \n\n Cu o zi înainte, elevii școlii au pregătit un program cultural-muzical în limbile română și sârbă, care a fost filmat și este prezentat online pe site-ul școlii, din cauza virusului COVID-19. În sala școlii, care a fost fără public, și elevii în prezența unui număr restrâns de persoane, Preotul Branko Glumac a oficiat slujba de tăiere a colacului și a susținut o predică în care a subliniat importanța temeliei spirituale, morale și de stat, pusă de ,,Sfântul Sava” care ne-a arătat drumul pe care trebuie doar să-l urmăm. Au fost prezenți și nașul de anul trecut, familia Kapunac, iar noul naș al școlii este familia Stojanov. Cu această ocazie, elevului Ognjen Stojanov i-a fost înmânat din partea directorului școlii, Marizel Câmpian, premiul cucerit la concursul literar internațional. La acest eveniment au fost prezenți și Gheorghe Dinu, consul general al României la Vârșeț, Daniel Bala ministru-consilier al Consulatului României la Vârșeț și Tiberiu Ciortan, secretarul Consiliului Național al Minorități Naționale Române din Serbia.\n\nArticolul integral îl puteți citi în numărul 6 din 5 februarie 2022",
        "label": "Serbia"
    },
    {
        "title": "Retrospectiva anului 2021 • Libertatea",
        "content": "După o primăvară plină de speranțe care a purtat amprenta pandemiei, după o vară și o toamnă încărcate de realizări frumoase, alunecăm pe cărarea vieţii spre iarnă – anotimpul destinat relaxării, în care inevitabil facem bilanțul a celor întreprinse pe parcursul anului de care ne-am despărțit recent.\n\nCe activități au fost realizate la Coștei, aflăm de la Viorel Bălăgean, primarul satului și președintele S.C.A. „Mihai Eminescu”.\n\nDe la bun început, țin să menționez că am reușit să organizăm câteva evenimente culturale, chiar și în condiții de pandemie, prin respectarea tuturor restricțiilor și a măsurilor de protecție. Cu mult efort și după toate jocurile întâmplat în minoritate, Festivalul a revenit la numele său original și a revenit la Coștei, unde era firesc să fie organizată ediția din 2021, după zece ani, având în vedere că ediția din 2011 a fost organizată la Coștei. Deci, în perioada 13 – 15 august 2021, aproximativ 1500 de activiști culturali din mai multe localități de la noi, au urcat cu mândrie pe scena de vară din Coștei, spre a se prezenta la Festivalul de Folclor și Muzică Românească din Voivodina – Republica Serbia. Timp de trei zile, localitatea Coștei a devenit centrul cultural al românilor din Serbia. Acesta a fost cel mai important eveniment cultural al anului. Trebuie să menționez că toate evenimentele care au avut loc în vara anului 2021, au fost organizate în cadrul tradiționalei noastre manifestări „Zilele Coșteiului”. Din cadrul manifestărilor adiacente premergătoare Festivalului, amintim lansarea primelor două numere ale revistei „Lumina” într-o nouă concepție, organizată de C.P.E. „Libertatea”; Expoziția internațională de pictură ,,Dialog între cuvinte și culori mirifice”, coordonată de prof. drd. Mărioara Sfera și Expoziția comună a mai multor asociații ale femeilor, coordonată de Suzana Fortuz, vicepreședintă a Consiliului Comunității Locale. În cadrul manifestării „Zilele Coșteiului”, pe lângă Festival și manifestările culturale amintite, am organizat tradiționalul concurs culinar cu caracter internațional și prima ediție a Turneului Memorial de Fotbal „Viduțu Barbarescu – Duțu”. \n\n În seara zilei de duminică, 16 mai, trupa de teatru „Neica” a Societății Cultural-Artistice „Mihai Eminescu” din Coștei a prezentat on-line, în premieră, spectacolul „Ursul” după ideile lui Cehov, un spectacol adaptat și ancorat în realitatea noastră de regizorul dr. Marius Savu, care interpretează și rolul principal. Activiștii noștri culturali s-au prezentat cu succes la Festivalul Etno „Toamna de la Gudurica”.\n\nArticolul integral îl puteți citi în numărul 1 din 8 ianuarie 2022",
        "label": "Serbia"
    },
    {
        "title": "Investiții importate în satele orașului Vârșeț • Libertatea",
        "content": "După cum aflăm la primăria orașului Vârșeț, săptămâna trecută, la Novi Sad, președintele Guvernului Provincial, Igor Mirović, a înmânat Tamarei Radočaj, asistent al primarului orașului Vârșeț, contractul pentru proiectul „Pregătirea documentației tehnice a proiectului pentru canalizarea apelor uzate” pentru localitățile Veliko Središte și Gudurica, cu stații de epurare a apelor uzate din oraș.\n\n\n\n Contractul dintre orașul Vârșeț și Secretariatul Provincial pentru Urbanism și Protecția Mediului este în valoare totală de 7.100.000 dinari, din care Provincia a alocat 4,5 milioane, iar orașul Vârșeț 3.600.000 dinari. \n\n Președintele Guvernului Provincial, Igor Mirović, a reamintit că la inițiativa Guvernului Provincial Adunarea P.A. Voivodina a adoptat Declarația privind protecția mediului ca document de bază pentru ca acest domeniu să fie în prim-plan. Acesta este un domeniu foarte important și să planifică finanțări suplimentare în valoare de 1,2 miliarde de dinari în acest an, dar și anul viitor când este vorba despre alte aspecte ale protecției mediului, în primul rând în stabilirea standardelor pentru o eficiență energetică mai mare.\n\n\n\n Obiectivul principal al semnării acestui contract dintre P.A.Voivodina și orașul Vârșeț este susținerea autoguvernării locale în ceea ce privește implementarea proiectelor din domeniul protecției mediului și dezvoltării durabile, finanțării și cofinanțării documentației tehnice a proiectului pentru construcția sistemelor comunale de tratare a apelor uzate, a stațiilor de epurare a apelor uzate din oraș. Sunt vizate și și necesitățile infrastructurale, proiectele rețelelor de canalizare și echipamente auxiliare.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Îmbunătățirea predării practice este o prioritate • Libertatea",
        "content": "Școala Medie de Economie și Comerț „Paja Marganović” și Școala Mecanică din Panciova au primit fonduri în cadrul Concursului pentru îmbunătățirea competitivității școlilor secundare, prin îmbunătățirea condițiilor de desfășurare a predării practice și proiectelor, anunțat de Orașul Panciova.\n\nMembra consiliului Orașului Panciova, responsabilă de educație, Tatjana Božić, împreună cu Milenko Čučković, consilier local responsabil pentru ocuparea forței de muncă și politică socială, au făcut o vizită școlilor respective.\n\nBožić a afirmat că la Școala Medie de Economie și Comerț „Paja Marganović” a fost cunoscută problema tâmplăriei interioare, mai ales la ușile sălilor de clasă, iar pentru schimbarea tâmplăriei respective a fost alocată suma de 1.000.000 dinari în anii trecuți. Dânsa a punctat că pentru finalizarea proiectului respectiv, Orașul Panciova a alocat 350.000 dinari în luna decembrie. De asemenea, suma de 500.000 dinari a fost prevăzută pentru proiectul de protecție împotriva incendiilor.\n\nCând vine vorba despre Școala Mecanică, Božić a afirmat că aceasta este printre primele școli din Serbia care au introdus educația duală. Dânsa a adăugat că Orașul Panciova ajută Școala de Mecanică în colaborare cu partenerii, cu scopul ca elevii să primească post de muncă în domeniu, după finalizarea școlii.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Au început activitățile culturale ale anului 2025 • Libertatea",
        "content": "Căminul Cultural „25 Mai” din Doloave și-a început activitatea din acest an pe 11 ianuarie, când, în colaborare cu Asociația Victimelor Violenței „Hajr”, a organizat o serată literară umanitară „Încearcă să umbli în pantofii mei”. Mai multe despre acest eveniment, dar și despre planurile pentru anul curent, ne dezvăluie directorul Căminului Cultural „25 Mai” din Doloave, Miroslav Prvulj.\n\nInterlocutorul nostru ne spune că Asociația Victimelor Violenței „Hajr” reunește scriitori şi că până în momentul de față această asociație a publicat două antologii de poezie. La evenimentul organizat la Doloave a avut loc lansarea celui de-al doilea volum din această serie. De altfel, cele două antologii au un titlu comun: „Încearcă să umbli în pantofii mei”.\n\nPrima antologie de poezii a fost lansată anul trecut la Doloave. Iată că anul acesta ne începem activitatea culturală cu lansarea celui de-al doilea volum. Mereu oferim un sprijin logistic asociațiilor. Următorul eveniment la a cărui organizare vom participa este «Vinarijada». Ne sprijinim reciproc și colaborăm pentru a organiza un eveniment interesant. În cadrul acestui eveniment, în galeria Căminului Cultural întotdeauna vernisăm o expoziție”, a afirmat Miroslav Prvulj.\n\nConform celor menționate de dânsul, Căminul Cultural „25 Mai” din Doloave va participa și la organizarea celorlarte manifestări cunoscute din localitate. \n\n Directorul Căminului Cultural „25 Mai” din Doloave amintește că, din anul 2022, în incinta instituției amintite se desfășoară orele Secției Școlii de Muzică „Jovan Bandur” din Doloave, pentru cinci instrumente: vioară, tambură, acordeon, saxofon și flaut.\n\nArticolul integral îl puteți citi în numărul 3 din 18 ianuarie 2025",
        "label": "Serbia"
    },
    {
        "title": "Începerea implementării proiectului „Prevenirea bolilor maligne și cronice netransmisibile la femeile din mediul rural prin cuvinte și fapte” • Libertatea",
        "content": "Boala este vindecabilă atunci când este detectată la timp. Examinările preventive sunt cele mai importante! Detectarea la timp a unei afecțiuni poate face diferența dintre o recuperare completă și o luptă îndelungată împotriva bolii. Multe boli, inclusiv cele grave pot fi tratate cu succes atunci când sunt depistate în stadiile incipiente. De aceea, examinările preventive regulate sunt esențiale pentru menținerea sănătății noastre.\n\nCentrul de Sănătate din Alibunar, în cooperarea cu Primăria Alibunar demarează implementarea Proiectului „Prevenirea bolilor maligne și cronice netransmisibile la femeile din mediul rural prin cuvinte și fapte”. Acest proiect este planificat să dureze trei luni, timp în care se vor efectua examinări preventive gratuite ale femeilor, și anume: examenul ecografic al abdomenului, examenul ecografic al sânilor și glandei tiroide, precum și examenul ginecologic – colposcopie și testul Papanicolau.\n\nExaminările vor fi efectuate de: dr. Mira Pavlović Kovačević, specialist în medicină generală, dr. Tamara Krstec, specialist în medicină generală, dr. Veronika Getejanc Sfera, specialist în ginecologie și obstetrică, și dr. Branislav Gajić, specialist în radiologie. Examinările vor fi efectuate sâmbăta de la 9 la 14 la Centrul de Sănătate Alibunar de pe strada Trg slobode, nr. 8.\n\nProgramările se pot face la Centrul de Sănătate din Alibunar în zilele lucrătoare, între orele 9 și 13, sunând la numărul de telefon 013/641-269. De asemenea, înscrierile pot fi făcute telefonic la toate dispensarele locale.\n\nPrimăria Alibunar va asigura transportul pentru toate femeile programate pentru examinare, în cazul în care ele nu îşi pot asigura acest lucru pe cont propriu. Toate femeile din comuna Alibunar interesate pot beneficia de această oportunitate și se pot programa pentru examinări preventive, având ca scop controlul, diagnosticul și tratamentul în timp util.\n\nArticolul integral îl puteți citi în numărul 41 din 14 octombrie",
        "label": "Serbia"
    },
    {
        "title": "O piesă de teatru cu situații amuzante • Libertatea",
        "content": "Vineri, 14 iulie, la Vârșeț a început tradiționala serie de manifestări „Vara culturală vârșețeană”. Primul eveniment, spectacolul „Komedija zabune”, prezentat de Teatrul „Slavija” din Belgrad, a fost organizat de Centrul Cultural, sub egida orașului Vârșeț şi s-a desfăşurat la Casa de Creaţie.\n\nLa acest eveniment au fost prezenţi dr. Traian Căcina, membru în Consiliul Executiv al orașului Vârșeț, responsabil pentru cultură şi Davor Stojković, directorul Centrului Cultural.\n\nÎn acest spectacol, regizat de Rade Vukotić, apar unii dintre cei mai cunoscuţi actori din Serbia: Jelica Sretenović, Nataša Arsentijević, Milica Janketić, Katarina Barjaktarević, Nemanja Janičić, Peđa Damnjanović, Saša Joksimović şi Ognjen Drenjanin. De pe tribunele din grădina Casei de Creaţie, peste două sute de vizitatori i-au salutat pe actori cu urale şi aplauze frenetice.\n\nSubiectul acestei interesante piese de teatru este viaţa unei actrițe cunoscute, astăzi pensionară, care locuiește cu servitoarea în apartamentul ei spaţios din centrul Belgradului. În acest apartament stau cu chirie şi două studente, una la muzică şi alta la pictură.\n\nArticolul integral îl puteți citi în numărul 29 din 22 iulie",
        "label": "Serbia"
    },
    {
        "title": "Deschiderea grădiniței înseamnă mult pentru satul nostru • Libertatea",
        "content": "Satu Nou este unica localitate din municipiul Panciova care nu are grădiniță pentru copii cu vârsta între 3 și 6 ani, însă nu pentru mult timp. Municipiul Panciova a recunoscut marea necesitate a deschiderii unei grădinițe de acest fel la Satu Nou și a alocat sprijin financiar pentru adaptarea unui spațiu din cadrul școlii în acest scop. Mai multe detalii aflăm de la directorul Școlii Elementare „Žarko Zrenjanin” din Satu Nou, Marinel Blaj.\n\nDupă cum ne informează dânsul, sunt în toi lucrări pentru adaptarea unui spațiu destinat copiilor cu vârsta între 3 și 6 ani. Acest spațiu se află în cadrul grădiniței pentru preșcolari.\n\n„Am primit sprijin financiar din partea municipiului Panciova, căruia îi mulțumesc cu această ocazie, pentru că a recunoscut problema satului nostru în ceea ce privește grădinița. După cum m-a informat managerul municipiului Panciova, Maja Vitman, la început grădinița va avea două grupuri. Fiecare grup va dispune de 24 de locuri pentru copii. Aceștia vor petrece opt ore la grădiniță, în intervalul orar 8-16, și vor beneficia de paturi pentru dormit și de mâncare. Pe parcurs vom vedea dacă vom mai avea nevoie de mai mult spațiu. Ar fi bine să fie cât mai mulți copii. În acest caz, vom găsi modalitatea de a aloca spații suplimentare pentru eventuale noi grupuri”, a afirmat Marinel Blaj.\n\nArticolul integral îl puteți citi în numărul 36 din 9 septembrie",
        "label": "Serbia"
    },
    {
        "title": "A avut loc conferința finală a proiectului transfrontalier For Unique New Education Design FUN-ED RORS 434 к •",
        "content": "Vineri, 24 martie, în incinta Școlii de Înalte Studii pentru Educatori și Asistenți Medicali din Vârșeț, a avut loc conferința finală a proiectului transfrontalier For Unique New Education Design FUN-ED RORS 434 к.\n\nÎn realizarea proiectului au fost implicați mai mulți parteneri: Instituția Preșcolară din Zrenianin în parteneriat cu Școala de Înalte Studii pentru Educatori și Asistenți Medicali din Vârșeț, Asociația „Kreativ Research-Centrul de Studii Media și Cercetări Sociale” din Reșița și Asociația „Daria – Zâmbet de Copil” din Timișoara. Proiectul a fost finanțat de Uniunea Europeană și țările partenere și face parte din Programul transfrontalier România-Serbia atingând suma de 623.028,31 de euro, din care suma de 529.574,05 de euro (85%) este finanțată de Uniunea Europeană și suma de 93.454,26 de euro (15%) este asigurată de parteneri implicați în proiect.\n\nActivitățile proiectului au fost axate pe crearea unui model educațional integrativ bazat pe metode inovative de predare-învățare și evaluare, adaptarea curriculumului din învățământul preșcolar la contextul societății actuale, care să răspundă nevoilor copiilor, părinților și cadrelor didactice, având în centrul său starea de sănătate a copiilor, dar și o cât mai bună integrare a acestora în sistemul de învățământ.\n\nLa începutul conferinței cu cuvinte de salut s-a adresat Željko Cvijanović, directorul Instituției Preșcolare din Zrenianin, managerul de proiect, care şi-a exprimat bucuria că sunt din nou împreună, la acest eveniment deosebit de important.\n\nArticolul integral îl puteți citi în numărul 66 din 8 aprilie",
        "label": "Serbia"
    },
    {
        "title": "Vasko Popa văzut de elevii românii prin opera sa • Libertatea",
        "content": "Anul acesta se aniversează 100 de ani de la nașterea poetului Vasko Popa. Cu această ocazie, în sala Centrului Cultural din Vârșeț, a fost organizat un recital special de poezie și muzică în limba română, numit „Gânduri (ne)uitate”. Acest eveniment cultural a fost organizat de Asociația „ARS COD” în cinstea poetului Vasko Popa, de origine română, născut la Grebenaț, unde au participat elevii români de la școlile unde cursurile se desfășoară în limba română.\n\nEvenimentul a fost cofinanțat de Consiliul Național al Minorității Naționale Române. Poetul Vasko Popa a fost un om modest, cu o viziune clară despre viaţă. Versurile sale scurte, fără rimă și punctuație, apropiate de metrica poeziei populare sârbe, au făcut o răsturnare pe scena literară din fosta Iugoslavie. Limba în care a scris a fost concisă, iar lucrările sale au lăsat un mare impact asupra tinerilor artiști. Că aceasta face și astăzi poezia lui Popa, s-a dovedit prin prezența unui public numeros care s-a bucurat de interpretarea versurilor de către elevii români. La începutul evenimentului, Davor Stojković, directorul Centrului Cultural, a salutat pe toți cei prezenți în sală urându-le o seară plăcută. După care, cuvântul a fost luat de către dr. Traian Căcina, membru în Consiliul Executiv al orașului Vârșeț, responsabil pentru Cultură, care a menționat că: ,,Orașul Vârșeț pune mare accent pe sărbătorirea scriitorilor mari, iar acest eveniment face parte dintr-o serie de evenimente dedicate celebrului nostru poet. \n\n Toate instituțiile culturale ale orașului sunt implicate în marcarea a 100 de ani, de la nașterea scriitorului de origine română Vasile Vasko Popa, și acest proiect este de o mare importanță. Felicit pe toți participanții tineri și talentați pentru contribuția lor culturală la acest eveniment.” La începutul evenimentului Otilia Pescariu, președinta Asociației „ARS COD”, a făcut cunoscută publicul bibliografia poetului. Elevii Sofia Teodora Bala, Filip Andrei Datcu, Sara Gean, Alexandru Graure, Victor Vlad Boldovină au citit și recitat câteva poezii de Vasko Popa, iar elevii Fabian Alexandru Cinci a întrepretat la vioară câteva melodii clasice și Alexandru Graure a prezentat publicului la saxafon câteva melodii populare, în timp ce cel mai tânăr participant, elevul Matias Greoneanț, și-a arătat talentul la pictură. La acest eveniment poetic-muzical a fost prezent și Daniel Bala, ministru-consilier la Consulatul General al României din Vârșeț, care a vorbit despre colaborarea lui Vasko Popa cu scriitorii români Nichita Stănescu și Marin Sorescu, dar și despre perioada sa de studii la București. \n\n El a scos în evidență că Vasko Popa este considerat de critica de specialitate un exponent de marcă și valoare mare al generației sale.\n\nArticolul integral îl puteți citi în numărul 20 din 14 mai 2022",
        "label": "Serbia"
    },
    {
        "title": "Număr împletit cu istorie și artă • Libertatea",
        "content": "Cu numărul din 27 august al săptămânalului „Pančevac” a apărut noul supliment în limba română al săptămânalului amintit. Totodată, acest supliment este primul care este redactat de prof. dr. Mircea Măran împreună cu Siniša Trajković.\n\n„Proiectul publicării suplimentelor periodice în limbile minorităților naționale de pe teritoriul municipiului Panciova – română, maghiară, slovacă și macedoneană – care apar pe paginile acestei prestigioase gazete, se derulează deja de câțiva ani, săptămâna trecută fiind publicat și primul număr din acest an al suplimentului în limba română, pe opt pagini, cu traducerea și în limba sârbă a tuturor articolelor publicate. Redactarea acestui supliment reprezintă o sarcină interesantă, dar și responsabilă, având în vedere faptul că toate textele sunt bilingve, în limba română și sârbă, astfel că sunt accesibile unui număr mult mai mare de cititori, care pot astfel să se informeze despre diferite aspecte ale istoriei și spiritualității românilor din Banat, dar să afle și noutăți din viața noastră minoritară”, ne spune prof. dr. Mircea Măran. \n\n Suplimentul îl deschide un text semnat de prof. dr. Mircea Măran, care dezvăluie cititorilor o curiozitate mai puțin cunoscută despre Biserica Ortodoxă Română din Glogoni. Articolul prezintă date istorice despre biserică, dar și curiozități care se leagă de faptul că în incinta Bisericii Ortodoxe Române de Glogoni se păstrează veșmintele Cuvioasei Maicii Parascheva. \n\n Urmează un articol monografic despre colonizarea românilor la Deliblata. Apoi, Ilie Baba informează cititorii că anul acesta corul Bisericii Ortodoxe Române din Satu Nou aniversează jubileul de 150 de ani de activitate neîntreruptă. Printre altele, autorul articolului afirmă faptul că dragostea față de cântec și de cultura muzicală i-a determinat pe țărani să devină adevărați păstrători ai tradiției, formând corul bisericesc, care nici după un secol și jumătate nu s-a stins.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Zurab Datunashvili și Aleksandra Rapaić din nou cei mai buni sportivi ai municipiului Zrenianin • Libertatea",
        "content": "Ceremonia tradițională de decernare a premiilor anuale ale Asociației Sportive a municipiului Zrenianin a avut loc pe 7 februarie, în Sala Baroc a Primăriei Zrenianin, evenimentul desfășurându-se pentru a șaptesprezecea oară, cu prezența edililor orașului, reprezentanților asociațiilor și instituțiilor sportive republicane și provinciale, precum și a foștilor sportivi de performanță din orașul de pe Bega.\n\nÎn total, 36 de sportivi, cluburi sportive, antrenori, arbitri, donatori, propagandiști în sport au fost premiați la 12 categorii, pentru rezultatele sportive obținute și contribuția la dezvoltarea sportului în anul precedent, fiind acordate recunoștințe speciale și premii pentru rezultate excelente în domeniul sportului. Câștigătorii au fost selectați de Consiliul de Administrație al Asociației Sportive, grație realizărilor excelente obținute de sportivii din municipiului Zrenianin în anul 2022.\n\nPrincipalele evenimente sportive în anul 2022 organizate în ,,Orașul Sportului” au fost ediția a IX-a a Olimpiadei Sportive a Tinerilor Școlari din Voivodina și întrunirea Comitetului Olimpic al Serbiei în Sala Baroc a Primăriei Zrenianin.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "A realizat proiecte pentru bunăstarea comunității • Libertatea",
        "content": "Darian Tăpălagă s-a implicat în viața politică la începutul anului 2019, când s-a alăturat Partidului Progresist Sârb, formațiune politică de guvernământ al cărui membru este și în prezent.\n\nPe data de 5 septembrie 2019, a fost ales președinte al Consiliului Comunității Locale din Sân-Mihai, funcție pe care a îndeplinit-o cu succes timp de cinci ani. În această perioadă de conducere a satului, împreună și cu sprijinul consătenilor săi, a realizat numeroase proiecte pentru a crea condiții optime pentru o viață demnă a întregii comunități. În același an, după ce a fost ales de primar al satului, Darian a fost numit consilier în Cabinetul președintelui comunei Alibunar. La 1 ianuarie 2021, a fost promovat la funcția de șef al Cabinetului președintelui comunei Alibunar. În mod aparte, adresează cuvinte de gratitudine președintei Zorana Bratić, cu care a avut o colaborare excelentă de-a lungul acestor ani petrecuți în administrația comunei Alibunar. \n\n Vorbind despre cariera sa politică care este în ascensiune, Darian amintește că, începând cu anul 2021, la propunerea Adunării Provinciei Autonome Voivodina a fost ales președinte al Consiliului de supraveghere a Centrului de Sănătate din Alibunar. Datorită meritelor sale în exercitarea drepturilor minorității române, la alegerile pentru Consiliul Național al Minorității Naționale Române din Serbia (CNMNRS), Darian a figurat pe lista câștigătoare „Români împreună – pentru un viitor sigur”, fiind ales vicepreședinte al Consiliului Executiv al CNMNRS. \n\n În anul 2020, fiind devotat satului natal, Darian a pus bazele reînființării Clubului de Fotbal „Banatul”, al cărui președinte este în prezent. În doar patru ani de la reînființare, acest club a devenit un exemplu de urmat pentru celelalte cluburi sportive din comuna Alibunar și nu numai. În prezent, CF „Banatul” reprezintă o asociație sportivă de care se mândresc sătenii, dar și întreaga comunitate din împrejurimi. \n\n Un moment important în cariera sa politică au fost alegerile desfășurate pe 2 iunie, unde Darian era înscris pe lista învingătoare „Aleksandar Vučić – Alibunarul mâine”. \n\n\n\nArticolul integral îl puteți citi în numărul 30 din 27 iulie",
        "label": "Serbia"
    },
    {
        "title": "Trompetist al fanfarei S.C.A. „Cultura” din Satu Nou • Libertatea",
        "content": "Unul dintre foștii fanfariști ai S.C.A. „Cultura” din Satu Nou a fost și talentatul trompetist Ghiță Crăinean Tașcă. Fratele său, Traian Crăinean, a cântat și el în fanfara amintită. Alegerea celor doi frați a fost, în exclusivitate, muzica instrumentală.\n\nGhiță Crăinean „Tașcă” a cântat mai mulți ani cu dirijorii Ghiță Boleanțu Ciuciu și Iovan Doșlea. Până la sfârșitul carierei sale de fanfarist, dar și ca solist instrumentist, a avut ocazia să cânte și cu Roman Manu Mălaimare. \n\n În calitate de fanfarist a participat la diverse emulații cultural-artistice, dar și la manifestări, festivaluri și spectacole. De asemenea, a cântat și cu două tarafuri: cu formația lui Stevan Mălaimare, Petru Jenar și Petru Bogdan „Modoni”, dar și cu ansamblul Tășcănilor, al fiului său Valeri Tașcă Crăinean și cu Dorel Tașcă. Alegerea urmașilor familiei a fost arta sunetelor. \n\n Ghiță Crăinean Tașcă a fost și un foarte bun solist instrumentist autodidact. A cântat foarte bine doine, ardelene, brâie și învârtite. A avut simțul ritmului și ureche muzicală dezvoltată. A fost și un orator foarte bun, așa că în emisiunea „Selo veselo” a postului de radio Belgrad a vorbit despre agricultură. În emisiune a fost invitată și orchestra Căminului Cultural din loc condusă de Stevan Mălaimare, iar cel mai apreciat solist vocal al bobocilor, Traian Todorovici Nuțu, a cântat cântecul „Sedamdeset i dva dana”. Putem spune că fostul fanfarit Ghiță Crăinean a fost foarte descurcăreț, talentat la muzică, dar și în alte domenii.\n\nArticolul integral îl puteți citi în numărul 46 din 13 noiembrie 2021",
        "label": "Serbia"
    },
    {
        "title": "Ghiozdane pentru elevii etnici români din Serbia • Libertatea",
        "content": "Consulul general al Ambasadei României la Belgrad, Mihai Șerban, a vizitat, pe 11 decembrie, Școala Elementară „George Coșbuc” din Torac. Cu această ocazie, Șerban a înmânat elevilor de etnie română ghiozdane cu rechizite școlare, un gest care a adus multă bucurie copiilor. Prin această donație, Ambasada României la Belgrad a contribuit la sprijinirea și îmbunătățirea calității învățământului la Torac.\n\nÎn cadrul vizitei, Șerban a participat și la o oră specială de chimie, unde elevii au învățat elemente importante ale acestei materii prin intermediul jocurilor pe calculator. La oră au fost prezenți și directoarea generală, Snežana Majkić, pedagogul școlii, Tamara Ignjatov, și Teodor Dejan.\n\nPe site-ul Departamentului pentru Românii de Pretutindeni, Cristina-Lavinia Arnăutu, director cu atribuții de secretar de stat, a transmis următorul mesaj către copii:\n\n„Dragi copii, ne bucurăm să fim alături de voi și să vă oferim aceste ghiozdane, prin reprezentanții Ambasadei României în Serbia, în cadrul inițiativei Departamentului pentru Românii de Pretutindeni, , «Ghiozdane pentru elevii etnici români din Serbia». Acest proiect reflectă angajamentul nostru de a rămâne aproape de românii de pretutindeni și de a-i susține, indiferent unde s-ar afla. Educația este temelia identității și culturii noastre, iar fiecare pas pe care îl parcurgeți pe acest drum contribuie la păstrarea limbii, tradițiilor și valorilor românești. Sperăm ca aceste ghiozdane să vă fie de folos și să vă însoțească la școală!”\n\nArticolul îl puteți citi în numărul 51 din 21 decembrie",
        "label": "Serbia"
    },
    {
        "title": "Artă culinară, muzică și voie bună • Libertatea",
        "content": "În ultima duminică a primăverii anului 2022, maeștri bucătari din satele noastre, reuniţi în cadrul a optsprezece echipe, și-au dat întâlnire la Voivodinț spre a lua parte la prima ediție a concursului gastronomic „Ceaunul mixt”.\n\nDe ce concursul poartă tocmai această denumire? De unde a venit ideea de a organiza un astfel de eveniment? Aflăm răspunsurile de la Adrian Țăran, unul dintre organizatori şi membru al Organizației „Frăția” din Voivodinț, înființată de curând: „Ne-am propus să organizăm evenimente în satul nostru, astfel că am început cu „Ceaunul mixt”. L-am numit așa din cauză că participanţii pot pregăti mâncăruri diferite, spre deosebire de alte competiții, axate pe un singur fel de mâncare. Aşadar, echipele au libertate deplină să gătească orice doresc: de la gulaşul tradițional, la fasole şi grătar, până la ciorbă de pește. La această primă ediție nu am acordat premii, ci doar diplome pentru echipe și sponsori, în semn de recunoștință. Primul eveniment l-am organizat cu ocazia Nedeii satului. A fost o seară distractivă. Acum are loc acest concurs gastronomic. Ne dorim să-l organizăm și în anii viitori, să devină tradițional. Echipele au venit din Coștei, Iablanca, Sălcița, Straja, Grebenaț, Vârşeţ. Îi avem alături şi pe vecinii noștri maghiari din Banatska Subotica și Dobričevo, dar, bineînţeles, şi pe consătenii noștri. Unii au venit cu câte două echipe. Avem două orchestre: „Mema band” și „Banatul” cu muzică românească și sârbească, pentru toate preferinţele. Am organizat și o masă comună pentru oaspeții noștri”.\n\nEvenimentul l-a onorat cu prezența Daniel Magdu, președintele Consiliului Național al Minorității Naționale Române. El și-a exprimat bucuria pentru faptul că în acea zi însorită s-a aflat la Voivodinț, la prima ediție a manifestării „Ceaunul mixt”: „Îmi pare bine că localnicii au reușit să adune aici români, dar nu numai, din mai multe sate din împrejurimi. Sunt convins că în anii viitori această manifestare va lua amploare.\n\nArticolul integral îl puteți citi în numărul 26 din 25 iunie 2022",
        "label": "Serbia"
    },
    {
        "title": "Experiență care dezvăluie tainele creării filmelor • Libertatea",
        "content": "Cea de-a XXI-a ediție a coloniei de film „Deliblatski pesak”, organizată de Centrul Regional pentru Talente „Mihajlo Pupin” din Panciova, s-a desfășurat în perioada 8 – 19 iulie la Fântâna Fetei. \n\n După cum ne informează coordonatorul proiectului, regizorul Ivan Rakidžić, un număr foarte mare de participanți și elevi care au luat parte la aceste colonii de film, au continuat să lucreze în domeniul respectiv în mod profesionist. „Obiectivul acestei colonii este ca elevii, după ce trec prin pregătirile care durează un an școlar, să vină în luna iulie la Fântâna Fetei, unde filmează propriile lor filme. Aici, au condiții de muncă perfecte. Le este asigurat medic, bucătar, administrator. Faptul interesant este că foștii membri revin la colonia de film pentru a oferi o mână de ajutor celor tineri”, afirmă Rakidžić. Dânsul adaugă că obiectivul acestei colonii nu este exclusiv de a crea producători și autori profesioniști de film, ci și de a crea un public de filme calitativ, adică de a învăța copiii să vizioneze filmele din punct de vedere corect în ceea ce privește realizarea acestora. \n\n Dânsul afirmă că, până în momentul de față, în cadrul coloniilor de film au fost filmate peste 60 de filme. Este vorba de filme scurte, care durează între 2 și 3 minute. „Faptul interesant este că în anul 2001, când am început să ne desfășurăm activitatea, am întrebat elevii ce genuri de filme vor să filmăm. Toți au căzut de acord că vor să facem filme de acțiune. Acest fapt este bun pentru că de la început s-au confruntat cu cel mai greu gen de filme”, ne spune regizorul.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Burse pentru cei mai buni studenți • Libertatea",
        "content": "Comuna Jitiște oferă, și anul acesta, burse studenților de pe teritoriul comunei pentru obținerea rezultatelor excelente, precum și asistență financiară pentru studenții cu statut financiar mai scăzut. În perioada următoare, în clădirea municipiului Jitiște, vor fi acordate contracte pentru burse studențești, precum și decizii privind asistența financiară unică. Pentru acest scop, anul acesta au fost alocate fonduri semnificative, iar după desfășurarea concursului au fost stabilite 29 de burse și 41 de sprijine financiare unice. Bursa individuală pentru studenți este stabilită la valoare de 10.000,00 dinari pentru o perioadă de 10 luni, în timp ce asistența unică este la 30.000,00 dinari.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Expoziția de creații de la ,,Colonia de pictură” a I.C.R.V. • Libertatea",
        "content": "Începând cu prima zi a lunii iulie, Institutul de Cultură al Românilor din Voivodina, a organizat, în fața primăriei orașului din Zrenianin, pe platoul din Piața Libertății, vernisajul expoziţiei de pictură a lucrărilor realizate cu prilejul celei de-a XI-a ediţie a ,,Coloniei de pictură”, desfăşurată în perioada 28 iunie – 1 iulie la Zrenianin. Evenimentul ,,Colonia de pictură”, totodată prezintă una dintre numeroasele evenimente artistice organizate în cadrul ,,Săptămânii Culturii” Zrenianin. \n\n Expoziţia, care a putut fi admirată de iubitorii de artă în centrul civic al orașului de pe Bega, cuprinde lucrările participanților la „Colonia de pictură”, creatori consacrați din mai multe localități de la noi: Viorel Flora (coordonator al Tabereri de pictură) Zrenianin, Ionel Popovici (Panciova), Konstantin Grosu (Zrenianin), Violeta Țăpârgea (Satu Nou), Maja Volk (Belgrad), Adela Flora (Subotica), Maja Jurić (Zrenianin) și Žužana Melegi.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "„Sfintele Slujbe în viața credincioșilor” • Libertatea",
        "content": "Duminică, 16 iunie, în cadrul Sfintei Liturghii, care a început la ora 9:30, la Biserica Ortodoxă Română din Toracul Mare a avut loc o cateheză cu tema „Sfintele Slujbe în viața credincioșilor”, slujba vecerniei și a utreniei.\n\nCateheza (împărtășirea învățăturii creștine prin procesul de învățare) a fost ținută de Pr. prof. dr. Constantin Jinga, profesor la Facultatea de Teologie din Timișoara.\n\nSfânta Liturghie a fost săvârșită și de preoții Cristian Popi și Emanuil Mojic, răspunsurile fiind date de corul bărbătesc din Toracul Mare.\n\nArticolul îl puteți citi în numărul 25 din 22 iunie",
        "label": "Serbia"
    },
    {
        "title": "Preasfinţitul Părinte Ieronim, Episcopul Daciei Felix, a săvârşit slujba Sfântul Maslu • Libertatea",
        "content": "Sâmbătă, 6 august, la Biserica Ortodoxă Română din Sân-Mihai, în prezenţa unui număr mare de credincioşi, a fost sărvâşită slujba Sfântului Maslu de un sobor de preoţi în frunte cu Preasfinţitul Părinte Ieronim, Episcopul Daciei Felix.\n\nTaina Sfântului Maslu, este slujba prin care biserica se roagă pentru cei bolnavi, dăruindu-le harul tămăduirii, al iertării păcatelor prin ungerea cu untdelemn sfinţit însoţită de rugăciunea preoţilor. Taina maslului este lucrarea sfântă săvârşită în numele Sfintei Treimi, de către preoţii bisericii, prin care se împărtăşeşte credinciosului bolnav, harul nevăzut al tămăduirii sau uşurării suferinţelor trupeşti, întărirea sufletească, iertarea păcatelor. Partea văzută (fruntea şi mâinile) constă din ungerea cu untdelemn sfinţit, după ce s-a invocat prin rugăciuni mila lui Dumnezeu prin puterea Sfântului Duh asupra celui bolnav. Sfântul Maslu este o taină a participării comune la ridicarea din patul suferinţei, o comuniune de rugăciune pentru sufletul celui chinuit. Pentru aceasta, se cere ajutorul Preasfintei Fecioare, al Sfintei Cruci, ajutorul sfinţilor şi îngerilor, al tuturor slujitorilor trăitori în Hristos şi în comuniune cu sfinţii.\n\nintegral îl puteți citi în numărul 33 din 13 august",
        "label": "Serbia"
    },
    {
        "title": ",,Hristos s-a botezat!” •",
        "content": "În sfintele lăcașuri ortodoxe române, pe 6-7 ianuarie au avut loc două sărbători strâns legate una de cealaltă. Este vorba despre Botezul Domnului, cunoscut în popor ca „Boboteaza”, și despre sărbătoarea din următoarea zi, Sfântul Ioan Botezătorul – Înaintemergătorul Domnului. Cu acest prilej, în cele două biserici din Toracul Mic și Toracul Mare, a fost sfinţită Aghiasma Mare, iar după Sfânta Liturghie, toţi binecredincioşii au plecat la casele lor pentru a bea din ea timp de opt zile, dimineaţa înainte de micul dejun. Liturghiile au fost săvârșite de preoții parohi Cristian Popi și Emanuil Mojic.\n\nPe vremuri se puneau câteva picături şi animalelor de curte pentru ca acestea să fie sănătoase, obicei care se mai păstrează și astăzi în unele gospodării. Se spune că această apă ajută atât pentru tămăduirea trupului, cât şi a sufletului. Prin aceste două, la fel de mari sărbători bisericeşti, se încheie bucuriile creştine duhovniceşti ale iernii. Se mai spune că de acum ziua se măreşte şi întunericul apăsător al iernii este străbătut de lumină, atât pe cer, cât şi în inimile oamenilor.\n\nArticolul îl puteți citi în numărul 2 din 13 ianuarie",
        "label": "Serbia"
    },
    {
        "title": "A început înscrierea la Instituția preșcolară „Naša radost” din Cuvin • Libertatea",
        "content": "Înscrierea la Instituția preșcolară „Naša radost” din Cuvin a început pe data de 5 mai a.c. și va dura până în 31 mai a.c.\n\nDin cauza pandemiei de coronavirus, înscrierea se face prin formularul on-line, prin serviciul eVrtić, pe site-ul www.euprava.gov.rs\n\n\n\n Copiii cu vârste curpinse între 18 luni (care împlinesc 18 luni la data de 1 septembrie 2021) și 5 ani pot fi înscriși doar la program prelungit. În grupa pregătitoare se înscriu obligatoriu toți copiii născuți între 01.03.2015. și 28.02.2016. Părinții pot înscrie acești copii la program normal sau la program prelungit. Informații suplimentare pot fi găsite pe site-ul insituției preșcolare „Naša radost” din Cuvin: www.nasa-radost-kovin.org.rs și pe site-ul Primăriei comunei Cuvin: www.kovin.rs \n\n Instituția preșcolară „Naša radost” din Cuvin are două sedii la Cuvin și opt la sate.\n\nÎn cadrul proiectului internațional cu genericul „Literate Twinners”, care este organizat pe platforma etwinning.net, Școala Generală „Đura Jakšić” a participat la marcarea Zilei Internaționale a Copilului. Un elev din fiecare școală a purtat mască și a înregistrat un videoclip, prin care a transmis felicitări cu ocazia Zilei Copilului în limba maternă, cum ar fi: portugheză, spaniolă, croată, sârbă, tunisiană, turcă, azeră.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Cele două biserici surori au marcat sărbătoarea Înălțarea Domnului • Libertatea",
        "content": "În mod tradițional, cele două biserici surori din Satu Nou, Biserica Ortodoxă Română și Biserica Ortodoxă Sârbă, marchează împreună sărbătoarea Înălțarea Domnului. Astfel, pe data de 10 iunie credincioșii de la cele două biserici, în frunte cu preoții Gheorghe Ianeș și Marko Doveden, au mers la crucea de la ieșirea din sat spre Răsărit, unde a fost săvârșită slujba Litia. \n\n În fiecare an, sărbătoarea Înălțarea Domnului are o altă gazdă, adică cele două biserici din localitate schimbă acest rol. Gazda este responsabilă pentru a pregăti colacul, coliva și celelalte gustări care se aduc după săvârșirea slujbei. Anul acesta, această onoare i-a revenit Bisericii Ortodoxe Române. \n\n\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Sfânta Maria Mare, ocrotitoarea satului şi praznicul Bisericii Ortodoxe Române cu Hramul ,,Adormirea Maicii Domnului” • Libertatea",
        "content": "Conform tradiţiei, pe data de 15 august, când toţi creştinii români o slăvesc pe Sfânta Fecioară Maria, alibunărenii, împreună cu oaspeţii lor dragi, au fost prezenţi la Sfânta Liturghie închinată Maicii Domnului, ocrotitoarea Alibunarului şi a Bisericii Ortodoxe Române din Alibunar cu Hramul ,,Adormirea Maicii Domnului”. Liturghia a fost oficiată de un sobor de preoţi în frunte cu Preacucernicul Părinte Prot. Emanuel Tăpălagă, vicar eparhial.\n\nÎn binecuvântarea sa, Preacucernicul Părinte Emanuel Tăpălagă le-a mulţumit credincioşilor prezenţi la Sfânta Liturghie închinată Maicii Domnului, precum şi cuvioşilor preoţi. Credincioşii din parohia Alibunarului se numără printre acei fericiţi enoriaşi, cinstitori de Dumnezeu, care pot o cinsti pe Fecioara Maria, ocrotitoarea localităţii şi a neamului românesc. Părintele Vicar a mulţumit şi grupului vocal mixt din Săcălaz (România), care i-a încântat pe cei prezenţi cu răspunsurile liturgice.\n\nÎn cuvântul de învăţătură, Prot. Emanuel Tăpălagă a menţionat, printre altele, că la nunta de la Cana Galileii Domnul Iisus Hristos a făcut o minune. A fost prezentă şi Fecioara Maria care i-a spus Fiului lui Dumnezeu: ,,Nu mai avem vin”. Pentru a salva demnitatea acestei familii, Maica lui Dumnezeu insistă înaintea Fiului ei să-i ajute pentru a nu se face de râs în faţa nuntaşilor. Fiul lui Dmenezeu a făcut aici prima sa minune, transformând apa în vin pentru ca gazdele să-i servească pe nuntaşi. Maica Domnului a spus: «Faceţi orice vă va spune Fiul Meu, născut din mine! Aşa este, sunt de acord cu Tine, dar fericiţi sunt cei care ascultă cuvântul lui Dumnezeu şi îl îndeplinesc pe El».\n\nArticolul integral îl puteți citi în numărul 34 din 24 august",
        "label": "Serbia"
    },
    {
        "title": "O serie de evenimente culturale • Libertatea",
        "content": "Datorită manifestării „Vara culturală pancioveană”, orașul de pe malul Timișului nu este o destinație deloc plictisitoare pe timpul verii. Acest fapt îl dovedește numărul impresionant de oameni care se delectează în serile de vară cu programul bogat pe care l-au pregătit, cu sprijinul municipiului Panciova, instituțiile culturale din oraş: Centrul de Cultură, Biblioteca Orășenească, Organizația Turistică şi Muzeul Orașului.\n\nPe parcursul săptămânii trecute, serile la Panciova au fost pline de conţinuturi pentru toate preferinţele. Desprindem evenimentele care nu i-au lăsat indiferenți pe pancioveni, făcându-i să se plimbe până în centrul orașului.\n\nPe 8 august, panciovenii s-au bucurat de seara Ellei Fitzgerald, putând asculta cele mai cunoscute cântece ale uneia dintre cele mai populare interprete de jazz, care a lăsat urme de neşters în acest gen de muzică. Aşadar, panciovenii au avut ocazia să-și reamintească de interpretarea ei duioasă și puternică, datorită căreia Ella Fitzgerald a fost considerată prima doamnă a muzicii jazz.\n\nPe platoul din fața Muzeului orașului din Panciova, cântecele ei le-au interpretat Lilien Ožvar (solistă vocală), Petar Pitarević (pian), Stefan Jocić (bas/contrabas) și Mihailo Novakov (tobă). \n\n La acest eveniment, unde panciovenii au celebrat muzica și patrimoniul Ellei Fitzgerald, s-a creat o atmosferă încântătoare în ritm de jazz.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "O inițiativă pentru promovarea diversității culturale • Libertatea",
        "content": "Într-o atmosferă de colaborare și deschidere culturală, Centrul Românesc pentru Cercetare și Promovare Culturală a organizat o masă rotundă dedicată proiectului „Conexiuni bănățene”. Evenimentul, desfășurat la Centrul Cultural din Vârșeț, a reunit reprezentanți ai minorităților naționale, ai comunității majoritare și ai instituțiilor culturale din Banat, având drept scop identificarea și valorificarea patrimoniului cultural diversificat al regiunii. Proiectul „Conexiuni bănățene” reprezintă o inițiativă de lungă durată ce își propune să creeze punți între comunități, evidențiind atât elementele comune, cât și particularitățile care le definesc.\n\nDr. Traian Căcina, membru în Executivul orașului Vârșeț, responsabil pentru Cultură și coordonator al proiectului, a subliniat viziunea inițiativei: „Acest proiect, pe care l-am început anul acesta sub denumirea „Conexiuni bănățene”, urmărește cercetarea și promovarea moștenirii culturale și etnice a Banatului. Prin organizarea de mese rotunde, studii de caz și diverse manifestări – expoziții, documentare, broșuri – ne propunem să aducem în prim-plan contribuțiile tuturor comunităților, cu un accent deosebit pe rolul femeilor în păstrarea și transmiterea tradițiilor locale.” \n\n Davor Stojković, directorul Centrului Cultural din Vârșeț, a evidențiat importanța colaborării interinstituționale: „Îmi doresc să vedem cât mai multe proiecte de acest fel, care să contribuie la bunăstarea societății. Centrul Cultural este aici să vă sprijine în tot ce aveți nevoie, iar echipa noastră va face tot ce este mai bine pentru a sprijini această inițiativă.” \n\n La rândul său, Marian Mohan, președintele Centrului Românesc pentru Cercetare și Promovare Culturală, a declarat: „Această masă rotundă marchează prima etapă a proiectului „Conexiuni bănățene”. În colaborare cu Centrul Cultural, am discutat despre specificul fiecărei minorități naționale și despre contribuția asociațiilor care păstrează tradițiile naționale. Prin acest proiect demonstrăm cât de interconectați suntem, dar și cât de diversificați. Mulțumim Secretariatului Provincial pentru sprijinul acordat. Această întâlnire a fost extrem de productivă, generând idei valoroase pentru dezvoltarea viitoare a proiectului.” \n\n Marinel Petrică, reprezentant al Centrului Cultural, a explicat că această fază este doar primul pas în raport cu ceea ce urmează să se realizeze. Scopul proiectului este de a include toate comunitățile naționale care trăiesc pe teritoriul orașului Vârșeț prin intermediul asociațiilor acestor comunități, care se ocupă direct de păstrarea identității naționale. În acest context, asociații precum Centrul Cultural și Centrul Românesc de Cercetare și Promovare a Culturii sunt incluse în proiect. \n\n Proiectul identifică câteva aspecte esențiale de care se vor ocupa asociațiile, precum obiceiuri legate de naștere, botez, nuntă sau înmormântare. Aceste momente din viața fiecărei comunități naționale sunt specifice fiecăreia dintre ele, fiind motivele pentru care diferă între ele. Totuși, conviețuirea noastră a creat anumite puncte comune, ceva ce este specific fiecărei comunități, dar care are nuanțe distincte. Aceste trăsături, care ne diferențiază fără să ne despartă, sunt cele prin care fiecare comunitate este recunoscută, iar proiectul își propune să evidențieze aceste particularități.\n\nArticolul integral îl puteți citi în numărul 2 din 11 ianuarie 2025",
        "label": "Serbia"
    },
    {
        "title": "Circulația autovehiculelor este interzisă oficial • Libertatea",
        "content": "Numărul de plângeri ale cetățenilor că vehicule motorizate se deplasează de-a lungul pistei de biciclete nou-construite Zrenianin-Timișoara, este din zi în zi tot mai mare și se vede că pista se distruge în fiecare zi.\n\nOmbudsmanul a reacționat la organul competent, care este titularul proiectului, și în scurt timp au fost instalate semne de circulație de-a lungul întregii piste de biciclete.\n\nDe asemenea au fost montate și rampe la intrările pe pistă dinspre localități.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "Ziua Europeană a Limbilor • Libertatea",
        "content": "La inițiativa Consiliului Europei de la Strasbourg, Ziua Europeană a Limbilor este sărbătorită începând cu 26 septembrie 2001.\n\nDe atunci, această zi a fost celebrată în majoritatea țărilor europene prin diverse activități, având ca obiective promovarea limbajului, stimularea diversității lingvistice și culturale, evidențiind importanța învățării limbilor străine. \n\n În perioada 25-27 septembrie, în şcolile elementare „Sf. Sava” din Jitiște, „George Coșbuc” din Torac, „Đura Jakšić” din Banatski Dvor și „Aleksa Šantić” din Ravni Topolovac a fost marcată Ziua Europeană a Limbilor. Acest eveniment a fost pregătit de profesoarele de limba engleză, germană, franceză, sârbă (ca limbă nematernă) și rusă, adică limbile studiate de elevii din aceste școli. Elevii au desfășurat diverse activități, au făcut prezentări, au cântat și recitat, au participat la jocuri lingvistice și au purtat conversații în limbi străine, punctul principal fiind evidențierea importanței învățării limbilor străine.\n\nArticolul îl puteți citi în numărul 40 din 5 octombrie",
        "label": "Serbia"
    },
    {
        "title": "Săptămâna Copilului la Școala Elementară „George Coșbuc” din Torac • Libertatea",
        "content": "Programul activităților din Săptămâna Copilului se desfășoară în fiecare an sub un generic, care marchează tema actuală la care se dedică manifestarea. Anul acesta, genericul a fost: „Sunt copil, am un plan, toleranță și iubire în fiecare zi.”\n\nLa Școala Elementară „George Coșbuc” din Torac, elevii, împreună cu profesorii lor, au marcat fiecare zi a acestei săptămâni prin diverse activități. În prima zi, s-a organizat o prezentare a temei Săptămânii Copilului din acest an. Elevii au vorbit despre toleranță, ce înseamnă să fii tolerant, au dat exemple și au discutat. Tot luni, la Banatski Dvor, a avut loc tradiționalul cros de toamnă, torăcenii revenind acasă cu mai multe medalii. Această activitate, pe lângă aspectul sportiv și competitiv, este și foarte distractivă, deoarece pe stadion se întâlnesc copii din toate școlile elementare ale comunei Jitiște.\n\nMarți, a fost organizată o acțiune umanitară, copiii aducând haine, rechizite școlare, jucării etc., care au fost distribuite elevilor din grupuri vulnerabile. De asemenea, au avut loc și jocuri sportive. Miercuri, elevii au participat la un atelier de artă, numit „Lumea colorată a copilăriei”, unde și-au pus în valoare talentele la desen și artă.\n\nArticolul integral îl puteți citi în numărul 42 din 19 octombrie",
        "label": "Serbia"
    },
    {
        "title": "Promovarea valorilor tradiţionale • Libertatea",
        "content": "Duminică, 28 noiembrie, în sala de spectacole a Casei de Cultură din Alibunar, a avut loc prima ediţie a manifestării ,,Întâlnirile de toamnă a satelor din comuna Alibunar”, care are ca scop de a promova valorile creaţiilor folclorice şi a obiceiurilor străbune prezentate de apartenenţii entităţilor naţionale care trăiesc în relaţii de deplină toleranţă multietnică şi multiconfesională sârbii, românii, slovacii, romii. Evenimentul a fost dedicat obiceiurilor tradiţionale practicate de bănăţeni în perioada sărbătorilor de toamnă a sfinţilor ocrotitori ,,Sfinţii Apostoli Mihail şi Gavril”. Evenimentul cultural a fost organizat de comuna Alibunar cu sprijinul Ministerului Dezvoltării Rurale, având ca scop de a scoate în evidenţă tradiţiile practicate de sârbii bănăţeni şi de etnicii români şi comunitatea slovacă. \n\n Onoarea de a inaugura acest eveniment impozant a revenit preşedintei comunei Alibunar, Zorana Bratić care a menţionat: ,,Îmi pare foarte bine că mă aflu în această seară alături de voi, dar şi pentru faptul că ne puteţi arăta cât de frumoase sunt obiceiurile de sărbători, pe care aţi reuşit să le păstraţi cu sfinţenie, şi eu vă rămân recunoscătoare pentru tot ce aţi făcut ca să vă menţine-ţi pe aceste meleaguri. Acum este prilejul unic de a vă prezenta creaţiile de artizanat şi costumele populare pe care le-aţi moştenit de la strămoşii voştri. Mulţumim, în primul rând, Ministerului Dezvoltării Rurale care ne-a ajutat ca să organizăm această manifestare a tradiţiilor multietnice, precum şi doamnei Olivera Cicović, directoarea Centrului de Cultură, pentru reuşita acestei manifestări.”\n\nArticolul integral îl puteți citi în numărul 49 din 4 decembrie 2021",
        "label": "Serbia"
    },
    {
        "title": "Moment de mare bucurie pentru credincioșii din localitate • Libertatea",
        "content": "Duminică, 18 iulie, după săvârșirea slujbei Vecerniei, la Biserica Ortodoxă Română din Doloave a avut loc instalarea noului preot al acestei parohii, în persoana tânărului Cosmin Baba. Dânsul a fost instalat ca preot titular la parohia Doloave, dar va sluji și parohia Maramorac. \n\n Slujba de instalare a noului preot a fost săvârșită de un sobor de preoți în frunte cu Înaltpreacucernicul Părinte Vicar Emanuel Tăpălagă. Soborul de preoți a fost alcătuit din Preacucernicul Părinte Gheorghe Ianeș, Protopop de Panciova, Părintele Calist Magyar, Protopop de Alibunar, Părintele Trăian Brăgean, Protopop de Belgrad și Protopopul sârb Steva Urošev din Panciova. \n\n Preotul Cosmin Baba a primit întru păstorie cele două parohii amintite, dar și misiunile bisericești: evanghelia, crucea și cheia bisericii. Acestea reprezintă simbolul misiunilor preotului în parohie: misiunea didactică sau învățătorească, misiunea sfințitoare și misiunea gospodărească.Dânsul a declarat cu oceastă ocazie că hirotonirea întru preot duce cu sine o responsabilitate în direcția vocației pentru comunitate și misiune. „Îmi încep astăzi slujirea, pe care doresc să o așez sub semnul continuității, înnoirii și dinamizării vieții bisericești, sub toate aspectele ei: spiritual, pastoral-misionar, liturgic, cultural, editorial, social-filantropic, catehetic și administrativ-gospodăresc. Cu ajutorul Domnului vom lucra acum împreună în ogorul Lui. Ne vom ruga împreună, în această preafrumoasă biserică și pe la casele fiecăruia. Dar, vom fi alături și în osteniile gospodărești, mai ales în cele care țin de buna rânduială a sfântului lacăș, a cimitirului, a troițelor și așa mai departe”, a afirmat preotul Cosmin Baba.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Satu Nou este următoarea localitate care va primi grădiniță • Libertatea",
        "content": "Cu ocazia „Săptămânii copiilor”, managerul Municipiului Panciova, Maja Vitman, a vizitat grădinița din Doloave, care și-a început activitatea tocmai în săptămâna amintită. Managerul Municipiului Panciova a găsit o atmosferă veselă la grădiniță. Dânsa s-a bucurat de compania copiilor, care au întâmpinat-o cu cântece și poezii.\n\nMaja Vitman a afirmat că ambianța grădiniței este amenajată în conformitate cu necesitățile copiilor. „Mai întâi, copiii intră în încăperea unde se dezbracă, apoi trec prin coridoarele curate și ordonate și ajung în clasele de lucru. În colaborare cu Instituția Preșcolară „Dečja radost”, antepreșcolarilor le va fi servită și o masă.”\n\nManagerul Municipiului Panciova a subliniat faptul că pereții din coridorul grădiniței au fost ilustrați cu motive din Doloave de către pictorul academician Emil Sfera, căruia i-a mulțumit, cu această ocazie, pentru munca sa. „Prima dată când au intrat în grădiniță, copiii au recunoscut locurile semnificative din localitate. Din prima zi au simțit acest loc precum cea de-a doua casă. Acesta era obiectivul nostru”, a declarat dânsa.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "Inspectarea Societăților Pompierilor Voluntari din Torac • Libertatea",
        "content": "La Căminul Pompierilor Voluntari din Torac, vineri, 25 noiembrie, a avut loc o întâlnire cu reprezentanții Departamentului pentru Coordonarea și Controlul Pompierilor Voluntari, Departamentul pentru Situații de Urgență și Ministerul Afacerilor Interne al Republicii Serbia.\n\nLocotenentul colonel Branislav Milosavljević, comandantul batalionului pompierilor din Zrenianin, Predrag Lukić, și Milan Kokora de la Departamentul pentru coordonarea și controlul muncii a Societăților Pompierilor Voluntari, au verificat Căminele Pompierilor Voluntari din Torac, în conformitate cu prevederile Legii privind stingerea voluntară a incendiilor și reglementările însoțitoare.\n\nObiectivul inspecţiei a fost conformitatea din punct de vedere al dotării tehnice, al numărului și al capacității sanitare a membrilor. După finalizarea cu succes a controlului, pompierii din Torac vor urma o pregătire profesională în perioada următoare, conform programului definit al Ministerului Afacerilor Interne al Republicii Serbia.",
        "label": "Serbia"
    },
    {
        "title": "Seminar privind cultivarea plantelor medicinale și condimentare • Libertatea",
        "content": "Săptămâna trecut, la Școala de Agricultură din Vârșeț, a avut loc un seminar pe tema: „Cultivarea și prelucrarea plantelor medicinale și condimentare” susținut de către oameni de știință și experți în acest domeniu. \n\n Seminarul s-a fost desfășurat sub auspiciile Secretariatului Provincial pentru Agricultură, Silvicultură și Gospodărirea Apelor. A fost cofinanțat de Uniunea Europeană și face parte din proiectul de cooperare transfrontalieră dintre Serbia și Ungaria. \n\n Cu acest prilej directorul Școli de Agricultură Srđan Kliska, a declarat urmatoarele: \n\n -Mă bucur foarte mult că avem în fața noastră un număr însemnat de oameni care prezintă interes față de plantele medicinale. Au venit din Vârșeț, precum și din alte orașe. Trebuie să recunosc că nu mă așteptam la un astfel de succes. Cred că acest seminar este foarte utli pentru cei ce își propun să-și îmbunătățească veniturile și să cultive medicinale, dar nu au suprafețe prea mari în gospodăriile. \n\n Seminarul a fost organizat de Secretariatul Provincial pentru Agricultură, Silvicultură și Gospodărirea Apelor și Fondul pentru Afaceri Europene al Provinciei Autonome Voivodina, în cadrul proiectului „Îmbunătățirea antreprenoriatului și a oportunităților de angajare în regiunea transfrontalieră prin Practici agricole bazate pe inovații -AGRINNO2, intitulat: „Cultivarea și prelucrarea plantelor medicinale și condimentare”.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Legături dintre parohiile din Oltenia și cele din Banatul sârbesc • Libertatea",
        "content": "Joi, 6 aprilie, Biserica Ortodoxă Română din Petrovasâla a găzduit un grup de pelerini, în frunte cu preoții lor, veniți din câteva parohii din Oltenia. Aceștia au fost întâmpinați de Preotul Ionel Savu, de membrii Comitetului Parohial și de mai mulți enoriași din această localitate. După întâmpinarea oaspeților, prof. dr. Mircea Măran le-a vorbit în linii generale despre trecutul acestei localități și în special despre biserică, apreciind-o ca pe cel mai monumental edificiu al BOR din Banatul sârbesc.\n\nDupă săvârșirea acatistului, a urmat discursul unuia dintre preoții veniți în vizită. Dânsul a vorbit în numele oaspeților din Oltenia despre vizita la Petrovasâla, cât și despre impresiile sale referitoare la această vizită, declarând următoarele:\n\n„Ne aflăm în biserica ortodoxă cea mai mare, unde am avut o deosebită plăcere să oficiem și un Sfânt Acatist, însoțit de câțiva colegi de-ai noștri, veniți din zona Gorjului, și am rămas profund impresionați și de frumusețea monumentului, a bisericii, pentru că este ca o mireasă, într-adevăr, a lui Hristos. Este un lăcaș deosebit de plăcut, de impresionant, de frumos, din toate punctele de vedere și ne-a făcut impresia deosebit de plăcută și ne întrebăm că întreținerea, așa cum ne-am dat seama, este foarte grea de susținut.\n\nDe aceea, rugăm pe această cale pe toți cei care ne aud, dacă pot să ne întindă o mână de ajutor, pentru că ajutorul, cât de mare sau cât de mic ar fi, este mult benefic pentru această parohie. Scopul nostru a fost să ne cunoaștem. Am cunoscut pe Părintele Ionel, pe prof. Mircea și câțiva enoriași care ne-au însoțit în seara aceasta, și mâine dorim să ne revedem la Drumul Crucii de la Ciudanovița. Mulțumim frumos, așa să ne ajute Dumnezeu!”\n\nArticolul integral îl puteți citi în numărul 68 din 22 aprilie",
        "label": "Serbia"
    },
    {
        "title": "Conectarea oamenilor din toate segmentele vieții • Libertatea",
        "content": "Festivalul de film documentar „Cooperarea europeană: o poveste de film”, organizat de Ministerul Integrării Europene al Serbiei în colaborare cu programul de cooperare transfrontalieră INTERREG IPA România – Serbia, a avut loc luni, 26 septembrie, la Centrul Cultural Zrenianin.\n\nÎn cadrul festivalului au fost prezentate două filme din ambele țări partenere – Serbia și România. La ora 18.00, a fost programată proiecția peliculei „Telenovela de culoare gri”, a autorului Filip Martinović din Serbia, iar de la ora 20.00 a fost difuzat documetarul „Casa cu păpuși”, în regia autorului român Tudor Platon. Regizorul de origine din Ploiești s-a adresat celor prezenți prin mediul online, a dialogat și a împărtășit emoțiile cu publicul prezent în sala de spectacole a Centrului Cultural Zrenianin.\n\nÎn luna septembrie, în diferite regiuni ale Europei sunt organizate numeroase evenimente cu scopul de a reaminti beneficiile cooperării. Între aceste evenimente se numără festivaluri de film, concerte, maratoane, târguri gastronomice.\n\nLa 21 septembrie 2012, în toată Uniunea Europeană şi în ţările vecine, s-a organizat pentru prima dată Ziua Cooperării Europene. Programul IPA de Cooperare Transfrontalieră România – Republica Serbia s-a alăturat acestei campanii de comunicare pentru a sărbători succesul înregistrat prin implementarea proiectelor transfrontaliere, începând cu anul 2009, a proiectelor finanțate din fonduri IPA CBC, care au contribuit la dezvoltarea socio-economică a regiunii de graniţă dintre România şi Republica Serbia.\n\nintegral îl puteți citi în numărul 41 din 8 octombrie",
        "label": "Serbia"
    },
    {
        "title": "La Torac vor începe lucrările de reconstrucție a Muzeului Etnografic al Românilor • Libertatea",
        "content": "Vineri, 28 octombrie, președintele Guvernului Provincial, Igor Mirović, a vizitat comuna Jitiște, împreună cu secretarul provincial pentru cultură, informare și relații cu comunitățile religioase, Dragana Miloševič, și secretarul provincial pentru energie, construcții și transport, Ognjen Bjelić. În cadrul acestei vizite, delegația din capitala provinciei a vizitat localitățile Torac și Banatsko Karađorđevo cu ocazia unor investiții semnificative în comuna Jitiște.\n\nGuvernul Provincial va finanța reconstrucția Căminului Cultural din Torac, viitorul Muzeu Etnografic al Românilor, cu 119 milioane de dinari, iar lucrările vor începe în următoarele săptămâni. Contractul de reconstrucție a acestei clădiri atât de importante pentru păstrarea și promovarea tradiției și culturii minorității naționale române, a fost semnat de președintele comunei Jitiște, Mitar Vučurević și directorul INTEC DOO, Danilo Bjelica, în prezența președintelui guvernului provincial și a consilierului al României la Belgrad, Anca Popa.\n\nCu această ocazie, Mirović a spus următoarele: ,,Acest proiect nu înseamnă doar ocazia de a marca și focaliza tradiția minorității naționale române din Voivodina în cadrul colecției etnografice, ci și un semn de respect reciproc între sârbi și români, semn de mare respect pe care îl avem față de statul român, semn al politicii de continuitate pe care o conducem în statul nostru, mai ales aici, în nordul PA Voivodina, când vine vorba de păstrarea drepturilor minorităților naționale.”\n\nProiectul prevede ca clădirea muzeului să primească un spațiu pentru o galerie pentru expoziție permanentă, un spațiu pentru depozitarea și cercetarea materialelor de arhivă, o bibliotecă memorială, o sală multimedia, un spațiu pentru coloniile de artiști, un club de artă populară autohtonă, un laborator de conservare, o tipografie, precum și încăperi administrative și auxiliare.\n\nintegral îl puteți citi în numărul 45 din 5 noiembrie",
        "label": "Serbia"
    },
    {
        "title": "Totul face din plăcere şi cu multă dăruire de sine • Libertatea",
        "content": "Saša Perišić este recunoscut, în împrejurime sa, pentru faptul că este un bucătar neîntrecut, mai ales în pregătirea unor specialităţi culinare cum este gulaşul şi mâncărurile tradiţionale.\n\nPreparatele culinare pregătite de dânsul sunt cu un miros apetisant, care pur şi simplu, cum spun bunii cunoscători de mâncăruri ,,îţi deschide apetitul la mâncare”. L-am întrebat pe Saša, bucătar şef, cum îi zic prietenii de breaslă, cum reuşeşte dânsul să prepare o mâncare pe gustul tuturor, şi să fie aşa de solicitat de toţi iubitorii de mâncăruri tradiţionale: \n\n ,,E foarte dificil din punctul meu de vedere, ca să prepari o mâncare pe gustul tuturor. Însă, eu de fiecare dată când sunt invitat la vreo petrecere sau întâlnire cu prietenii, mă străduiesc să ofer totul de la sine şi să mă bazez pe experienţa pe care am obţinut-o pe parcursul anilor, şi succesul apare pe neaşteptate, spre satisfacţia tuturora. Este pentru mine o satisfacţie aparte de a pregăti o mâncare sau un gulaş care este savurată ,,într-o clipită” şi cu o cerere în plus. Eu, pur şi simplu mă transpun în ceea ce fac, şi astfel totul decurge fără nici o problemă. Meseria de bucătar am moştenit-o de la bunicul meu care era un vânător bun, și cel mai mult îi plăcea să gătească o mâncare din carne de vânat. Tot de la el am învăţat multe secrete pe care trebuie să le cunoască un bucătar pasionat.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Expoziția de pictură a artistului zrenianinean Rastko Stefanović la Galeria Contemporană • Libertatea",
        "content": "„Vera icona – transpunere intimă a unei picturi sacrale” este titlul expoziției de pictură a artistului Rastko Stefanović, care a fost vernisată la finele lunii martie, în spațiul expozițional al Galeriei Contemporane Zrenianin. \n\n În lucrarea artistului zrenianinean, cel mai frecvent motiv de creație a fost figura umană, în funcție de gen, cel mai adesea dată sub forma unui portret, figuri, nud sau a unei picturi sacrale. Manipulând caracteristicile formale și semantice ale acestor genuri artistice, autorul încearcă să ajungă la un nou context și la noi semnificații. Lucrările prezentate la expoziție sunt rezultatul tezei de doctorat în care, teoretic și practic, artistul plastic a cercetat și examinat relațiile dintre portrete și picturi sacrale și transpunerea lor prin joc personal cu relațiile dintre forma și semnificația unei opere de artă.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Bogdan Ancuțici, noul președinte • Libertatea",
        "content": "Din urmă cu câteva săptămâni, Comunitatea Locală „Mita Vukosavljev” din Doloave are un nou președinte, pe Bogdan Ancuțici. Dânsul a fost ales la această funcție de către Consiliul Comunității Locale „Mita Vukosavljev” din Doloave, al cărui vicepreședinte a fost în ultimii ani.\n\nBogdan Ancuțici, după cum a declarat, urmează să aibă o întâlnire cu primarul municipiului Panciova, Aleksandar Stevanović şi să stabilescă obiectivele Comunității Locale „Mita Vukosavljev” din Doloave până la sfârșitul anului. Dânsul a amintit că mai întâi trebuie să ia cunoştinţă de datele actuale despre buget şi să se informeze cu privire la stadiul investiţiilor capitale, care trebuie realizate la Doloave până la sfârșitul anului. În acest context, noul președinte al Comunității Locale „Mita Vukosavljev” din Doloave a amintit că trebuie să rezolve problema drumului degradat Doloave-Panciova.\n\nBogdan Ancuțici s-a declarat mândru de faptul că are oportunitatea de a reprezenta localitatea sa și că a primit încrederea consătenilor, care îl consideră persoana potrivită pentru a soluționa problemele din localitatea lor.\n\nArticolul îl puteți citi în numărul 33 din 19 august",
        "label": "Serbia"
    },
    {
        "title": "A fost marcat Hramul „Adormirea Maicii Domnului” • Libertatea",
        "content": "Pe 15 august, credincioșii din parohia Glogoni au marcat hramul Bisericii Ortodoxe Române „Adormirea Maicii Domnului” din loc.\n\nSfânta Liturghie a fost oficiată de parohul Bisericii Ortodoxe Române din Glogoni, Părintele Cristian Băbuț, împreună cu un sobor de șase preoți.\n\nAnul acesta, rolul de naș al bisericii l-a îndeplinit Vasile Bugarin. Nașul pe anul care urmează, adică până la următorul hram, va fi Comitetul Parohial.\n\nDupă oficierea Sfântei Liturghii și tăierea colacului, orchestra Societății Cultural-Artistice „Veselia” din Glogoni a interpretat câteva melodii populare. În orele serii, în curtea bisericii, a avut loc tradiționalul joc. Orchestra Societății Cultural-Artistice „Veselia” din Glogoni a interpretat melodii populare şi i-a acompaniat pe soliștii vocali Ioana Subici din Glogoni, Constantin Dehelean din Ofcea și Teodora Mic din Satu Nou. Nu în ultimul rând, membrii Societății Cultural-Artistice „Veselia” din Glogoni au prezentat dansuri tradiționale.\n\nArticolul integral îl puteți citi în numărul 34 din 24 august",
        "label": "Serbia"
    },
    {
        "title": "Noi recunoștințe pentru tinerii din Glogoni • Libertatea",
        "content": "Centrul Cultural ,,Infinitum” din Glogoni desfășoară o activitate bogată și se bucură de frumoase succese. Peste 20 de copii, împărțiți în două grupe, se bucură de cursurile de limba română în cadrul proiectului ,,Ateliere de limba română cu elemente de cultură națională”. Proiectul, susținut de Departamentul pentru Românii de Pretutindeni, nu doar că facilitează învățarea limbii, dar include și recitarea de poezii și cântece, lectură de proză și participarea la competiții.\n\nProiectul ,,Ateliere de limba română cu elemente de cultură națională”, desfășurat între lunile aprilie și octombrie, are succes la noi la Glogoni. Anul acesta Nikolina Jovanov, Ognjen Radonjić și Filip Zarić au fost premiați la concursuri de recital și interpretare la Romanian Business School din București. În plus, au obținut premii la concursul de desen organizat de orașul Caraș-Severin și Asociația Germană pentru Cultură și Educație din Reșița, în colaborare cu Casa de Presă și Editura ,,Libertatea” din Panciova, unde Nikolina a fost distinsă cu un premiu special pentru desenul unui costum popular.\n\n,,Copiii sunt entuziasmați de experiențele pe care le trăiesc aici și sunt extrem de mândri de realizările lor”, afirmă Rodica Marianu, profesor de limba română și președintă a Centrului Cultural ,,Infinitum” din Glogoni. Un exemplu este Filip, care a mărturisit că îi place cel mai mult să învețe poezii. Ognjen găsește toate orele interesante, în timp ce Luka consideră că limba română este ușor de învățat. Luka este unul dintre elevii care a fost recompensat anul trecut cu o diplomă pentru nivelul de limbă pe care l-a stăpânit cu succes.\n\nArticolul integral îl puteți citi în numărul 29 din 22 iulie",
        "label": "Serbia"
    },
    {
        "title": "Creştere dramatică a bolnavilor infectaţi cu coronavirus • Libertatea",
        "content": "Convorbire cu dr. Valentin Ardelean, Director Interimar al ambulatoriului din Alibunar\n\nÎn comuna Alibunar, numărul bolnavilor infectaţi cu virusul contagios este într-o creştere dramatică. Aproape de 200 de pacienţi suspecți, în fiecare zi, se prezintă la ambulatoriul anti-Covid-19 din Alibunar, pentru a solicita o asistenţă medicală.\n\nCe măsuri au fost întreprinse pentru ameliorarea acestei situaţii alarmante, în ceea ce priveşte lupta cu pandemia de coronavirus, l-am întrebat pe dr. Valentin Ardelean: \n\n ,,Situaţia, referitor la numărul de infectaţi, care este în creştere, se poate constata că nu este deloc favorabilă. În fiecare zi, cel puţin câte 200 de pacienţi se prezintă la ambulatoriul anti-Covid-19 din Alibunar, solicitând un ajutor din partea cadrelor medicale. Este o situaţie alarmantă ceea ce ne îngrijorează pe toţi, şi tocmai din acest motiv apelez la populaţia nevaccinată pentru a se vaccina cu prima doză. Trebuie menţionat faptul că acest virus nu face nici o deosebire, când este vorba de infectare, la fel sunt afectaţi persoanele tinere, începând de la cea mai fragedă vârstă şi până la persoanele octogenare. La fel, anteţionez asupra faptului că, persoanele cu vârsta de peste 65 de ani, cei care au afecţiuni cronice şi angajaţii în sistemul sanitar, sunt expuşi la infectare chiar dacă au fost vaccinaţi. Ambulatoriul anti-Covid-19 din Alibunar, la ora actuală, este autorizat să administreze şi a treia doză de vaccin, împotriva virusului Covid-19, şi ea se recomandă persoanelor vulnerabile şi celor cu boli cronice (indiferent de vârstă), precum şi persoanelor cu risc mare de expunere: personalul medico-social şi din învăţământ. \n\n Doresc pe această cale să informez opinia publică despre faptul că am început cu vaccinarea împotriva gripei de sezon, şi această procedură se poate efectua în localităţile unde există medic de familie, dar vaccinul antigripal se poate obţine şi la ambulatoriul din Alibunar.\n\nArticolul integral îl puteți citi în numărul 44 din 30 octombrie 2021",
        "label": "Serbia"
    },
    {
        "title": "Copiii au demonstratcă iubesc poezia • Libertatea",
        "content": "55 de concurenți din toate școlile de pe teritoriul comunei Jitiște au concurat în fața unui juriu alcătuit din patru membri. Doisprezece dintre cei mai buni au avansat spre competiția zonală, care va avea loc la Čoka.\n\nOrganizatorii au asigurat transport și cadouri pentru toți participanții, precum și pentru cei ce s-au calificat la nivelul următor. Din Torac au participat 14 elevi, care au recitat în limbile română și sârbă, iar Lorena Cirișan și Željana Tucić, eleve de clasa a VIII-a, s-au calificat pentru competiția zonală.\n\nArticolul îl puteți citi în numărul 11 din 16 martie",
        "label": "Serbia"
    },
    {
        "title": "Acţiuni de înfrumuseţare a satului Seleuş • Libertatea",
        "content": "În decursul anului, în localitatea Seleuş cu populaţie mixtă, unde trăiesc în relaţii de bună vecinătate şi încredere reciprocă, apartenenţi ai etniei române şi populaţia majoritară, sârbii, au fost realizate acţiuni de amploare.\n\nÎn fruntea satului a fost ales în două mandate tânărul şi ambiţiosul primar, Mladen Ćuruvija, care, după cum a menţionat, a ieşit în întâmpinare fiecărui sătean, indiferent de apartenenţa lui naţională sau confesională. ,,Important este să îl ajuţi pe om atunci când acesta are nevoie de ajutorul tău!” În decursul anului, la Seleuş au fost întreprinse câteva acţiuni de amploare despre care ne-a vorbit primarul satului. \n\n ,,La Seleuş au fost efectuate câteva acţiuni de revitalizare a infrastructurii susţinute de comuna Alibunar. Surse bugetare au fost alocate pentru amenajarea parcului distractiv pentru copii. A fost instalat mobilier pentru joacă, menit copiilor preşcolari, un tobogan şi un balansoar pentru distracţia celor mici. Comunitatea locală a sprijinit organizarea manifestărilor tradiţionale, iar de curând a amenajat un spaţiu pentru organizarea jocurilor sportive ale sârbilor de la Colonie.\n\nArticolul integral îl puteți citi în numărul 48 din 27 noiembrie 2021",
        "label": "Serbia"
    },
    {
        "title": "Fumatul dăunează sănătății • Libertatea",
        "content": "Săptămâna trecută a fost marcată Ziua Națională fără Tutun care se sărbătorește în fiecare an la sfârșitul lunii ianuarie sau la începutul lunii februarie în vederea sensibilității populației cu privire la beneficiile renunțării la tutun.\n\nFumul de tutun conține peste 7.000 de substanțe diferite, mai bine de 250 de compuși care dăunează sănătății și aproximativ 70 de substanțe depsre care s-au dovedit că provocă boli maligne. An de an în Serbia fumatul ucide prematur cel puțin 15.000 de persoane. Ultimele rezultate ale sondajului efectuate de Oficiul pentru prevenirea fumatului al Institutului de Sănătate Publică din Serbia arată că în anul 2020 36% din populația adultă a Serbiei a fumat. Rezultatele unui studiu realizat totul anul trecut de către același oficiu indică asupra faptului că epidemia de COVID-19 nu a afectat în măsură semnificativă obiceiurile fumătorilor.\n\nLegea interzice fumatul în orice birou de lucru închis și în spațiile publice. Tutunul are efect negativ asupra sistemului imunitar, ceea ce complică capacitatea organismului de a se apăra împotriva infecției. În această ordine de idei, fumătorii pot fi considerați un grup deosebit de vulnerabil în timpul pandemiei de COVID-19.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Diferite lucrări în satele orașului Vârșeț • Libertatea",
        "content": "După perioada iernii, condițiile meteorologice din zilele trecute au permis desfășurarea lucrărilor, așa că orașul Vârșeț a început să amenajeze centura rutieră pentru scurgerea apelor uzate de pe drum și pentru păstrarea lățimii minime a drumului liber.\n\nOrașul Vârșeț a organizat lucrări care constau în amenajarea trotuarelor nivelate, curățarea instalațiilor de drenaj (a jgheaburi) și în tăierea tufelor de-a lungul drumului. La momentul de față lucrările se desfășoară pe drumul local 109, pe un traseu de 9,5 km. După aceea vor fi construite pe drumul local 113 spre Jamul Mic, pe un traseu de 2,6 km, precum și pe drumul local 101 Vârșeț-Marcovăț, pe o porțiune de aproximativ 14 km.\n\n„Lucrările țin de întreținerea periodică a infrastructurii rutiere în cadrul acordului de parteneriat public-privat pe care orașul Vârșeț l-a încheiat pentru o perioadă de zece ani. Facem apel la șoferi să acorde o atenție specială acestor reglementări și să respecte traficul în zona de construcție”, a declarat Dejan Čebzan, membru al Consiliului Orașului responsabil cu infrastructura.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Activitatea va continua și în 2024 • Libertatea",
        "content": "Sâmbăta trecută, la sediul pompierilor voluntari din Torac a avut loc adunarea anuală a Societății Pompierilor Voluntari din localitate. Cuvântul de salut l-a adresat fostul preşedinte al societăţii, Cristian Popi, având în vedere că înainte cu câteva zile de adunare, a fost ales unul nou, Drăgănel Iorga. Cristian Popi a salutat prezenţa oaspeţilor, adică pompierii din Jitişte, Torda şi Melenci, precum şi reprezentanţii Comunităţii Locale din Torac. La şedinţa precedentă au fost aleşi Drăgănel Iorga, preşedinte, Cristian Popi, vicepreşedinte, şi Daniel Lelea, comandant, Mircea Alasu, secretar, Emanuel Raşa, casier, George Frişcan, servitor, şi membrii preşedinţiei Gabriel Drăgoi, Florin Raşa şi Daniel Damian. Membrii în comisia de supraveghere sunt Sima Ghereu, Emanuel Paunescu şi Alexandru Stoian, iar delegaţii în Asociaţia comunală a comunei Jitişte – Marinel Marian, Cristian Fluture şi Emanuel Raşa.\n\nApoi au fost citite raporturile de pe ordinea de zi. Este vorba de cele referitoare la activitatea societăţii din anul trecut, respectiv cele pentru anul în curs, situaţia actuală în care se găseşte societatea pompierilor pe plan financiar, planul financiar pe 2024, proiecte de viitor. Cei prezenţi au fost informaţi despre munca pompierilor în anul 2023, ședințele care au avut loc, acțiunile de muncă la îngrijirea sediului pompierilor pe care le-au efectuat benevol membrii societății, examinarea tehnică a mecanizării la începutul sezonului de seceriș, educaţia copiilor şi a celor trei membri noi.\n\nÎn cursul anului SPV din Torac a avut mai multe acțiuni de prevenire a extinderii incendiilor, care au fost localizate cu succes în scurt timp. Este vorba despre câteva incendii în localitate, dar și pe hotar. SPV din Torac are 49 de membri activi, 5 membri de onoare şi 31 de copii.\n\nArticolul integral îl puteți citi în numărul 13 din 30 martie",
        "label": "Serbia"
    },
    {
        "title": "Ziua Comunităţii Locale Banatski Dvor, a fost sărbătorită în mod festiv • Libertatea",
        "content": "Marți, 4 octombrie, la Banatski Dvor a fost sărbătorită Ziua Comunității Locale cu un program foarte bogat pe toată durata zilei. Marcarea centenarului de când au sosit coloniștii din Bosnia, în această localitate se desfășoară în perioada 4-16 octombrie.\n\nÎnainte de masă, pe stadionul „Mirko Vučurević” s-a desfășurat cursa de fugă, respectiv crosul tradițional al școlilor elementare din comuna Jitiște, apoi a avut loc o seară culturală la Casa de Cultură, unde s-a putut vedea și expoziția de picturi a coloniei de artă, precum și expoziția de artizanat a Asociației Femeilor „Dvorčanke” și prezentarea Clubului de fotbal „Budućnost” din Banatski Dvor.\n\nLa spectacolul de seară au participat societățile cultural-artistice din Srpski Itebej, Čestereg, Torda și din localitatea gazdă. La finalul programului, toți cei care au făcut parte din această societate și și-au dat contribuția au fost onorați cu mențiuni.",
        "label": "Serbia"
    },
    {
        "title": "Îmbunătățirea practicilor de vânătoare și amenajarea curții societății • Libertatea",
        "content": "Pe 16 martie, Societatea de Vânătoare „Căpriorul” a ținut adunarea anuală unde, printre altele, s-a discutat despre rapoartele de lucru pentru anul trecut, precum și planul de lucru și programul cu planul financiar pentru anul în curs.\n\nSocietatea ,,Căpriorul” din Sân-Mihai are 33 de membri activi. La adunarea din acest an a fost prezentă, pe lângă membrii acestei asociații, și președinta comunei Alibunar, Zorana Bratić, căreia membrii societății de vânătoare îi mulțumește pentru tot ce a făcut pentru societatea lor, precum și pentru satul Sân-Mihai.\n\nArticolul integral îl puteți citi în numărul 12 din 23 martie",
        "label": "Serbia"
    },
    {
        "title": "Un program extraordinar de Crăciun • Libertatea",
        "content": "Copiii de la Școala Elementară „Mladost” din Vârșeț, care frecventează cursuri de Limba română cu elemente ale culturii naționale ca materie opțională, împreună cu oaspeții lor, au susținut în după-amiaza zilei de 20 decembrie 2022, de la ora 18, un program de colinde.\n\nLa începutul evenimentului, directoarea școlii, Tatjana Jașin Moise, a rostit cuvântul de salut în limba română. La acest eveniment au fost prezenți și Traian Căcina, membru în Consiliul Executiv al orașului Vârșeț, responsabil pentru cultură, Tiberiu Ciortan, secretarul Consiliului Național Român, și Miroslav Lepir, membru în Consiliul Executiv al orașului Vârșeț, responsabil pentru învățâmânt, dar și mulți directori ai școlilor elementare din oraș. Moderatorii programului au fost copiii David Iencea și Estera Taicuna Teleagă din Coștei.\n\nLa începutul programului, grupul de elevi de la Școala Elementară „Mladost” au prezentat un program care a conținut colinde și poezii de scritorii români Mihai Eminescu, Vasile Alecsandri și George Coșbuc. Acești minunați copii au fost pregătiți de prof. Marinică Mozor. Glasul copiilor care au cântat și au recitat colinde au introdus pe toți cei prezenți în sală în atmosfera caldă de Crăciun.\n\nLa acest eveniment au luat parte și elevii români de la Liceul „Borislav Petrov Braca” din Vârșeț, care au prezentat o piesă de teatru intitulată „Trei crai de la Răsărit” coordonator fiind prof. Sorin Ianeș și profesoara de limba română, Mariana Golomeici. Elevii de la liceu au încântat pe toți părinții prezenți care au ascultat această piesă de teatru.\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Omagiu ocrotitorului şcolilor • Libertatea",
        "content": "Din cauza pandemiei, autorităţile comunale au decis să marcheze Ziua Sfântului Sava printr-un spectacol transmis online pe canalul You tobe al Centrului de cultură din Alibunar. Sfântul Sava a fost primul arhiepiscop al Bisericii Ortodoxe Sârbe autocefale, creatorul literaturii şi legislaţiei sârbe, fondatorul Mănăstirii Hilandar de pe Muntele Athos şi întemeitorul şcolilor.\n\nProgramul festiv transmis online a început cu intonarea imnului Sfântul Sava, interpretat de Corul bisericesc ,,Sf. Trei Ierarhi“, condus de prof. Zdravko Krsmanović. În continuare s-au prezentat cu un recital coregrafic elevii de la Şcoala de balet ,,Dimitrije Parlić” din Panciova, secţia din Alibunar. Două cântece sârbeşti au fost interpretate de prof. Zdravko Krsmanović, iar apoi au urmat actorul Petar Kokinović, care a recitat o poezie de Vojislav Ilić.\n\nÎn continuare, Olvera Cicović, directoarea Centrului de Cultură, a decernat diplome de participare elevilor care au câştigat la concursul literar şi cultură plastică ,,Sfântul Sava, ocrotitorul şcolilor”: Lena Ciganović, Viktorija Novakov, Anđelija Miletić (câştigătorii concursului la cultura plastică), Sara Pecurar, Dušan Marić, Isidora Prijović (premiaţii concursului literar).\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "A fost oficiată o Liturghie arhierească binecuvântată de Preasfințitul Părinte Ieronim • Libertatea",
        "content": "Duminică, 10 noiembrie, la Biserica Ortodoxă Română din Nicolinț, a fost săvârșită o slujbă arhierească, oficiată de Preasfințitul Părinte Ieronim, Episcop al Daciei Felix, avându-l ca invitat pe Preotul Constantin Necula. Serviciul divin s-a desfășurat în prezența unui număr mare de enoriași care, pe parcursul oficierii Sfintei Liturghii, au trăit momente de profundă revelație sufletească, ascultând cu evlavie binecuvântările rostite de Înaltul ierarh.\n\nÎn cuvintele sale pilduitoare, Preasfințitul Părinte Ieronim a subliniat importanța vizitei unui ierarh în parohiile în care trăiesc români, afirmând că acesta reprezintă temelia pe care se clădesc tainele și dezvoltarea viitoare a bisericii. Credincioșii moștenesc de la ierarhii de odinioară educația în spiritul credinței ortodoxe române. Datoria unui ierarh este de a păstra și de a transmite mai departe această credință, lăsând-o ca moștenire generațiilor viitoare. Prezența ierarhului în mijlocul credincioșilor simbolizează continuitatea, este o slujire în prezent cu privirea îndreptată spre viitor. \n\n „Privim cu încredere și, prin toate acțiunile parohiei, dar și ale episcopiei, căutăm să revigorăm viața spirituală și românească de aici. Evenimentele actuale se înscriu pe linia acestor preocupări ale noastre de la Centrul Eparhial”, a declarat Preasfinția Sa Ieronim.\n\nArticolul integral îl puteți citi în numărul 47 din 23 noiembrie",
        "label": "Serbia"
    },
    {
        "title": "Noi burse pentru studenți • Libertatea",
        "content": "Săptămâna trecută, la Școala de Înalte Studii de Specialitate pentru Educatori și Asistenți Medicali „Mihailo Palov” din Vârșeț, în prezența directorului prof. dr. Eugen Cinci, preofesorilor, studenților și a reprezentanților secretariatului de resort, au fost decernare burse studenților înscriși la Catedra de Limba Romă.\n\nÎn numele gazdelor s-a adresat dr. Eugen Cinci, care a menționat că această insitituție de învățământ este unică în Serbia, prin faptul că aici procesul de învățământ se desfășoară în trei limbi – sârbă, română și romă: „Faptul că aici se studiază în trei limbi, este pentru noi un prilej de mândrie. Faptul că la o instituție de învățământ ai posibilitatea să studiezi în limba maternă, pe lângă educația profesională pe care studentul o va obține, înseamnă foarte mult.\n\nPrin aceasta se contribuie și la păstrarea identității naționale. Uneori, această dimensiunea poate fi cu mult mai importantă decât profesia în sine. Astăzi, îi găzduim pe colegii noștri de la Cancelaria pentru Incluziunea Romilor. Ne-am adunat cu un motiv frumos, și anume – acordarea de burse studenților care învață în limba romă. Până în prezent, am avut rezultate bune și vă invit ca și pe viitor să lucrăm împreună, pentru a avea cât mai mulți studenți, care doresc să studieze în limba lor maternă”, a concluzionat dr. Cinci.\n\nDeputatul provincial Jelena Jovanovič, prezentă la eveniment, a menționat că acesta este unul dintre cele mai importante programe pe care Cancelaria pentru Incluziunea Romilor le realizează: „Educația este cea mai importantă.\n\nintegral îl puteți citi în numărul 49 din 3 decembrie",
        "label": "Serbia"
    },
    {
        "title": "Un nou sistem de apărare „Krav Maga2” • Libertatea",
        "content": "Săptămâna trecută, la Vârșeț, în strada Vardarska nr. 6 s-a deschis un centru de arte marțiale. Acest centru, dotat cu toate cele necesare, ocupă suprafața de 120 de metri. Deține și o sală pentru practicarea gimnasticii.\n\nLa acest centru se vor practica luptele de contact ,,Krav Maga”. Nu este vorba despre o ramură la care sportivii se întrec, ci despre un sistem modern și practic de autoapărare bazat pe principii și concepte speciale care includ situații din viața reală.\n\nPersoanele interesate pot frecventa la acest centru cursuri de lupte „Krav Maga” unde vor învăța să se apere și să acționeze la atacurile agresorului, indiferent de puterea și înălțimea acestuia. Se pot înscrie persoane cu vârste cuprinse între 6 și 60 de ani. Pentru copii (6-12 ani) înscrierile se fac în fiecare zi în intervalul orar 17.30-18.30, iar toți ceilalți sunt bine veniți între orele 18.30 și 19.40. Înscrierea este grătuită pentru toți, iar primii 10 care se înscriu vor beneficia de cursuri gratuite timp de o lună.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Pâinea, produsul bază al unei gospodării • Libertatea",
        "content": "Obiectivul Festivalului Gastronomic „Ukusi Vojvodine” este de a aduce laolaltă mici producători de diferite feluri de mâncare, de vinuri sau de miere, restaurante cu specific voivodinean sau asociații ale femeilor care nu permit ca peste rețetele vechi să se așterne uitarea. Festivalul îi reunește pe toți și le oferă ocazia de a prezenta gastronomilor varietatea culinară din Voivodina.\n\nAnul acesta evenimentul s-a desfășurat în zilele de 11 și 12 septembrie în parcul Liman din Novi Sad. La festival s-a prezentat și Asociația Femeilor „Boboacele” din Satu Nou. \n\n Este cert faptul că Asociația Femeilor „Boboacele” este cunoscută datorită pâinii pe care o prepară și tradiționalei manifestări „Pâinea bănățeană” pe care o organizează. Așa cum ne spune președinta asociației amintite, Snežana Baba, anul trecut, la invitația grupului „Deliblatska peščara”, care reunește localitățile din împrejurimile acestei rezervații naturale, au prezentat, la Festivalul „Ukusi Vojvodine”, pâinea produsă de femeile de la asociație. „Din cauza situației epidemiologice anul trecut nu am participat la festival, dar am trimis pâinea făcută de doamnele de la asociație. Produsul nostru le-a plăcut organizatorilor. Așadar, am fost invitate să participăm și anul acesta”, afirmă Snežana Baba.\n\nArticolul integral îl puteți citi în numărul 39 din 25 septembrie 2021",
        "label": "Serbia"
    },
    {
        "title": "Adoptarea documentelor de interes vital pentru comunitate • Libertatea",
        "content": "Miercuri, 17 martie curent, a avut loc a V-a sesiune a Adunării comunale, în cadrul căreia au fost luate decizii importante pentru întreaga comunitate. La lucrările acestei şedinţe a Adunării comunale au fost prezenţi 19 consilieri, iar la dezbaterile tematice au luat parte: Zorana Bratić, preşedinta comunei Alibunar, consilierul Aurel Murgu, precum şi consilierii din opoziţie: Predrag Belić, Nikola Zec şi Aleksandar Kutlešić.\n\n\n\n În cadrul punctului doi, consilierii au dezbătut despre intentarea procedurii de lichidare a întreprinderii edilitare ,,Inženjering Alibunar”. Despre acest proces, consilierii din opoziţie au atenţionat asupra faptului că, procedura de lichidare a fost întreruptă de mai multe ori. Persoanele competente din cadrul autoguvernării locale au explicat că la această abandonare s-a ajuns din cauza conformării cu unele prescripţii legale. În urma punerii la vot a acestei propuneri, de a fi reluată procedura de lichidare, consilierii cu 16 voturi au susţinut propunerea de continuare a procedurii de lichidare.\n\n\n\n Următorul punct de pe ordinea de zi s-a referit la adoptarea deciziei a transferului de atribuţii imobiliare asupra unui teren necategorizat, pentru necesităţile întreprinderii pentru transmiterea energiei electrice EPS – secţia din Alibunar. După cum au precizat organele competente, pe acest teren se va construi un transformator de înaltă tensiune care va asigura o distribuire eficientă a curentului electric către consumatori. Propunerea a fost adoptată cu majoritatea de voturi.\n\n\n\n În continuare, au fost adoptate un set de documente juridice prin care se reglemetează alegerea noilor membri în consiliile de administraţie din cadrul unităţilor şcolare din Nicolinţ, Banatski Karlovac, Alibunar, şi Grădiniţa ,,Poletarac”.\n\n\n\n Consilierii, cu majoritatea voturilor, au adoptat decizii care se referă la activitatea şi planul de lucru al Consiliului de Urgență al Comunei Alibunar în perioada pandemiei, precum şi Raportul de activitate al Serviciului de pază al terenurilor agricole în proprietatea statului.\n\n\n\n O altă temă, despre care s-a discutat în cadrul acestei sesiuni ale Adunării comunale, s-a referit la reconformarea unei decizii privind eliberarea de taxe comunale a obiectivelor turistice în perioada pandemiei provocate de coronavirus, care este în conformitate cu recomandările propuse de Consiliul de Urgență a Republicii Serbia. Această propunere a fost susţinută de consilierii din opoziţie, aceasta fiind o excepţie, deoarece cei din opoziţie au votat împotriva unor decizii adoptate de Parlamentul comunal.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Omagiu femeilor în spectacolul tradițional „Cadou pentru doamne” • Libertatea",
        "content": "Stagiunea simfonică 2024 a Filarmonicii din Zrenianin va fi plină de evenimente memorabile, fiind programate șapte spectacole și capodopere din repertoriul vocal-simfonic ai celor mai consacrați compozitori. Pe scena Centrului Cultural în anul 2024 vor apărea în faţa publicului artişti consacrați din orașul de pe Bega, precum și renumiți muzicieni din țară și străinătate.\n\nPe 8 martie, cu ocazia sărbătoririi Zilei Internaționale a Femeii, Filarmonica din Zrenianin a susținut un concert intitulat „Cadou penru doamne”, unde Ana Aleksić Šajrer, soprană, și Stevan Karanac, tenor, au cântat ca soliști, iar la pupitrul orchestrei s-a aflat maestrul Mikica Jevtić.\n\nÎn seara consacrată apartenentelor sexului frumos, ,,doamnelor în dar” le-au fost dedicate melodii din repertoriul muzicii napolitane, un gen puțin diferit decât operele clasice. Cu prilejul aniversării Zilei Femeii, Filarmonica a prezentat și muzică din filme, dar într-un spectacol de operă. În repertoriu au fost incluse valsuri rusești și nu vieneze ca înainte, cântece napolitane și o serie de piese de referință noi, pe care zrenianienii nu le-au auzit până în prezent.\n\nArticolul integral îl puteți citi în numărul 11 din 16 martie",
        "label": "Serbia"
    },
    {
        "title": "RETROSPECTIVA ANULUI 2023 • Libertatea",
        "content": "În numărul acesta al ziarului nostru, așa cum am practicat și în anii trecuți, mi-am propus să fac o retrospectivă asupra activităților care s-au desfășurat în cursul anului 2023, în satele aparținătoare orașului Vârșeț.\n\nAnul trecut, în localitatea Mesici, au fost terminate lucrările de asfaltare a străzilor; este vorba de aproximativ patru străzi, cu o lungime totală de 350 de metri.\n\n„Orașul Vârșeț continuă să investească în infrastructură, iar doar în acest proiect au fost investiți aproximativ 3.000.000,00 de dinari. Lucrările de reabilitare, reconstrucție și asfaltare a drumurilor vor îmbunătăți condițiile pentru o mai bună calitate a vieții de zi cu zi a cetățenilor din această localitate”, a declarat Dejan Cebzan, membru în Consiliul Executiv al orașului, responsabil pentru infrastructură. Slaviša Maksimović, membru în Consiliul Executiv al orașului, responsabil pentru dezvoltarea rurală, a declarat următoarele:\n\n„Investim fonduri semnificative în renovarea fațadelor, înlocuirea tâmplăriei și construcția de terenuri de sport. Investim, de asemenea, în renovarea școlilor, iar clădirea departamentului Școlii Elementare „Olga Petrov Radišić” din Mesici a fost deja complet renovată și reabilitată.” În plan sunt și alte activități care se vor realiza în acest sat pentru o viață mai bună în localitățile rurale\n\nLa Sălcița, la depozitul de lemne „Srbija Šume”, anul trecut a fost organizată o campanie numită „Lemne de foc pentru veteranii militari cu dizabilități”, implementată de Asociația veteranilor militari cu dizabilități de război din orașul Vârșeț. În cadrul acestei campanii, au fost distribuiți 100 de metri cubi de lemn de foc pentru 11 militari veterani invalizi, membri ai acestei asociații. La acest eveniment, pe lângă un număr mare de săteni, au fost prezenți și Maja Rištić Lazetić, membră în Consiliul Executiv al orașului, responsabilă pentru protecția socială, și Miodrag Todosijević, președintele Asociației veteranilor militari cu dizabilități de război din orașul Vârșeț.\n\n„Orașul susține activități umanitare de ajutor și îngrijire a membrilor săi cei mai vulnerabili, precum și cooperarea reciprocă și conectarea unor asociații de cetățeni care, împreună prin diverse activități, contribuie la îmbunătățirea calității vieții grupurilor sociale vulnerabile”, a declarat Maja Ristić Lazetić.\n\nArticolul integral îl puteți citi în numărul 2 din 13 ianuarie",
        "label": "Serbia"
    },
    {
        "title": "Laureatul Festivalului de Folclor și Muzică Românească din Voivodina – Republica Serbia • Libertatea",
        "content": "Sebastian Bogdan din Satu Nou s-a plasat pe locul de frunte la Festivalul de Folclor și Muzică Românească din Voivodina – Republica Serbia, la categoria soliștilor instrumentiști. Cunoscutul acordeonist, corist și dirijor de cor a meritat pe deplin să fie laureat al festivalului care s-a derulat la Satu Nou în luna august.\n\nSebastian Bogdan a cântat la acordeonul cu clape două piese: ,,Silviana” a maestrului Vasile Pandelescu și „Sârba de la Lehliu” (în La-minor) a apreciatul acordeonist român Ilie Udilă.\n\nTânărul instrumentist a executat piesele respective într-un mod deosebit, cu viteză potrivită, dând dovadă de mare virtuozitate. A aplicat toate elementele artei sunetelor: ritm și tempo accelerat, dinamică potrivită, triluri inferioare și superioare, apogiaturi, mordente inferioare, accent muzical potrivit și intensiv, digitație corectă.\n\n\n\n Acordeonul cu claviatură a răsunat cu forță în mâinile lui Sebastian Bogdan. Noi, „bobocii”, ne putem mândri cu un astfel de virtuoz la acordeonul cu clape. \n\n Sebastian Bogdan a terminat Şcoala Inferioară și Medie de Muzică, profilul Acordeon, secția Acordeoane cu claviatură. În momentul de față este student în anul IV, profilul teoretic. Este un student exemplar şi cu un succes foarte bun. Îşi dorește să termine și masteratul la Facultatea de Muzică. Este corepetitor al ansamblurilor folclorice din Satu Nou și Panciova.\n\n\n\n Lui Sebastian Bogdan îi dorim să cucerească în continuare locuri de vârf.",
        "label": "Serbia"
    },
    {
        "title": "Întâlnire între generații și tradiții • Libertatea",
        "content": "Luna octombrie, dedicată persoanelor vârstnice, a început anul acesta la Vârșeț cu activități desfășurate la Centrul de Gerontologie, unde asociațiile au pregătit un program special pentru beneficiari – cor, folclor și recitaluri. Ceremonia de deschidere a sărbătoririi Lunii Persoanelor Vârstnice a fost inaugurată de Anđelija Kručićanin, directorul Centrului de Gerontologie. Beneficiarii centrului au posibilitatea zilnic, prin intermediul secțiilor organizate în această instituție, să își cultive talentele, însă, de această dată, membrii asociațiilor au pregătit un program bogat pentru ei.\n\nLivia Stanojev, membră în Consiliului Executiv al orașului Vârșeț, responsabilă pentru sănătate, protecție socială și îngrijirea familiei, a subliniat, în timpul vizitei sale la Centrul de Gerontologie, că sloganul din acest an pentru celebrarea Zilei Internaționale a Persoanelor Vârstnice este „Îmbătrânirea demnă: importanța întăririi sistemului de îngrijire și sprijin pentru persoanele vârstnice din întreaga lume”.\n\nAcesta are ca scop atragerea atenției asupra problemelor cu care se confruntă persoanele în vârstă și sublinierea importanței adaptării mediului la nevoile și capacitățile celor din a treia vârstă: \n\n „Pe măsură ce populația îmbătrânește, cererea pentru servicii cuprinzătoare de asistență medicală, îngrijire și sprijin social a crescut semnificativ, mai ales pentru persoanele în vârstă care suferă de afecțiuni precum demența.\n\nArticolul integral îl puteți citi în numărul 41 din 12 octombrie",
        "label": "Serbia"
    },
    {
        "title": "S-au împletit melodiile și dansurile •",
        "content": "Casa de Cultură „3 Octombrie” din Satu Nou a organizat un mini concert la care au participat elevii Secției Școlii de Muzică „Jovan Bandur” din Satu Nou și ansamblurile folclorice de copii din cadrul instituției culturale amintite. Concertul a avut loc pe 23 noiembrie în sala mare a Casei de Cultură „3 Octombrie” din Satu Nou.\n\nLa concert, publicul a avut ocazia să asculte elevii Secției Școlii de Muzică „Jovan Bandur” din Satu Nou, care au cântat la următoarele instrumente muzicale: vioară, chitară, acordeon și pian. Mai întâi s-a prezentat Sofija Doveden la vioară. Ea a fost urmată de Vladimir Vasić, care a cântat la acordeon, și de Tijana Percoșan, care ne-a încântat cu melodii interpretate la chitară. A urmat ansamblul folcloric al preșcolarilor, care au captivat atenția publicului cu dansuri din Banat.\n\nÎn următorul bloc artistic am avut ocazia să îi ascultăm pe Andra Lara Agadișan (pian), Aleksandra Čikoš (la chitară) și Despot Jakšić (la acordeon). Apoi, pe scenă a urcat ansamblul folcoric de copii pregătitor, care ne-a încântat cu o coregrafie de dansuri din Pirot.\n\nArticolul integral îl puteți citi în numărul 48 din 30 noiembrie",
        "label": "Serbia"
    },
    {
        "title": "Vaccinarea anti-COVID fără programare a avut un mare interes •",
        "content": "Acţiunea de imunizare a cetăţenilor din locurile populate din Municipiul Panciova, prin vaccinarea anti-COVID fără programare cu vaccinul Sinopharm, a început pe data de 7 aprilie la Iabuca.\n\n\n\n Posibilitatea de a primi vaccinul în localitatea în care trăiesc a facilitat lucrurile pentru oamenii din mediul rural, cărora le este mai greu să se deplaseze la oraş pentru a primi vaccinul. Că acțiunea de imunizare la locurile populate a fost necesară, dovedește numărul persoanelor care și-au exprimat interesul de a se vaccina.\n\n\n\n După cum informează portalul orașului Panciova, la Iabuca, în prima zi în care a avut loc vaccinarea, până la amiază s-au anunţat peste 270 de persoane. Vaccinarea a fost urmărită şi de primarul Municipiului Panciova, Aleksandar Stevanović.\n\n\n\n „Marele interes faţă de vaccinarea anti-COVID este o confirmare că oamenii au dat dovadă de seriozitate şi că au înţeles gravitatea acestei situaţii. Vaccinarea se va desfăşura în continuare, atât timp cât este necesar, pentru a vaccina toţi cetăţenii care sunt interesaţi și pentru a ajunge la numărul necesar de persoane vaccinate pentru a reveni la viaţa normală. Ideea primară a fost ca oamenii din locurile populate să aibă acces la vaccin, având în vedere că toate punctele de vaccinare s-au aflat în oraş. Prioritate au concetăţenii mai în vârstă de 65 de ani. Persoanele mai în vârstă care sunt imobilizate pot să se anunţe la comunitatea locală sau la ambulatoriul din loc, iar noi ne vom preocupa ca aceştia să primească vaccinul cât mai devreme”, a declarat primarul Panciovei.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Au fost identificați suspecții în cazul crimei de la Starciova • Libertatea",
        "content": "Ministrul Afacerilor Interne Aleksandar Vulin, împreună cu directorul poliției, Vladimir Rebić, au vizitat joi, 28 ianuarie, Secția de Poliție din Panciova.\n\nVulin a declarat că neînțelegerea care a avut loc la Starciova în seara de 27 ianuarie, în urma căruia a fost ucisă o persoană, nu a fost o confruntare a grupurilor de fani, ci a două bande de traficanți de droguri. Dânsul a adăgat că poliția a identificat suspecții și că îi caută intensiv. De asemenea, Ministrul Afacerilor Interne a subliniat că în perioada care urmează la Panciova va fi majorată prezența poliției.\n\nVulin a subliniat în declarația sa că bandele criminale nu pot să circule atât de ușor și de simplu pe străzi, că apartamenele și ascunzișurile lor nu sunt sigure și că nu se poate încălca legea în Serbia. Dânsul a adăugat că poliția cu ajutorul Agenției de Informații de Securitate va rezolva și această crimă.\n\n„Apelez la cetățeni să înțeleagă că în acest caz nu este vorba despre o confruntare dintre grupurile de fani, aici nimeni nu se confruntă din cauza unei coregrafii, sau din cauză că susțin un anumit club sportiv. Aici este vorba despre traficanți de droguri, iar sarcina noastră este să îi eliminăm de pe străzi pentru totdeauna.” – a declarat Vulin.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Cetățenii interesați de vaccinare se pot anunţa prin intermediul platformei informatice şi al centrului de apel • Libertatea",
        "content": "Autoguvernarea Locală Zrenianin anunță toţi cetăţenii interesați de vaccinare împotriva COVID-19 că pot obţine informații despre acest instrument important de oprire a răspândirii pandemiei, prin intermediul centrului de apel.\n\nNumerele centrului de apel sunt 066 / 866-0591 și 066 / 866-0600, fiind operaționale în zilele lucrătoare, în intervalul oral 7:00-15:00. Anume, începând din 12 ianuarie, cetățenii Municipiului Zrenianin, completând chestionarul de pe portalul e-Administraţie, platformă informatică care permite programarea persoanelor pentru vaccinarea împotriva COVID-19, își pot exprima interesul pentru vaccinare.\n\nCompletarea chestionarului și trimiterea cererii nu subînţelege şi consimțământul pentru vaccinare, ci doar interesul cetăţenilor.\n\nConsimțământul pentru vaccinare este un document care poate fi semnat doar în prezenţa medicililor și, în cazul în care cetățenii decid să fie vaccinați, aceștia vor semna acest document în instituţiile sanitare.\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "Lucrări unice din lână cu motive din Banat • Libertatea",
        "content": "În ultima zi a lunii martie, la Muzeul Naţional din Panciova, a avut loc vernisajul expoziţiei „Împâslire a lânii”. Expoziţia a fost organizată de Asociaţia Cetăţenilor „Panonke”. Lucrările expuse au fost create în lunile octombrie şi noiembrie 2020, la instruirile acreditate a Asociaţiei Cetăţenilor „Panonke”, în cadrul proiectului „Afirmarea socio-economică a femeilor în condiţii de pandemie”, în colaborare cu Rețeaua Etno. Proiectul a fost sprijinit de ambasadele: Regatului Belgiei, Canadei şi Israelului din Serbia.\n\nLa vernisajul expoziţiei au fost prezenţi reprezentanţii mass-media, precum şi invitaţii Asociaţiei Cetăţenilor „Panonke”. Expoziţia a fost deschisă pentru vizitatori în primele opt zile ale lunii aprilie.\n\n\n\n Primarul Panciovei, Aleksandar Stevanović, a subliniat că femeile de la Asociaţia „Panonke” sunt un partener excepţional al Municipiului Panciova, care timp de 14 ani păstrează tradiţia şi promovează cultura spaţiilor noastre. „Lucrările create de femeile de la Asociaţia „Panonke” cuprind faimosul motiv din Banat, iar noi cu mândrie le dăruim oaspeților care vin în vizită în oraşul nostru”, a declarat Stevanović, adăugând că Municipiul Panciova va continua să ofere sprijin asociațiilor cetățenilor, în special celor precum sunt „Panonke”.\n\n\n\n Soţia ambasadorului Statelor Unite ale Americii în Serbia, Anne Godfrey, a afirmat că ambasada țării sale, împreună cu ambasada Canadei, de-a lungul anilor admiră munca femeilor de la Rețeaua Etno. „Îmi amintesc de prima dată când am vizitat Asociaţia „Panonke” și le-am povestit femeilor că şi eu însămi am învăţat să tricotez de la mama mea, care a învăţat de la mama ei. În acest mod am făcut un schimb de informaţii cum să transmitem cunoştinţele şi tradiţia din generaţie în generaţie. Mă bucur că am prilejul să văd lucrările create în cadrul proiectului”, a afirmat Anne Godfrey. Dânsa a adăugat că femeile de la Asociația „Panonke” trebuie să fie mândre, pentru că au făcut o acțiune foarte importantă pentru orașul lor. Femeile, transmițând cunoștințele sale generațiilor noastre, au contribuit la păstrarea tradiției.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Conferința de încheiere a Proiectului Transfrontalier„Acces integrat la condiții meteorologice care afectează migrația insectelor în Districtul Banatul Central și Județul Timiș” • Libertatea",
        "content": "Municipiul Zrenianin, în calitate de partener principal al proiectului „Acces integrat la condiții meteorologice care afectează migrația insectelor în Districtul Banatul Central și Județul Timiș”, finanțat prin Programul Interreg IPA CBC de Cooperare Transfrontalieră România-Serbia, a organizat conferința finală a proiectului în data de 25 iunie 2021, la Zrenianin, evenimentul fiind găzduit de Sala baroc a primăriei orașului. Proiectul, cu durată de 24 de luni este implementat de 2 parteneri din România și Serbia: Municipalitatea Zrenianin și Universitatea Politehnica Timișoara. Finanțarea proiectului în valoare totală de 437.000 euro, pentru activitățile partenerilor de ambele părți ale frontierei, care urmau să se implementeze până în luna iulie 2021, s-a realizat în proporție de 85% de către Uniunea Europeană prin Programul Interreg-IPA CBC de Cooperare Transfrontalieră România-Serbia. \n\n La conferință finală, importanța proiectului a fost subliniată de viceprimarul Saša Santovac, precum și de Anca Lolescu, director executiv al BRCT Timișoara, care s-a adresat prin videoconferință, subliniind beneficiile importante pentru protecția mediului în ambele părți ale frontierei, precum și Nicolae Lontis, manager de proiect B1. Kristina Salapura, manager de proiect al partenerului lider, a vorbit și ea la conferința finală, iar activitățile realizate prin proiect au fost prezentate de Snežana Parađenović. Merită să fie amintit și domnul Viorel Gherău, unul dintre inițiatori și realizatorul proiectului amintit, care s-a încheiat la finele lunii iunie 2021.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Parc la marginea satului • Libertatea",
        "content": "Săptămâna trecută s-a desfășurat o nouă acțiune de muncă, organizată de Consiliul Comunității Locale din Marcovăț în colaborare cu orașul Vârșeț și cu firma ,,Šumska uprava”.\n\nLocurile în care gunoiul a fost aruncat în mod ilegal au fost transformate într-un parc. Terenul neglijat de la capătul satului Marcovăț a fost populat de insecte, șerpi și șobolani, ca urmare a comportamentului persoanelor neconștiincioase care au aruncat acolo tot felul de gunoi ce a reprezentat o rușine. Această parcelă a fost reabilitată în întregime, iar zona a fost transformată dintr-un depozit de deșeuri într-o zonă verde. Cu utilajele firmei ,,Šumska uprava” s-a făcut lucrări aferente cultivării terenului, iar marcovicenii au plantat peste 100 de puieți de plop. Bineînțeles că la acțiune au luat parte și localnicii, acolo unde utilajele grele ale întreprinderii nu au avut acces. Alte lucrări au cuprins curățarea arbuștilor sălbatici și a altei vegetații din imediata vecinătate a terenului.\n\nDe acum încolo marcovicenii vor avea un parc nou. La această acțiune de muncă, pe lângă pădurarii de la firma amintită și săteni, au fost prezenți și Jablan Lazic, președintele Comunității Locale și Slaviša Maksimović, membru al Consiliul orașului Vârșeț responsabil cu dezvoltarea rurală.\n\nSlavisa Maksimovic a declarat că în viitorul apropiat vor fi amenajate și câteva bănci și că vor exista și alte facilități, conținuturi de distracție și de recreere pentru toate generațiile de localnici. Prin exemplul pe care l-au dat marcovicenii se dorește încurajarea altor sate să aibă mai multă grija de mediu. Dânsul le mulțumește localnicilor pentru sprijin și participarea la acțiunea de muncă.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Expoziția retrospectivă „Viorel Flora - 50 de ani de activitate profesională” •",
        "content": "Institutul de Cultură al Românilor din Voivodina, a organizat un important eveniment artistic dedicat renumitului pictor zrenianinean, Viorel Flora, cu prilejul împlinirii a 70 de ani de viață și a 50 de ani de operă artistică.\n\nManifestarea, dedicată memoriei și omagierii creației artistului de-a lungul carierei sale, a fost vernisată miercuri, 8 septembrie, în Sala de expoziții a Centrului Cultural Zrenianin. Expozția intitulată „Viorel Flora – 50 de ani de activitate profesională” și organizată de ICRV face parte din seria de patru evenimente artistice aniversare dedicate renumitului pictor. Expozițiile aniversare anterioare, ca şi cea de desene, care a fost organizată la Centrul Cultural, a doua – expoziția de picturi, la Muzeul Național Zrenianin, urmând ca în decursul lunii octombrie să fie vernisată o altă expoziție retrospectivă din anul jubiliar dedicată renumitului artist la Academia Română de Științe, Filiala Timișoara.\n\n\n\n Expoziția, ce reunește peste 200 de lucrări, reprezintă o trecere în revistă retrospectivă a creațiilor autorului – desene, pastele, ulei pe pânză, dar și alte tehnici, precum și lucrări ale artistului care au fost realizate în colaborare cu Institutul de Cultură al Românilor din Voivodina și asociațiile și instituțiile românești din Serbia. La expoziție sunt prezentate și numeroase ilustrații artistice, afișe, portrete și creații plastice ce au decorat copertele numeroaselor reviste, publicații, cărți și manuale în limba română. Expoziția cuprinde lucrări create de-a lungul carierei lui Viorel Flora, fiind întregită de lansarea albumului retrospectiv, ce cuprinde 174 de lucrări, picturi, peisaje, reproducții, portrete și ilustrații.\n\nintegral îl puteți citi în numărul 38 din 17 septembrie",
        "label": "Serbia"
    },
    {
        "title": "A fost semnat acordul de colaborare între Matica Srpska și municipiul Zrenianin • Libertatea",
        "content": "Primarul Zrenianinului, Simo Salapura și președintele Maticei Srpska prof. dr. Dragan Stanić, au semnat recent la Novi Sad un acord de colaborare, document pe baza căruia cea mai veche instituție literară, culturală și științifică și municipiul Zrenianin vor implementa proiecte și vor ealiza activități de interes comun.\n\nAcordul de colaborare vizează implementarea unor proiecte comune, identificarea unor soluții comune pentru promovarea culturii, precum și cooperarea în cadrul proiectelor legate de studiul culturii civice, mișcării naționale, istoriei și culturii popoarelor din Banat.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Cinci distincții individuale personalităților care au făcut ca numele orașului să fie cunoscut în ţară şi străinătate • Libertatea",
        "content": "Primăria Zrenianin a organizat pe 30 decembrie 2021, tradiționala ediție a Premiilor anuale ale orașului Zrenianin, eveniment în cadrul căruia sunt premiați personalitățile din municipiu pentru rezultatele excepționale obținute în diferite domenii de interes pentru orașul Zrenianin, participarea lor la concursuri, competiții sau alte acţiuni naţionale sau internaţionale au făcut ca numele orașului de pe Bega să fie cunoscut în ţară şi străinătate. Festivitatea de decernare a premiilor a avut loc în Sala Baroc a primăriei. Gazdele ceremoniei au fost primarul municipiului Zrenianin, Simo Salapura și președintele Adunării orașului, Cedomir Janjić, care au înmânat Premiile anuale al orașului, laureaților din acest an. \n\n Comisia pentru acordarea premiilor și a recunoștințelor a Adunării Municipiului Zrenianin a decis să acorde cinci distincții individuale în cadrul „Ceremoniei anuale de Premiere a orașului Zrenianin” pentru anul 2021. \n\n În anul în care deține titlul de „Oraș European al Sportului 2021”, Zrenianinul conferă distincție unui sportiv ce a cucerit medalii la Jocurile Olimpice și Campionatul Mondial. De asemenea, îi acordă recunoștință unui epidemiolog, mulțumindu-le indirect tuturor cadrelor medicale din domeniul sanitar și instituțiilor pentru contribuția imensă în lupta împotriva epidemiei cauzate de virusul COVID-19, unui muzician și director al Filarmonicii Zrenianinene, pentru contribuţia în domeniul culturii şi artei muzicale.\n\ndr. Radivoj Filipov, medic specialist epidemiolog, șeful Centrului pentru Controlul și Prevenirea Bolilor al Institutului de Sănătate Publică Zrenianin, pentru contribuția sa în lupta împotriva pandemiei cauzată de coronavirus;\n\nRoman Bugar, directorul Filarmonicii Zrenianinene și al Orchestrei Simfonice Voivodinene, pentru contribuția sa în domeniul culturii și artei muzicale și reînnoirii activității Filarmonicii Zrenianinene. În anul 1890, în oraşul de pe malurile Begăi a fost înfiinţată prima Orchestră Simfonică din Serbia, care a funcţionat până în 1954, iar în 2015, după o pauză de 6 decenii, datorită proiectului lui Roman Bugar, Filarmonica Zrenianinenă și-a reluat activitatea;\n\nZurab Datunashvili, membru al Clubului de Lupte ,,Proleter” și membru al naționalei Serbiei, campion mondial, european și medaliat cu bronz la Jocurile Olimpice de la Tokyo, pentru succesele realizate și afirmarea „Orașului European al Sportului 2021”;\n\nIvan Pančić, fotojurnalist pensionar, pentru contribuția sa la imaginea orașului și a sportului din Zrenianin, prin fotografie;\n\nVuksan Kneževic, pedagog pensionar, pentru munca de-a lungul vieții și contribuția în domeniul literar și al creativității.\n\nArticolul integral îl puteți citi în numărul 3 din 15 ianuarie 2022",
        "label": "Serbia"
    },
    {
        "title": "Atmosferă de sărbătoare • Libertatea",
        "content": "Pe data de 25 noiembrie, a fost o zi importantă pentru elevii și cadrele didactice de la Școala Elementară „Olga Petrov Radišić”, pentru că au sărbătorit ziua acestei instituții școlare. Conform tradiției, de la ora 12, toți elevii de la secția sârbă și română instruiții de profesorii lor, au prezentat un minunat program cultural-artistic.\n\nLa acest eveniment au fost prezenți pe lângă Marizel Câmpian, directorul școlii, și Traian Căcina, membru în Consiliul Executiv al orașului Vârșeț, responsabil pentru cultură, Gheorghe Dinu, consul general al României la Vârșeț, Daniel Bala, ministru-consilier la Consulatul General al României la Vârșeț, și Miroslav Lepir, membru în Consiliul Executiv al orașului Vârșeț, responsabil pentru învățământ.\n\nLa începutul programului, care s-a desfășurat în sala de festivității a școlii, Marizel Câmpian, directorul școlii, s-a adresat celor prezenți cu câteva cuvinte de salut, mulțumind tuturor elevilor și profesorilor pentru contribuția adusă la pregătirea și realizarea programului cultural-artistic prin care s-a marcat ziua școlii. Programul a început cu câteva cântece interpretate de corul școlar.\n\nA urmat apoi un program prezentat de elevii români: Iovana Andrejević, Cebzan Martina, Filip Ion Fiat, Andrei Șordean, care au prezentat un recital interesant intitulat „Copilăria”, instruiți de învățătoarea Anișoara Todor. Elevul Fabian Alexandru Cinci a interpretat două cântece la vioară. Eleva Victoria Adriana Iorga a recitat poezia „Furtuna” de George Topârceanu și a cântat o melodie românească instruită de Lenuța Urzescu. La sfârșitul programului a fost decernarea premiilor la concursurile tradiționale de arte plastice și literare.\n\nintegral îl puteți citi în numărul 49 din 3 decembrie",
        "label": "Serbia"
    },
    {
        "title": "Concert dedicat medicilor și cadrelor medicale • Libertatea",
        "content": "Săptămâna trecută, pe marea scenă a Teatrului Popular „Sterija” din Vârșeț corul orașului ,,AS” a susținut un concert de recunoștință și mulțumire pentru toți medicii de la Spitalul din Vârșeț care au luptat zi și noapte cu COVID-19.\n\nCu un program adecvat, Corul Orașului, condus de dirijoarea Anđelka Sučević, a cântat pentru viață. În acest fel, și-a exprimat recunoștința față de angajații în domeniul sănătății și față de personalul de sprijin, care a dat dovadă de o dedicare excepțională în lupta pentru viața tuturora. Medicii de la Spital au oferit bolnavilor ajutor din toată inima, chiar dacă erau conștienți de riscurile pentru propria sănătate și viață. \n\n Pe lângă Corul Orașului „AS”, la concert au participat și artiștii de teatru Tamara Tamči Toskić și Ivan Đorđević, studenții și profesorii Școlii de Muzică „Josif Marinković”. \n\n Cuvinte de mulțumire pentru concertul organizat au transmis și dr. Natasa Rodić, în numele tuturor medicilor. Cu această ocazie, Anđelka Sučević a subliniat că, încă o dată, datorăm multă mulțumire tuturor cadrelor din domeniul sănătății care au luptat împotriva acestei ,,ciume planetare”.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Expoziție retrospectivă ,,Viorel Flora, la 70 de ani de viață și 50 de ani de creație artistică” • Libertatea",
        "content": "Muzeul Național din Zrenianin, a organizat cel mai amplu eveniment dedicat artei în acest an, punând în scenă, în cadrul ediției estivale 2022, una dintre cele mai ample expoziții retrospective dedicate renumitului pictor Viorel Flora, cu prilejul împlinirii a 70 de ani de viață și a 50 de ani de creație artistică.\n\nManifestarea, dedicată memoriei și omagierii creației artistului de-a lungul carierei sale, a fost vernisată miercuri, 29 iunie, în Salonul Muzeului Național din Zrenianin. Expoziția face parte din seria de trei evenimente artistice aniversare dedicate cunoscutului pictor, prima expoziție de desene fiind organizată la Centrul de Cultură, urmând ca la finele lunii august să fie vernisată o altă expoziție retrospectivă din anul jubiliar, dedicate renumitului artist. Expoziția ce reunește peste 100 de lucrări realizate de-a lungul carierei lui Viorel Flora, este întregită de lansarea albumului retrospectiv, ce cuprinde 56 de lucrări, picturi, portrete, peisaje, reproducții, portrete și ilustrații. \n\n Acest artist contemporan zrenianinean s-a prezentat numerosului public cu picturi create în diferite perioade ale vieții și carierei, de la primele încercări din timpul studenției și până în zilele noastre. Lucrările pot fi împărțite tematic în mai multe unități separate, precum compoziții istorice, portrete, peisaje, acte, dar și portretele marilor maeștri. \n\n Oamenii însemnați, personalității celebre (și lucrările lor) sunt țesute tematic prin creațiile artistice ale artistului Viorel Flora, fie că sunt personaje istorice semnificative sau provin din lumea artistică, dar și transformări metafizice ale energiilor care devin punctul de plecare al creativității sale.Poetica fină și pictura lui Viorel Flora se mișcă constant în cadrul realismului, tinde pe de-o parte spre fotorealism și, pe de altă parte, spre fantezie (suprarealism), care pentru autor are un stil profund și integral, ce necesită o mare imaginație și stratificare. În acest fel, fiecare operă de artă conține nenumărate semnificații ascunse care îl fac pe privitor să le acorde atenție și să le privească profund.\n\nArticolul integral îl puteți citi în numărul 28 din 9 iulie 2022",
        "label": "Serbia"
    },
    {
        "title": "Dedicația și munca asiduă - cheia artei baletului •",
        "content": "Am avut ocazia de a discuta despre Școala de Balet ,,Dimitrije Parlić” – filiala din Alibunar, cu profesorul de balet Drljan Đorđe, care este și instructor pentru copii. Prof. Đorđe practică baletul din 1978, având studii la Școala de Balet ,,Lujo Davičo” din Belgrad. A fost membru al Ansamblului de Balet al Teatrului Național Sârbesc din Novi Sad timp de 11 ani și a petrecut un an la Teatrul Național din Belgrad. Experiența sa include și pregătire profesională în străinătate, în Ungaria și Bulgaria.\n\nÎn calitate de dansator de balet, a interpretat roluri solo în opere, drame și spectacole de balet care făceau parte din repertoriul Teatrului Național Sârbesc, cum ar fi: ,,Krcko Orašić”, ,,Jizela”, ,,Lacul lebedelor”, ,,Creația lumii”, ,,Văduva veselă” și multe altele. În rolul de profesor de balet, a obținut premii la concursul republican și la Festivalul Școlilor de Muzică și Balet din Serbia. Reușitele sale includ participarea elevilor la festivaluri și competiții naționale și internaționale, atât în țară, cât și în străinătate, precum și propriile sale spectacole de succes. ,,Aceasta înseamnă că am reușit cu succes să transmit cunoștințele și pasiunea pentru balet altor copii, dar și publicului”, ne-a declarat prof. Đorđe.\n\nCât de multă muncă, dedicare și efort este necesar pentru a deveni un balerin sau o balerină bună, ne spune chiar dânsul: ,,Obținerea performanțelor de top în balet necesită, fără îndoială, multă muncă, dăruire și efort. Baletul necesită mult timp și strădanie și se transformă într-un mod de viață pentru oricine decide să se dedice acestei arte. Succesul în balet nu vine peste noapte și nu permite improvizația. Este nevoie de un angajament neîntrerupt pentru munca și exercițiile zilnice.\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Tabără pentru elevii cei mai sârguincioși • Libertatea",
        "content": "Foto: Marko Spasić, printre cei mai buni elevi la istorie în cadrul \n\n taberei „ARC 2021”\n\nLa Centrul Cultural „Infinitum” din Glogoni se derulează ateliere de limba română cu elemente ale culturii naționale. Acest proiect este finanțat de către Departamentul pentru Românii de Pretutindeni. Despre activitatea și cele mai recente realizări ale elevilor, aflăm de la Rodica Marianu, președintă și profesoară la Centrul Cultural „Infinitum”.\n\n„La Centrul Cultural „Infinitum” au loc ore de limba română, de muzică, de cultură și artă. Acestea sunt frecventate de aproximativ douăzeci de elevi, care dobândesc cunoștințe noi. Recent, cinci dintre acești motivați copii au participat în mediul on-line, prin platforma „ZOOM”, la tabăra virtuală „ARC 2021”, alături de mulți copii din lumea întreagă. Aceste ore au fost organizate de Departamentul pentru Românii de Pretutindeni și au fost realizate de profesori din România”, ne spune Rodica Marianu. \n\n Dânsa afirmă că tabăra virtuală a constat în ore de limbă română, de istorie, desen, geografie, teatru etc. „Marko, Luka, Jelena, Matei și Nikolina din Glogoni au participat la ore de istorie, respectiv la cele de desen. Marko Spasić a lăsat o impresie foarte bună prin participarea sa la ore, prin temele de casă despre personalitățile celebre din România. Luca, Jelena, Matei și Nikolina au însușit tehnici noi în domeniul desenului, prezentării unui portret, dar și a unui spațiu rural”, adaugă Rodica Marianu. După cum aflăm, premiul pentru cei mai buni elevi este tabăra gratuită anul viitor la Marea Neagră, la Sulina. Președinta Centrului Cultural „Infinitum” ne spune că de acest premiu se bucură toți copiii de la centrul aminitit care au participat la tabăra virtuală.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "O experiență de neuitat • Libertatea",
        "content": "Săptămâna trecută s-a încheiat a treia tabără din care s-au întors copiii români. Tabăra s-a desfășurat în România, în cadrul programului „ARC” şi a ajuns la cea de-a cincisprezecea ediție. Este destinată copiilor români de pretutindeni. Tabăra se desfăşoară pe parcursul lunilor iunie și iulie, fiind organizată la Centrul de Agrement de la Oglinzi, Poiana Pinului și Gălăciuc.\n\nDaniel Bala, ministru-consilier al Consulatului General al României la Vârșeț, a declarat că la realizarea acestui proiect destinat copiilor români din Voivodina a contribuit Departamentul pentru Românii de Pretutindeni al Guvernului României. Cheltuielile privind cazarea, masa și transportul au fost asigurate de către organizator. Anul acesta, la tabere au participat un număr record de copii români. Ei au vizitat principale obiective culturale și turistice din diferite zone ale României. Această tabără este o ocazie deosebită pentru perfecționarea limbii române. Fiecare tabără a durat șapte zile, ceea ce a fost suficient ca programul prevăzut să își atingă scopul. Copiii au asistat la prelegeri cu teme axate pe istoria și civilizația românească, dar și la proiecții de filme. Aceste tabere sunt foarte importante pentru copiii românii din afara granițelor din cauză că prin acest proiect pot redescoperi România și păstra legătura cu țara de origine. \n\n Dr. Traian Căcina, vicepreședintele Consiliului Național al Minorității Naționale Române, a fost împreună cu copiii în tabăra de la Poiana Pinului. După spusele sale, Consiliul Național Român și Consulatul General al României la Vârșeț au avut o colaborare strânsă în ceea ce priveşte organizarea acestor tabere. De acest aspect au fost responsabili dr. Traian Căcina și dr. Marinel Negru, coordonatorul Departamentului pentru Învâțământ. \n\n La aceste tabere au participat copiii români din Petrovăsâla, Nicolinț, Satu Nou, Coștei, Sân-Mihai, Alibunar, Vârșeț, Straja, Sân-Ianeș, Sălcița, Râtișor, Vlaicovăț, Ecica, Uzdin, Torac, Sărcia și din multe alte localităţi. La cele trei tabere au luat parte în jur de 150 de tineri cu vârste cuprinse între 11 şi 17 ani. \n\n În aceste trei tabere, însoțitori au fost următoarele cadrele didactice: Ion Ivașcu, Romulus Berlovan-Bojana, Victoria Berlovan-Bojana, Aleksandra Glavonjić, Sanela Jevtić-Rașa, Cornelia Sava, Dorel Drăghici, Mariana Totan, Aleksandar Netcovici, Ionel Șeitan şi Mărioara Sfera. \n\n Câțiva dintre copiii participanți – Daniel Picioane, Andrea Cotârlă, Victoria Panciovan, Teodora Orlić, Emanuel Cocos, Melisa Voin, Sara Imbroane, Filip Susa, Mihael Andraș, Živana Anastasia – ne-au spus impresiile. Ei au afirmat că tabăra a fost o experiență foarte frumoasă. Au avut ocazia să cunoască români din alte țări. Au participat la diferite activități culturale și sportive, dar și la ateliere de creație. Le-a plăcut mult mâncarea. Toţi au spus că tabăra le va rămâne în amintire și că vor merge şi la anul. Condițiile au fost excelente. Cele șapte zile au trecut foarte repede. Au vizitat muzee şi mănăstiri, iar la ateliere au însușit mai bine limba română.\n\nArticolul integral îl puteți citi în numărul 32 din 10 august",
        "label": "Serbia"
    },
    {
        "title": "Expoziție de-a lungul râului Bega și inaugurarea galeriei în aer liber •",
        "content": "Pe promenada de-a lungul canalului Bega, în curtea tipografiei „Diginet”, lângă debarcaderul nou construit, luni, 8 iulie, a fost vernisată expoziția de la prima Tabără Internațională de Caricatură, intitulată „Viața pe râu”. Deschiderea expoziției a fost prilej de inaugurare a galeriei în aer liber intitulată „Pristan”, care în perioada următoare, prin diferite conținuturi culturale, va reînvia și îmbogăți viața artistică din această zonă a spațiului public zrenianinean. A fost o expoziție deosebită cu o numeroasă participare a publicului din orașul de pe Bega, iubitor, iată și de caricatură. \n\n Casa grafică „Diginet” și Asociația Civică „Portret” au organizat prima Tabăra Internațională de Caricatură din Serbia în perioada 11-13 octombrie 2019 la Zrenianin. Opt caricaturiști din Serbia și din străinătate cu biografii impresionante, au participat la acest eveniment artistic. În decursul desfășurării Taberei, artiștii au contribuit cu o caricatură sau mai multe creații la expoziția pe tema „Viața pe râu”. Tabăra a fost susținută și de Asociația Caricaturiștilor din Serbia. Selectorul și co-organizatorul, pedagogul și eminentul caricatursit, Konstantin Grosu, și-a propus să popularizeze această expresie artistică și să o apropie de noile generații prin adunarea, crearea și socializarea caricaturiștilor din mai multe țări. Ca rezultat al expresiei artistice și al cooperării reciproce la această tabără, a fost creată expoziția menționată, care constă din 24 de lucrări selectate de o valoare artistică și culturală semnificativă.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "A fost marcat hramul Bisericii Ortodoxe Române • Libertatea",
        "content": "Biserica Ortodoxă Română din Glogoni a sărbătorit pe data de 15 august hramul său, Adormirea Maicii Domnului. Acest praznic este de altfel sărbătorit de românii glogoneni precum nedeia satului.\n\nHramul Bisericii Ortodoxe Române din Glogoni a fost marcat printr-o slujbă religioasă, săvârșită de către Părintele Roman Hugean în prezența credincioșilor din localitate. Slujba religioasă a fost săvârșită cu respectarea tuturor măsurilor epidemiologice. De asemenea, cu ocazia hramului, Biserica Ortodoxă Română din Glogoni a primit naș nou pentru următoarele douăsprezece luni. \n\n Hramul Bisericii Ortodoxe Române din Glogoni a fost marcat anii trecuți cu un joc tradițional în curtea bisericii, însă din cauza situației epidemiologice, această tradiție nu a fost îndeplinită anul trecut și anul acesta. Totuși, rămâne speranța că glogonenii vor dansa din nou tradiționalul joc românesc în curtea bisericii sale în anii viitori.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Noi oportunități pentru copiii cu dizabilități în dezvoltare • Libertatea",
        "content": "La Școala pentru Învățământul Primar și Secundar „Mara Mandić” din Panciova a fost deschis oficial, pe 29 octombrie, Centrul de Resurse, care reprezintă unul dintre cele cinci noduri de tehnologie asistivă din Serbia. Prin deschiderea acestui centru, municipiul Panciova continuă să sprijine îmbunătățirea educației incluzive, deschizând astfel noi oportunități pentru dezvoltarea și împuternicirea copiilor și tinerilor cu dizabilități în dezvoltare.\n\nCentrul de Resurse l-a deschis oficial mr. Tatjana Božić, membră în Consiliul municipiului Panciova, responsabilă pentru învățământ. \n\n „Centrul de Resurse «Mara Mandić» din Panciova a primit acest statut prin decizia Ministerului Educației, Științei și Dezvoltării Tehnologice, conform criteriilor Regulamentului privind centrele de resurse. Obiectivul înființării centrelor de resurse este îmbunătățirea calității educației și formării incluzive, precum și creșterea accesibilității sprijinului suplimentar pentru copiii și elevii cu dizabilități de dezvoltare, adulți, familiile acestora și personalul din instituțiile de învățământ. Ca Centru de Resurse, Școala pentru Învățământ Primar și Secundar «Mara Mandić» este responsabilă pentru furnizarea de sprijin profesional elevilor din grupuri vulnerabile, precum și pentru sprijinirea educatorilor, profesorilor, consilierilor și directorilor din alte instituții”, a afirmat dânsa. \n\n Conform celor menționate de mr. Tatjana Božić, rolul Centrului de Resurse este de a asigura accesibilitatea tehnologiei asistive pentru copiii sau elevii cu dizabilități de dezvoltare. „Prin tehnologie asistivă se înțelege orice produs, echipament sau sistem utilizat pentru a crește, menține sau îmbunătăți capacitățile funcționale ale copiilor cu dizabilități de dezvoltare. Asistența și suportul profesional în utilizarea tehnologiei asistive permit adaptarea strategiilor de învățare și a materialelor didactice, precum și crearea și implementarea planurilor de adaptare a mediului, în funcție de nevoile utilizatorilor. Sprijinul oferit de Centrul de Resurse se activează pe baza opiniei Comisiei Intersectoriale competente, după care echipa Centrului de Resurse inițiază procedurile necesare, în conformitate cu nevoile specifice ale copilului sau elevului”, a subliniat dânsa.\n\nArticolul îl puteți citi în numărul 45 din 9 noiembrie",
        "label": "Serbia"
    },
    {
        "title": "Ediția a 65-a a Festivalului Republican de Fotografie •",
        "content": "Vineri, 23 septembrie, în micul salon al Muzeului Național din Zrenianin, a fost deschis Festivalul de Fotografie al Asociației Foto din Serbia, care a durat trei zile, din 23 până în 25 septembrie. O serie de expoziții au fost prezentate în mai multe locații din orașul de pe Bega, cu un bogat program adiacent ce a cuprins promovarea filmelor documentare, monografii foto, discuții și ateliere foto.\n\nLa eveniment a fost inaugurată cea de-a 65-a ediție a „Expoziţiei Foto Republicane” care cuprinde 100 de lucrări şi 25 de serii de fotografii, a 82 de autori, organizată în comun de Uniunea Fotografică din Serbia, municipiul Zrenianin şi Clubul Foto „CD 13” Zrenianin.\n\nCuratorul competent al programului de la Muzeul Național din Zrenianin este Ivana Arađan, curator principal-istoric de artă, care a menţionat următoarele: „În această seară începe Festivalul de Fotografie organizat de Asociația Fotografică a Serbiei, iar în acest an orașul Zrenianin găzduiește festivalul și deschiderea ceremonială a celei de-a 65-a ,,Expoziții de Fotografie Republicană”, care se desfășoară la Muzeul Național Zrenianin. Festivalul se desfășoară pe parcursul a trei zile, de vineri, 23 septembrie, până duminică, 25 septembrie, iar cu aceast prilej, Muzeul Național și-a schimbat programul de lucru astfel încât toți vizitatorii interesați și bineînțeles oaspeții, care au venit din toată țara, vor putea vizita muzeul și toate expozițiile permanente ale instituției noastre. În salonul mic au fost prezentate 200 de fotografii, sau mai exact, 100 de lucrări individuale și 25 de serii de câte 4 fotografii, iar cei mai buni autori vor fi premiați”, a spus Ivana Arađan.\n\nintegral îl puteți citi în numărul 40 din 1 octombrie",
        "label": "Serbia"
    },
    {
        "title": "Promovarea valorilor umane în rândul tinerilor • Libertatea",
        "content": "La finele lunii octombrie, la Căminul Crucii Roșii de pe Dealul Vârșețului, s-a desfășurat tradiționala tabără de toamnă pentru liceeni și elevii școlilor medii. Tabăra a avut drept scop promovarea activităților acestei organizații umanitare în rândurile tinerilor și pregătirea acestora pentru a deveni voluntari.\n\nModul de organizare şi aplicare a mijloacelor selecţionate în vederea realizării obiectivelor, a fost stabilit de specialiști în domeniu, fiecare având sarcini bine definite. Ziua întâi s-a desfășurat sub genericul: „Difuzare: – Răspândirea cunoștințelor despre Mișcarea Internațională a Crucii Roșii și Semilunii Roșii”. Apoi, au fost dezbătute următoarele teme: „Program anti-trafic”; „Primul ajutor și acțiune în accidente”; „Prevenirea bolilor care creează dependență” și „Promovarea valorilor umane”. \n\n Festivitatea de inaugurare au onorat-o prin prezența lor Maja Ristić Lažetić și Miroslav Lepir, membri în Executivul Orașului Vârșeț, responsabili pentru Asistența Socială și Învățământ. \n\n Misiunea Crucii Roșii este de a alina suferința umană, de a acorda asistență persoanelor vulnerabile, de a acționa preventiv, de a educa cetățenii în domeniul asistenței social-sanitare și de a promova valorile umanitare, care încurajează respectul pentru alte fiinţe umane. Ei au evidențiat importanța implicării tinerilor în activități umanitare, fapt prin care își vor însuși un sistem pozitiv de valori sociale. \n\n „Dezvoltarea voluntariatului, în rândul tinerilor, este unul dintre obiectivele Strategiei de protecție socială a orașului Vârșeț, prin care dorim să contribuim la îmbunătățirea calității și a condițiilor de viață ale celor mai vulnerabile grupuri sociale”, a ținut să menționeze Maja Ristić Lažetić, adugând și următoarele: „Am avut ocazia să discutăm cu elevii, despre importanța organizației Crucea Roșie și a temelor dezbătute aici, precum și despre importanța includerii tinerilor în activități de voluntariat care au un impact pozitiv asupra societății, ajutându-i să devină mai responsabili. Cunoștințele acumulate aici, le vor fi de mare folos și îi vor ajuta să se descurce în fel de fel de situații din viața reală.\n\nArticolul integral îl puteți citi în numărul 45 din 6 noiembrie 2021",
        "label": "Serbia"
    },
    {
        "title": "15 familii de refugiaţi au primit casele lor • Libertatea",
        "content": "Pe data de 6 mai, la Panciova a avut loc ceremonia festivă de înmânare a contractelor pentru cumpărarea a 15 case rurale cu grădină. Contractele au fost înmânate familiilor refugiate din Bosnia şi Herţegovina şi din Croaţia, care au reşedinţa pe teritoriul municipiului Panciova.\n\n\n\n Casele respective au fost cumpărate în cadrul Programului Regional de Locuinţe, care este implementat cu sprijinul Organizaţiei pentru Securitate şi Cooperare în Europa, Înaltului Comisariat al Naţiunilor Unite pentru Refugiaţi şi Băncii de Dezvoltare a Consiliului Europei. Sursele pentru cumpărarea acestor case fac parte din fondul Programului Regional de Locuinţe, al cărui cel mai mare donator este Uniunea Europeană. Valoarea donaţiei, pentru fiecare casă în parte, este de 11.000 euro.\n\n\n\n Primarul municipiului Panciova, Aleksandar Stevanović, a amintit de faptul că Panciova a fost una dintre primele autoguvernări locale care au făcut parte din cele nouă centre de primire, în momentul în care s-a ajuns la strămutările după destrămarea fostei Iugoslavii.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Se renovează Căminul Cultural din Iablanca • Libertatea",
        "content": "Săptămâna trecută au început lucrările de renovare a Căminului Cultural din Iablanca, un fapt care îi bucură pe amatorii culturali din loc pentru că au nevoie de un spațiu unde să își poată desfășura activitățile în condiții favorabile.\n\n\n\n Căminul Cultural din Iablanca a ajuns în stare avansată de degradare pentru că de vreo 30 de ani încoace nu s-au făcut investiții. Lucrările de modernizare vor fi efectuate cu fonduri din bugetul orașului Vârșeț și cu sprijin din partea Comunității Locale.\n\n\n\n Căminul Cultural din Iablanca este locul în care se reunesc sătenii, un spațiu destinat asociațiilor, diverselor proiecte și evenimente culturale. Clădirea va fi reparată în întregime, iar tâmplăria va fi complet înlocuită. Lucrările vor contribui la faptul ca edificiul să fie suficient de încăpător pentru zeci de persoane care vor veni la evenimentele culturale.\n\n\n\n După cum am înțeles de la reprezentanții satului, deși coronavirusul a stopat pentru o perioadă evenimentele culturale (fanfara din Iablanca având o bogată activitate atât la noi în țară, cât și în străinătate), anumite proiecte în ceea ce privește renovarea Căminului Cultural din sat nu au suferit. Localnicii, în cooperare cu autoguvernarea locală, au făcut multe lucruri pentru satul lor în perioada anterioară. Acum, pe lângă faptul că va fi înlocuită tâmplăria, planurile de lucrări cuprind și: înlocuirea acoperișului complet cu țiglă, vopsirea și amenajarea încăperilor și a podelei și repararea fațadei. În planuri intră și spațiul din jurul Căminului Cultural. Aspectul exterior se va schimba, iar întreaga clădire va fi dotată cu aparatură modernă.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Portul popular face parte din viața mea • Libertatea",
        "content": "Această pasiune, pentru activitatea deprinsă, o are încă din copilărie, reușindu-i de minune. Am realizat un interviu cu Viorica Șocardă, meşter popular, care s-a oferit cu plăcere să ne destăinue câte ceva din pasiunea sa.\n\nLa întrebarea când a descoperit această pasiune, emoționată, Viorica a spus: „Părinţii mei iubeau tradiţiile populare, mama şi tata se îmbrăcau în costume populare la sărbătorile mari, mergeau la biserică în costum popular, de Paşte, de Rusalii, la joc. Noi eram copii şi ne amestecam cu cei mari, aşa am învăţat să joc. După terminarea clasei a VIII-a, am avut mașină de cusut și m-am gândit așa: să plec la o școală mai departe, singură printre străini nu mi-era tot una, totuși, nici atunci nu am fost așa liberi. M-am gândit să învăț o meserie, mașină de cusut am avut, toată ziua mi-a plăcut să croșetez, încă din clasa VII-a, iar în clasa a VIII-a mi-am făcut prima uniformă, pe care am croșetat-o eu, am fost foarte mândra de mine. După aceea am croșetat în fiecare zi, după ce terminam de învățat. După ce am finalizat clasa a VIII-a, un an de zile am învățat meserie de la doamna Ana, și de la un croitor din Covăcița. Mi-a plăcut foarte mult. Mă întorceam acasă obosită și continuam să croșetez. Am început acasă, am avut talent, cred că acest dar l-am moștenit de la Dumnezeu.”\n\n\n\n Portul popular românesc își găsește rădăcinile în portul strămoșilor noștri traci, geți și daci, desigur cu deosebirile care constau în amănunte decorative și colorit. În decursul istoriei, structura și evoluția costumului popular românesc și-a păstrat nealterate caracteristicile esențiale. Astfel, în funcție de ocazie, costumul popular poate fi mai simplu, de exemplu cel folosit în timpul muncilor agricole, până la cel mai frumos ornat, cel folosit la nuntă. Diferența costumelor se reflectă și în funcție de categoriile de vârstă, astfel, cel al copiilor, deși ca tip de îmbrăcăminte e la fel, are anumite diferențe. De exemplu, la femei deosebirea constă în schimbarea gătelii capului, care diferă în cazul fetei nemăritate, față de femeia căsătorită.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Prima Sfântă Liturghie arhierească săvârşită la BOR, din Alibunar, de către nou alesul episcop, PS Ieronim Sinaitul • Libertatea",
        "content": "Cu ajutorul Domnului, duminică, 7 august, a avut loc prima Sfântă Liturghie arhierească săvârșită de către PS Ieronim Sinaitul, Episcopul Daciei Felix, alături de Părintele Emanuel Tăpălagă, vicar eparhial și un sobor de preoți. Preasfințitul Părinte Ieronim Sinaitul a fost întâmpinat de către credincioșii acestei comune, așa cum se cuvine.\n\nÎn cuvântul de învăţătură rostit cu acest prilej, Preasfinţitul Părinte Episcop Ieronim le-a vorbit credincioşilor prezenţi despre Sfintele Taine, valorile spirituale şi viaţa veşnică. ,, Preacucernici părinţi, iubiţi credencioşi şi credincioase. Suntem în această binecuvântată duminică, încă în interiorul praznicului Schimbării la faţă al Domnului nostru Iisus Hristos, praznic care luminează acest post închinat Sfintei Fecioare Maria, mama nostră duhovnicească şi cea mai importantă rugătoare a noastră înaintea Tronului prea Sfintei Treimi. În această duminică aţi ascultat Sfânta Evanghelie, despre o minune pe care a făcut-o Mântuitorul nostru Iisus Hristos. Desigur, Domnul Hristos a făcut multe minuni, în timpul activităţii sale pământeşti, dar, El, care s-a pogorât din cer, este minunea cea mai mare şi singurul lucru nou sub soare, care s-a petrecut de la începutul lumii acesteia, El fiind mai înainte decât toţi vecii, El fiind acela care, înveşmântat în lumină, pe Muntele Taborului, a fost Cel care chiar a spus: Să fie lumină! Deci, începutul vieţii şi existenţei noastre în timpurile cele îndepărtate s-au făcut prin Fiiul şi cuvântul lui Dumnezeu, atunci când a spus Dumnezeu: Să fie lumină! Această lumină a Taborului s-a arătat pe sfânta şi dumnezeiasca Sa faţă şi veşmintele sale s-au albit ca zăpada, încât pentru o clipă, ucenicii au putut să vadă, pe cât poate omul să vadă, o parte din slava Sa dumnezeiască, pentru că nu ne este accesibil interiorul, esenţa dumnezeirii. Nu ne sunt accesibile multe în lumea aceasta, chiar şi în universul nostru apropiat. Nu putem depăşii condiţiile noastre de fiinţe pământeşti. Avem darul de la Dumnezeu, avem înţelepciune, facem cercetări, am dezvoltat multe în lumea aceasta, am creat tehnologii, am creat civilizaţie, dar, dacă nu reuşim să creăm şi moralitate, viaţă bună după poruncile lui Dumnezeu, nu înseamnă că am avansat prea mult. Dacă oamenii nu au şi valorile spirituale, ale credinţei, moralităţii, într-o clipă se poate nărui totul, toate celelalte pot să dispară pentru cei care nu au legea Domnului, lege a vieţii lor şi ca lumină al paşilor lor. Foarte important este să vedem această lumină, care ne vine de dincolo, ne vine de la Preasfânta Treime şi îl vedem pe mesagerul divin, care este domnul nostru Iisus Hristos, Fiiul Lui Dumnezeu, întrupat, care iată, luând firea noastră pământească, ne-a vorbit nouă din interiorul condiţiei noastre pământeşti. Ne-a descoperit lucruri pe care noi nu puteam să le ştim, despre Sine, Dumnezeu Tatăl, Dumnezeu Duhul, despre veşnicie, punctele cardinale ale vieţii spirituale prin lumea aceasta. Domnul nostru Iisus Hristos ne-a adus diferite minuni, care s-au petrecut în timpul său şi care se continuă în biserica pe care El a întemeiat-o şi este continuitate din viaţa bisericii legii celei vechi, pe care Dumnezeu a instituit-o şi transferat-o de la poporul cel vechi ales, către poporul creştin, care este noul popor ales a Lui Dumnezeu. Toţi cei ce cred în numele Domnului nostru Iisus Hristos şi se botează şi primesc taina Sfântului şi Marelui Mir şi după aceea primesc taina împărtăşaniei, sunt membrii ai acestei biserici a Domnului nostru Iisus Hristos, care este începutul împărăţiei Lui Dumnezeu, încă de aici de pe pământ. Aveţi o biserică foarte frumoasă şi vă felicităm, şi pe dumneavoastră, şi pe părintele, păstorul dumnevoastră, Părintele Calist, care s-a străduit ca biserica să fie după toată buna-cuviinţa şi să vă găsiţi odihna sufletească aici, să ascultaţi cuvântul Lui Dumnezeu, să veniţi să vă împărtăşiţi cu Sfintele Taine. Dintotdeauna, oamenii şi-au dorit să trăiască veşnic. Nu putem trăi veşnic în condiţiile acestea ale vieţii pământeşti, dar putem trăi veşnic în Împărăţia Lui Dumnezeu şi prin puterea Lui, prin tainele pe care El le-a aşezat în Sfânta Biserică a Lui. Atunci când primim Sfintele Taine, spunem, pentru iertarea păcatelor, pentru mântuirea sufletului şi pentru viaţa de veci. Iată ce mare taină avem noi, şi iată, cum Mântuitorul, din pustietatea aceea din Galileea a dat celor flămânzi pâine, dar amplificarea pâinilor şi a peştilor a însemnat Sfânta şi Dumnezeiasca Euharistie.\n\nintegral îl puteți citi în numărul 33 din 13 august",
        "label": "Serbia"
    },
    {
        "title": "Credincioșii din Toracul Mic și Mare au fost onorați de prezența Episcopului Daciei Felix • Libertatea",
        "content": "Biserica Ortodoxă Română sărbătorește în fiecare an, pe 6 august, marea sărbătoare a Schimbării la Față a Domnului. Cu această ocazie, marți, 6 august, la Biserica Ortodoxă Română din Toracul Mic, a fost săvârșită Sfânta Liturghie de un sobor de preoți, avându-l în frunte pe Preasfințitul Părinte Ieronim, Episcopul Daciei Felix.\n\nLa Liturghie au participat Părintele Iconom Stavrofor Emanuil Mojic, parohul din Toracul Mic, Părintele Iconom Stavrofor Cristian Popi, parohul din Toracul Mare, părintele paroh al Uzdinului, Moise Lința, și părintele paroh al Seleușului, Băbuț Cristian. Răspunsurile au fost oferite de Corul Bărbătesc Bisericesc „Armonia” din Toracul Mare, condus de Todor Ursu.\n\nDupă Sfânta Liturghie, corul copiilor din parohie, îndrumați de Părintele Paroh Emanuil Mojic, a interpretat mai multe pricesne specifice perioadei liturgice.\n\nÎn cuvântul de învățătură rostit cu acest prilej, Preasfințitul Părinte Episcop Ieronim le-a vorbit credincioșilor prezenți despre importanța și însemnătatea sărbătorii Schimbare la Față a Domnului:\n\n„Preacucernici părinți, iubiți credincioși și credincioase, Împreună am celebrat Sfânta Liturghie cu ocazia praznicului, care are o semnificație deosebită din punct de vedere duhovnicesc. Înseamnă pentru noi progresivitatea descoperirii dumnezeiești.\n\nArticolul integral îl puteți citi în numărul 33 din 17 august",
        "label": "Serbia"
    },
    {
        "title": "O activitate umanitară foarte bogată • Libertatea",
        "content": "În sala mică a Primăriei orașului Vârșeț, primarul Dragana Mitrović a primit o delegație de la Biserica Penticostală din orașul Hassleholm, Suedia, care se ocupă cu acțiuni umanitare.\n\nÎn fruntea delegației s-a aflat Ion Pitic, originar din Voivodinț. După o conversație plăcută și discuții în care oaspeții din Suedia au aflat mai multe despre istoria orașului, proiectele curente și investițiile planificate, Dragana Mitrović a înmânat o diplomă de gratitudine pentru munca umanitară depusă și ajutorul oferit reprezentantului delegației din Suedia.\n\nDr. Traian Căcina, membru în Consiliul Executiv al orașului, responsabil pentru cultură, a avut și el o întâlnire cu delegația umanitară din Suedia. El ne-a explicat că a fost informat despre acțiunile umanitare pe care le realizează Biserica Penticostală din Suedia. Aceștia s-au implicat în activitățile umanitare din Serbia pentru prima dată în timpul inundațiilor de la Obrenovac, iar ulterior activitățile lor s-au extins și în orașul Vârșeț. În anii precedenți, ei au ajutat Căminul „Crucea Roșie” din Vârșeț, furnizând un vehicul de livrare a alimentelor, paturi de spital și lenjerie de pat pentru Spitalul General din oraș, dar și pentru instituțiile din comuna Alibunar.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Împletitură din cântec, dans și muzică • Libertatea",
        "content": "Evenimentele culturale se desfășoară cu desăvârșire, deși pe unele dintre acestea încă le urmărim din spatele ecranelor. Așa a fost și în seara zilei de 14 mai, când iubitorii de folclor și muzică au putut viziona concertul ansamblurilor folclorice ale Casei de Cultură ,,3 Octombrie” din Satu Nou pe canalul de YouTube al acestei instituții.\n\n\n\n Concertul, filmat în prealabil fără public în sala de sport din loc, l-a deschis, cu ,,Balada pentru caval”, Orchestra de Muzică Populară din Satu Nou al cărei șef este prof. Janiel Șublea. Orchestra a acompaniat toate ansamblurile și interpreții vocali care s-au prezentat în program. Coregraf și conducător de specialitate este Marija Vukoslavčević.\n\n\n\n Blocul de momente coregrafice l-a deschis primul grup al copiilor cu dansuri pentru copii din Voivodina. Au urmat: primul ansamblu cu dansuri valahe din Crnorečje, ansamblul copiilor de la clasele mici cu un cântec din Pelister și dansuri din Pirot, Anja Bogojević și Leonardo Jovanov cu dansuri rrome din Voivodina și primul ansamblu cu o coregrafie din Crna Trava.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Un rapsod și doinitor al melosului autohton • Libertatea",
        "content": "Sevi Bogdan „Togea” provine dintr-o familie de țărani autohtoni. Talentul, aptitudinile sale și dragostea față de muzica populară l-au determinat să se îndeletnicească cu muzica. La început a cântat la fluier, iar după aceea a continuat să cânte la clarinet. Acest instrument l-a desăvârșit ca autodidact.\n\nLa începutul carierei sale a cântat în orchestra lui Stevan Mălaimare, acordeonist cunoscut în așa-numitul taraf al lui „Stevan, Petru Jenar și Petru Bogdan – Modoni”. Acest taraf a colindat aproape întreg Banatul, cântând pe de o parte la nunți, botezuri, cununii, iar pe de altă parte, la diverse manifestări cultural-artistice. \n\n În dialogul pe care l-am purtat cu Sevi Bogdan, înainte ca acesta să plece la cele veșnice, am aflat că deja la vârsta de 13-14 ani a cântat la fluier. Primele melodii i-au fost brâiele noastre bănățene, ardelenele, horele, precum și jocurile de doi. A interpretat doinele noastre cu o mare duioșie. Măiestria lui consta chiar în respectarea dinamicii, ritmului, tempoului și aplicarea corectă a ornamenticii. Ulterior și-a perfecționat interpretarea la clarinet. \n\n Printr-o interpretare deosebită a melodiilor la acest instrument, dar și printr-o apariție senzațională și extraordinară, Sevi Bogdan s-a evidențiat în mod aparte atât în fața publicului, precum și în fața juriului. La unele manifestări cu caracter competitiv a primit o serie de premii, și diplome. \n\n O perioadă de cinci ani a cântat cu orchestra marelui viorist Traian Deheleanu „Glumă”. Sevi Bogdan mi-a mărturisit că, într-o perioadă a cântat și cu Orchestra de Muzică Populară din Glogoni, dar și cu alte orchestre. De asemenea, clarinetistul Sevi a menționat, că s-a bucurat de trăiri deosebite alături de Dorel și Valeri Tașcă, adică taraful „Tășconilor”, cu care a cântat un timp îndelungat.\n\nArticolul integral îl puteți citi în numărul 42 din 16 octombrie 2021",
        "label": "Serbia"
    },
    {
        "title": "Un eveniment plin de emoții și bucurie • Libertatea",
        "content": "La Coștei, Școala Elementară „Coriolan Doban” împreună cu Asociația Luptătorilor din cel de-Al Doilea Război Mondial, au organizat pe data de 7 februarie, evenimentul „100 de ani de la nașterea eroului Coriolan Doban”. Evenimentul a început lângă bustul lui Coriolan Doban, unde directorul școlii, Mircea Boldovină, a salutat pe toți cei prezenți și a citit câteva date istorice despre eroul național român, Coriolan Doban.\n\nLa acest eveniment au fost prezenți membrii în Consiliul Executiv al orașului Vârșeț: dr. Traian Căcina, responsabil pentru cultură, Maja Lazetić Ristić, responsabilă pentru protecția socială, şi Miroslav Lepir, responsabil pentru învățământ, alături de Daniel Bala, ministru-consilier la Consulatul General al României din Vârșeț, Jovo Barošević, președintele Asociație Luptătorilor din PA Voivodina, Viorel Bălăgean, președintele Consiliului Local.\n\nDragoljub Đordević, președintele Asociației Luptătorilor din Vârșeț, a explicat că de patru ani consecutiv se sărbătoreşte naşterea eroului național Coriolan Doban, care a fost foarte tânăr când fasciștii l-au împușcat. Asociația Luptătorilor din Vârșeț, în fiecare an, organizează acest eveniment, și niciodată nu va uita eroii care au căzut jertfă în războiul mondial, pentru ca noi astăzi să trăim în libertate. Daniel Bala, ministru-consilier la Consulatul Românie din Vârșeț, la acest eveniment, a declarat următoarele: „Astăzi, participăm la un moment cu totul special.\n\nAici, la Coștei, am comemorat 100 de ani de la nașterea eroului Coriolan Doban, cel care s-a jertfit pentru libertate. Este foarte important că acest eveniment se deșfășoară aici, la școala care îi poartă numele, unde elevii români au putut mai multe să audă despre activitatea și idealurile eroului român, care s-a luptat pentru dreptate, libertate și pace.”\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "A fost sărbătorit cel de-al doilea hram •",
        "content": "Credincioșii de la Capela Ortodoxă Română din Panciova au sărbătorit, pe 21 aprilie curent, cel de-al doilea hram al lăcașului lor sfânt, Izvorul Tămăduirii. Cu această ocazie a fost prilejuită Sfânta Liturghie, la care credincioșii ortodocși români au participat cu mare evlavie.\n\nSfânta Liturghie a fost oficiată de către parohul Capelei Ortodoxe Române din Panciova, Părintele Cristian Băbuț, împreună cu Părintele Cornel Juica, parohul Bisericilor Ortodoxe Române din Mesici, Iablanca și Sălcița. Răspunsurile la Sfânta Liturghie le-a dat Geta Gătăianț.\n\nDupă oficierea Sfintei Liturghii, în curtea Capelei Ortodoxe Române a avut loc sfințirea colacului, colivei și apei. Apoi, credincioșii au primit nafură, colivă și au luat apă sfințită. De asemenea, din partea Capelei Ortodoxe Române din Panciova, fiecare credincios a primit și două cărți religioase pentru copii La final, credincioșii au luat parte la o agapă frățească, care a fost pregătită de către Consiliul Parohial al Capelei Ortodoxe Române din Panciova.\n\nDupă cum aflăm de la Părintele Cristian Băbuț, slujbele la Capela Ortodoxă Română din Panciova se oficiază în fiecare duminică și zi de sărbătoare de la ora 9:30.\n\nArticolul îl puteți citi în numărul 69 din 28-29 aprilie",
        "label": "Serbia"
    },
    {
        "title": "Un punct de reper crucial în istoria orașului • Libertatea",
        "content": "Vernisajul primei expoziții „Život u utvrđenju u srednjovekovnom Banatu” a avut loc în cetatea medievală din Vârșeț, cunoscută sub numele de „Vršačka Kula”. Autorii acestei expoziții, Ivana Ranimirov, directorul Muzeului orașului, istoric și curator, împreună cu Stefan Mavrović, de asemenea, istoric și curator, au cooperat cu dr. Aleksandar Krstić, colaborator științific al Institutului Istoric din Belgrad. Evenimentul a atras numeroase oficialități din oraș, inclusiv primarul Dragana Mitrović și dr. Traian Căcina, membru în Consiliului Executiv al orașuluiVârșeț, responsabil pentru cultură.\n\nDeschiderea programului a fost marcată de interpretarea unor melodii sublime la harpă, oferite de Dorotea Vašić, elevă la Școala de Muzică „Josif Marinković”. Ivana Ranimirov, una dintre autorii expoziției, a detaliat scopul acestei expoziții în „Vršačka Kula”, care vizează prezentarea istoriei orașului ca un vârtej de schimbări politice și evenimente dramatice, în care s-au împletit influențele marilor puteri și ale diverselor culturi.\n\nVizitatorii vor avea oportunitatea de a cunoaște istoria cetății medievale prin cele patru părți ale expoziției, prezentate în ordine cronologică. Încă de la intrare, pot fi citite texte despre legenda prințesei fermecate, transformată în șarpe de un vrăjitor după ce a refuzat cererea în căsătorie. Conform legendei, prințesa se ascunde încă în zidurile de piatră ale cetății. Povestea piticilor din oraș, ilustrată prin figurine de ceramică realizate de Danijela Radeka, și cea a marelui conflict dintre Janko Halabura și un turc, sunt de asemenea subiecte de interes. Ulterior, sunt expuse arme originale și diverse părți din echipamentul războinicului medieval. Expoziția include numeroase unelte, steaguri, replici ale armelor, cămăși de vizir, o armură gotică, iar la final vizitatorii pot admira ediția fototip a „Chartei Pieței Privilegiate” a lui Franz II. Textele informative bilingve vor prezenta pentru prima dată istoria autentică a cetății „Vršačka Kula”.\n\nDr. Aleksandar Krstić a punctat câteva momente istorice semnificative despre cetatea din Vârșeț: „Numeroase documente atestă faptul că cetatea din Vârșeț a fost ridicată de ugrieni cu mult înaintea invaziei turcești, cel mai târziu în secolul al XIV-lea, în perioada în care Vârșețul purta numele de «Erdšomljo». Aceste informații aduc în prim-plan noi aspecte ale istoriei orașului.\n\nArticolul integral îl puteți citi în numărul 28 din 15 iulie",
        "label": "Serbia"
    },
    {
        "title": "Traian Maroievici din Nicolinţ: Preocupat cu mai multe meserii •",
        "content": "Traian este născut în anul 1953 la Nicolinţ. A copilărit în satul natal, unde a absolvit şcoala cu 8 ani. Încă din fragedă copilărie a prezentat un interes deosebit pentru unele meserii practicate în sat, precum meseria de fierar, mecanic auto şi depanator al maşinilor agricole.\n\nVisul lui era de a deveni şi el un mecanic şi să fie apreciat de săteni pentru activitatea care o desfăşoară. S-a înscris la Școala Medie de meseriaşi la Biserica Albă, şi după aceea se angajează la cooperativa agricolă din Nicolinţ, pe postul de mecanic. Pe parcurs s-a perfecţionat şi pentru alte meserii similare, învaţă să sudeze şi să repare maşini agricole, având alături de el mecanici calificaţi, de la care a preluat unele secrete ale acestor meserii. \n\n Traian este pensionar, în momentul de faţă, iar noi l-am întrebat cum se simte acum, când a ieșit la pensie şi cu ce se ocupă, având în vedere că dispune de mult timp liber. \n\n ,,Sunt pensionar de un an şi ceva, iar timpul liber îl petrec la pescuit. Fiind de profesie meseriaş, pe parcursul vieţii am practicat mai multe meserii, dar am avut şi câteva pasiuni, precum este pescuitul, fiind preocupat şi de pregătirea mâncărurilor tradiţionale. În tinereţe am fost activ în viaţa socială a tinerilor, pentru că împlinirea mea era de a fi alături de colegii mei şi de a le oferi o mână de ajutor atunci când aveau nevoie. Am fost membru al Uniunii Tineretului din comuna Alibunar, şi începând cu anul 1980, am plecat la acţiunile de muncă benevolă ale tineretului. În anul 1979, am participat la acţiunea de muncă de construire a barajului de pe Dunăre, la Đerdap – Porţile de Fier. În anul 1981, am participat la acţiunea de muncă organizată la Ptui, în Slovenia, iar în anul următor am fost la Seghedin, în Ungaria, la construirea căii ferate care leagă cele două state, Serbia şi Ungaria. În 1983, am fost prezent la acţiunea de muncă de la Vranje, unde am primit o menţiune pentru devotament. În 1985, am fost la Zagreb, iar în anul 1987, aceasta fiind ultima mea participare la acţiune de muncă, am fost prezent la construirea căii ferate pe traseul Tuzla – Zvornik.\n\nArticolul integral îl puteți citi în numărul 45 din 6 noiembrie 2021",
        "label": "Serbia"
    },
    {
        "title": "Multe activități menite copiilor • Libertatea",
        "content": "În prima săptămână a luni octombrie se marchează, în mod tradițional „Săptămâna Copiilor”, la Şcoala Elementară „Olga Petrov Radišić”, care s-a desfășurat sub genericul „Ce-i trebuie copilului pentru a creşte până la cer”. Din 3 până în 7 octombrie au fost organizate o sumedenie de manifestări la care au participat elevii claselor inferioare și superioare.\n\nDe la învățătorul Sebastian Ciortan, care predă la clasele în limba română, am aflat despre programul pe care l-au realizat elevii. Programul acestei săptămâni a început cu vizita la Centrul „Crucii Roșii”, unde a fost o prelegere privind dependența, după care a urmat vizita expoziției de pictură și desene pentru copii și tineret, vizita la biblioteca orașului, iar apoi la teatru a fost prezentată piesa „Mačka u cizmama”. Ziua de miercuri a fost rezervată pentru evenimentul central la Sân-Mihai, unde a fost organizată Colonia de Arte Plastice „Lumea colorată a copilăriei”.\n\nÎn continuare, s-au organizat diferite concursuri sportive la care au participat toți elevii, și cei de la ciclu inferior, și cei de la cel superior. A avut loc și acțiunea la care elevii au desenat pe platoul de beton din centrul orașului, urmată de o acțiune umanitară numită „Tvoje telo nekome je mnogo”. Este vorba despre colectarea rechizitelor școlare și a garderobei pentru elevii din familii defavorizate. În aceste zile, elevii au avut ocazia să urmărească serbări, expoziții, concerte. La sfârșit, putem concluziona că, elevii trebui să trăiască într-un mediu stimulant și sigur în care își pot atinge potențialul maxim, într-o atmosferă de respect conform drepturilor copiilor şi că este necesar ca toți să conlucreze pentru a sprijini familia, inclusiv formele alternative, care să le asigure o viață demnă și încurajare acesteia și copiilor care cresc în ea.",
        "label": "Serbia"
    },
    {
        "title": "Clopoțelul anunță primii pași într-o nouă etapă educațională •",
        "content": "La 1 septembrie, fiecare școală și-a deschis porțile pentru a-i primi pe elevii de clasa întâi. Toți copiii au așteptat cu nerăbdare să pășească în această nouă etapă a vieții lor. Conform tradiției, orașul Vârșeț organizează festivități de deschidere a anului școlar. În cele 11 școli elementare din Vârșeț, 450 de elevi vor lua loc pentru prima dată în băncile de școală.\n\nAnul acesta, Școala Elementară „Mladost” a avut onoarea să fie vizitată de Dragana Mitrović, primarul orașului Vârșeț. Evenimentul a fost marcat de un program variat, pregătit de elevii școlii. Miroslav Lepir, membru în Consiliul Executiv al orașului Vârșeț, responsabil pentru învățământ, a fost, de asemenea, prezent.\n\nTatjana Jašin Moise, directoarea școlii amintite, a salutat toți participanții. Programul artistic a inclus un recital de poezii, interpretări muzicale și scenete scurte realizate de elevii din clasele superioare.\n\nÎntr-un gest generos, orașul Vârșeț a oferit ghiozdane de înaltă calitate pentru toți elevii de clasa întâi și, începând cu acest an, și un set complet de manuale gratuite. Pentru acest proiect, au fost alocați peste 6 milioane de dinari din bugetul local.\n\nArticolul integral îl puteți citi în numărul 36 din 9 septembrie",
        "label": "Serbia"
    },
    {
        "title": "Devotat profesiei sale de protector al florei şi faunei • Libertatea",
        "content": "Đerđ este născut în anul 1960 în satul Šušara, localitate populată cu apartenenţi ai minorităţii maghiare. A absolvit Facultatea de Silvicultură din Belgrad şi este angajat la Ocolul silvic din Banatski Karlovac. Este devotat profesiei sale, şi pe parcursul anilor s-a angajat cu multă dăruire de sine, pentru a proteja de la dispariţie populaţia de păsări rare, precum este acvila de câmpie sau şoimul de Banat, veveriţa, populaţia de animale sălbatice din specia felinelor.\n\n,,Sunt născut în satul Šušara, înconjurat de pădurea de arbori cu frunza căzătoare, unde mirosul îmbătător al florilor de câmpie îţi dă un nou elan pentru muncă. Îmi amintesc cu drag de dimineţile în care m-am trezit cu ciripitul drăgălaş al pupezei şi sticletelui. În fiecare zi m-am plimbat prin pădurea de brazi şi am respirat aerul plăcut al răşinii. Am fost încântat de tot ceea ce mi-a oferit această privelişte şi am decis să mă înscriu la Facultatea de Silvicultură din Belgrad. \n\n Visul meu s-a împlinit, după care m-am angajat la Ocolul silvic din Panciova. După aceea am fost transferat aici, la Banatski Karlovac, unde mi-a fost încredinţată grija pentru flora şi fauna din cadrul Rezervatului natural ,,Dunele Deliblăţii”. Această regiune reprezintă o insulă a stepei ce se caracterizează printr-o varietate de ierburi, arbuşti şi habitate forestiere. Bogăţia florei din această regiune se reflectă în existenţa a aproximativ 900 de specii de plante superioare, inclusiv rarităţi şi multe relicve, precum şi specii, care au răspândire redusă în Câmpia Panonică. Doar aici, în ceea ce priveşte întregul teritoriu al Serbiei, găsim: bujor, bujorul de stepă, pelinul. În acest habitat trăiesc, de asemenea, şi 20 specii de orhidee. Vegetaţia forestieră naturală este reprezentată de păduri de tei alb şi stejar masiv. La începutul secolului al XIX-lea, dunele au fost stabilizate cu plantaţii de salcâm. Astăzi, peste jumătate din suprafaţa dunelor este cultivată, iar unele zone dispun de un fond cinegetic bogat. \n\n Având în vedere prezenţa unui număr mare de specii de păsări, inclusiv rare şi multe pe cale de dispariţie, acest domeniu a fost inclus în unul dintre cele mai importante habitate europene protejate pentru păsări.\n\nArticolul integral îl puteți citi în numărul 46 din 13 noiembrie 2021",
        "label": "Serbia"
    },
    {
        "title": "Zrenianinul este mai scump decât Belgradul • Libertatea",
        "content": "Zece oraşe din Serbia au fost cuprinse într-o analiza făcută recent pentru anul 2020. Conform analizei puterii de cumpărare a Ministerului Comerțului, Turismului și Telecomunicațiilor, cea mai scumpă viață, pare să fie în Voivodina. Primele patru locuri privind valoarea coșului minim de consum lunar sunt ocupate de municipiile Novi Sad, Zrenianin, Panciova și Subotica, în timp ce Belgradul se află pe locul cinci.\n\n\n\n În perioada anterioară, Ministerul Comerțului, Turismului și Telecomunicațiilor a derulat o cercetare la nivel național pentru stabilirea unui coș minim de consum privind nivelul de trai decent pentru populaţia Serbiei. Rezultatele acestei cercetări ar trebui să constituie o etapă privind resursele necesare de trai al populației în țara noastră, nu atât datorită restabilirii conceptului mai vechi de coș minim de consum, ci mai ales datorită determinării noțiunii de nivel de trai decent și a cheltuielilor lunare care trebuie acoperite pentru ca familiile din toate colțurile țării să își poată asigura un asemenea nivel de trai. Ideea unui coș minim de consum pentru un trai decent presupune alcătuirea unui set bine definit de cheltuieli periodice necesare pentru îndeplinirea nevoilor de bază pentru o familie cu o structură medie.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "O investiție crucială • Libertatea",
        "content": "Pentru o educație modernă în domeniul agriculturii, Școala Medie de Agricultură din Vârșeț a inaugurat recent un hangar nou pentru adăpostirea mașinilor agricole, dotat și cu un laborator pentru testarea pulverizatoarelor. Evenimentul a debutat cu un program cultural-artistic realizat de elevii școlii, sub îndrumarea profesorilor lor.\n\nLa acest eveniment important au participat Vidoje Vukašinović, Zoran Kostić și Miloš Blagojević, miniștri adjuncți în Ministerul Educației al Republicii Serbia, Snežana Oluški Vlačić, șeful administrației școlare din Zrenianin, Milorad Malić, secretar provincial adjunct interimar pentru învățământ, administrație, minorități naționale – comunitățile naționale din PA Voivodina, Dragana Mitrović, primarul orașului Vârșeț, dr. Marko Ćulibrk, dr. Marija Bićanin, inginerul Zoran Virić de la Camera de Comerț a Serbiei și Camera Regională de Comerț din Panciova, dr. Rade Jovanović, director al Institutului pentru Aplicarea Științei în Agricultură, Srđan Predić, director al „AG Projekt” din Vârșeț, proiectant al hangarului, și Srđan Kliska, directorul școlii.\n\nArticolul integral îl puteți citi în numărul 47 din 25 noiembrie",
        "label": "Serbia"
    },
    {
        "title": "Continuarea investițiilor și dezvoltarea proiectelor • Libertatea",
        "content": "Cu președinta comunei Alibunar am discutat despre cele mai importante sarcini ale autoguvernării locale, cum a evaluat dânsa anul lăsat în urmă și care sunt cele mai importante planuri ale administrației comunale în 2023, aflăm din următorul dialog.\n\nCare sunt cele mai semnificative proiecte din domeniul construcțiilor și infrastructurii, pe care le-ați realizat în anul 2022?\n\nPe parcursul anului 2022, comuna Alibunar a muncit din greu pentru a face viața cetățenilor săi din ce în ce mai bună. Din implementarea proiectelor în domeniul construcțiilor și infrastructurii, cele mai semnificative sunt: lucrările de canalizare în localitatea Alibunar, lucrările la construcția și decorarea pieței din Janošik, amenajarea terenului de fotbal din Petrovasâla, construirea spaţiilor de joacă pentru copii din Dobrița, Novi Kozjak, Ilandža, Janošik, Sân-Mihai, Nicolinț și Fântâna Fetei. În plus, activități regulate de întreținere a drumurilor și străzilor în comună, precum și investiții în întreținerea regulată a școlilor și a altor instituții, în special a Centrului de Sănătate din Alibunar. Cel mai semnificativ lucru care ne așteaptă în anul care a început este construirea unei grădinițe în Banatski Karlovac, finanțată de Banca Mondială prin Proiectul „Educație Preșcolară Incluzivă” al Ministerului Educației din Republica Serbia.\n\nComuna Alibunar planifică investiții în dotarea zonei de lucru din Banatski Karlovac, iar acolo am făcut pași concreți – a fost trimisă o propunere Guvernului Republicii Serbia pentru transferul drepturilor din proprietatea publică a Republicii Serbia către proprietatea publică a comunei Alibunar asupra terenului pe care este planificată această zonă de lucru. Proiectele au fost pregătite și revizuite pentru construirea infrastructurii publice de alimentare cu apă și canalizare până la zona de lucru Bloc 48 Banatski Karlovac. În 2023, intenționăm să finanțăm realizarea documentației tehnice a proiectului și să investim în reconstrucția străzilor și drumurilor locale. În plus, lucrăm constant la îmbunătățirea serviciilor comunale. Pentru îmbunătățirea și menținerea igienei în localități, Primăria Alibunar a alocat fonduri pentru achiziționarea de mobilier pentru parc, bănci și pubele pentru toate localitățile.\n\nCe ne puteți spune despre Programul de Reabilitare Energetică?\n\nPentru prima dată, în anul 2022, am introdus Programul de Reabilitare Energetică a caselor și locuințelor, pentru implementarea căruia am asigurat fonduri de 2.000.000,00 de dinari din totalul de 4.000.000,00 dinari, în condițiile în care Ministerul Mineritului și Energiei al Republicii Serbia a decis suma de 2.000.000,00 dinari. Până la sfârșitul anului 2022, apelul public pentru alocarea de granturi gospodăriilor pentru renovarea energetică a caselor și apartamentelor familiale de pe teritoriul comunei Alibunar a fost implementat integral, adică s-au încheiat contracte cu 25 de utilizatori finali. Vom continua cu aceleași măsuri și în anul 2023.\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Tradiţie şi autenticitate în cadrul Zilei Universale a Iei • Libertatea",
        "content": "Pe data de 24 iunie, la Căminul Cultural din Sân-Mihai, s-a desfășurat o manifestare mult îndrăgită în comunitatea românească – Ziua Universală a Iei. Acest eveniment s-a desfășurat la inițiativa Asociației Femeilor „Mâini de Aur”, care, după o perioadă îndelungată de inactivitate, și-a reluat activitatea.\n\nÎn frunte cu președinta Grațiana Muncean, femeile din cadrul asociației au organizat o expoziție de ie, provocându-i astfel pe toți iubitorii portului popular tradițional să poarte ie, splendida cămașă tradițională românească. Ziua Universală a Iei este o celebrare a iei tradiționale românești, oriunde s-ar afla aceasta pe glob. „Este o inițiativă fără precedent care a prins rădăcini și la Sân-Mihai, unind pe toți păstrătorii portului tradițional”, a menționat prof. Mărioara Gean Muntean.\n\nEvenimentul a înregistrat o participare numeroasă a elevilor de la Școala Elementară „3 Octombrie”, pentru care s-a organizat un atelier de cultură plastică. Scopul a fost ca aceștia să înțeleagă semnificațiile termenului de „ie” și să conștientizeze bogăția și diversitatea formelor și culorilor care îi conferă fiecărei piese o amprentă unică. Elevii și-au expus lucrările lor, și pentru creativitatea lor au primit câte o diplomă de participare acordată de asociația femeilor. Toți participanții au confecționat cununi din flori de câmpie, simbolizând „Sânzienele”. Expoziția a fost vizitată de săteni, iar evenimentul s-a încheiat în note de cântec și voie bună.\n\nArticolul integral îl puteți citi în numărul 26 din 1 iulie",
        "label": "Serbia"
    },
    {
        "title": "Cursuri educative pentru șoferii de vehicule agricole și cadouri pentru agricultori • Libertatea",
        "content": "Organizat de Municipalitatea Zrenianin – Consiliul pentru siguranța traficului rutier pe raza municipiului și Administrația de poliție din Zrenianin, pe 24 februarie, la Centrul Cultural din Zrenianin a avut loc un curs de instruire pentru șoferii tractoarelor și ai altor vehicule și utilaje agricole. Cu acest prilej agricultorilor le-au fost înmânate echipamente de semnalizare corespunzătoare – girofare de culoare galbenă și dispozitive de siguranță pentru tractoare.\n\nParticipanții au fost întâmpinați de organizatori, fiind subliniată importanța unei astfel de educații și familiarizând fermierii cu prevederile Legii traficului rutier, în scopul sporirii siguranței, atât pentru ei, cât și pentru toți ceilalți participanți în trafic.\n\nDe asemenea, s-a subliniat că Zrenianinul se află printre locurile de frunte în Republica Serbia, privind siguranța în traficul rutier al persoanelor care operează utilaje agricole. În cursul anului 2019, a fost înregistrat un accident fatal, în timp ce anul trecut nu au existat decese provocate de participarea tractoarelor sau a utilajelor agricole în traficul rutier. Potrivit acestora, eforturile constante ale Consiliului de Siguranță a Traficului și ale Administrației Poliției au contribuit, de asemenea, la acest lucru, printre altele și datorită organizării unor astfel de întruniri anuale la Zrenianin.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Ștrudelul, o specialitate doloveană • Libertatea",
        "content": "Deja a devenit tradițional faptul că, în prima sâmbătă din septembrie, Asociația Femeilor „Dolovke” din Doloave organizează în localitatea lor manifestarea „Štrudlijada”. Astfel, pe 2 septembrie, la Doloave s-au reunit 24 de asociații de femei provenite din municipiul Panciova și din Banatul de Sud. Acestea și-au expus produsele caracteristice, însă mirosul de ștrudel a fost cel care a dominat atmosfera. Anul acesta, manifestarea a ajuns la ediția a 24-a.\n\nManifestarea a început cu Zilele Ștrudelului, când, în perioada 30 și 31 august, membrele Asociației Femeilor „Dolovke” au promovat manifestarea lor la un stand pe corsoul din Panciova.\n\nEvenimentul central s-a desfășurat pe platoul din fața Căminului Cultural „25 Mai” din Doloave. Anul acesta, manifestarea nu a avut caracter competițional, dar acest aspect nu i-a descurajat pe participanți să prezinte ștrudele cu diverse arome.\n\nLa manifestare au participat Marija Jević, membră în Consiliul Municipiului Panciova, responabilă pentru cultură și tineret, și Maja Vitman, manager al municipiului Panciova, precum și președintele Consiliului Comunității Locale din Doloave, Bogdan Ancuțici.\n\nArticolul integral îl puteți citi în numărul 36 din 9 septembrie",
        "label": "Serbia"
    },
    {
        "title": "O manifestare de suflet • Libertatea",
        "content": "Comuna Literară Vârșeț (KOV) pe data de 16 decembrie, a organizat cea de-a XII-a ediție a evenimentului cultural „Zilele lui Petru Cârdu” sub sloganul „Ca semn de multiculturalitate”. Evenimentul a început de la ora 12, în sala festivă a Primăriei orașului Vârșeț.\n\nAnul acesta, Comuna Literară Vârșeț sărbătorește 50 de ani de existență neîntreruptă, 100 de ani de la nașterea poetului Vasko Popa și 70 de ani de la nașterea președintelui și redactorului șef al Comunei Literare Vârșeț, regretatul Petru Cârdu.\n\nÎn holul primăriei a fost organizată o expoziție de texte și fotografii despre activitatea Comunei Literare Vârșeț. La acest eveniment au fost prezenți Miroslav Lepir, membru în Consiliul Executiv al orașului, responsabil pentru învățâmânt, dr. Predrag Mijatović, președintele Adunări orașului Vârșeț, și Traian Căcina, membru în Consiliul Executiv al orașului Vârșeț, responsabil pentru cultură.\n\nCu cuvinte de salut celor prezenți s-a adresat Ana Cârdu care a mulțumit tuturor care au venit la această întâlnire literară, pentru ca împreună să evoce momente și clipe de neuitat.\n\nArticolul integral îl puteți citi în numărul 52 din 24-31 decembrie",
        "label": "Serbia"
    },
    {
        "title": "Dansator „boboc” excelent • Libertatea",
        "content": "Iovan Flora provine dintr-o familie de intelectuali. Tatăl său, Vasilie Flora, a fost profesor de istorie, iar apoi a ocupat funcția de director adjunct la Școala Elementară „Žarko Zrenjanin” din Satu Nou. Mama sa, Vera Flora, a fost educatoare. Ambii părinți s-au distins prin competențele în domeniile respective.\n\nCu toate acestea, Iovan a optat pentru un domeniu diferit. El a terminat școala de muncitori calificați. Părinții lui Iovan au avut și alte talente: tatăl a cântat la vioară, iar mama la mandolină. Aptitudinile și abilitățile moștenite de la părinții săi, Iovan le-a inclus în dansurile folclorice. Astfel, interlocutorul nostru a devenit un dansator foarte bun. Elementele artei muzicale, ritmul, melodia, tempoul, auzul muzical, metrica le-a integrat într-o manieră artistică. Prima dată s-a inclus în cadrul ansamblului folcloric școlar, iar apoi în cel al Casei de Cultură „3 Octombrie” din localitate. După aceea, s-a inclus în cadrul SCA „Dr. Radu Flora”. Astfel, Iovan devine unul dintre cei mai buni dansatori din sat.\n\nA participat la diferite manifestări cultural-artistice, Festivaluri de Folclor și Muzică Românească din Voivodina, concerte și altele. S-a deplasat și la turnee prin România, dar și în alte țări: Bulgaria, Slovacia, Franța, Polonia, Spania, Portugalia, Grecia. Chiar dacă unele călătorii au fost foarte lungi și obositoare, Iovan menționează că a fost foarte fericit, pentru că a avut oportunitatea să vadă toate acele state, fiindcă rar cine le-ar fi putut vizita particular.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Dragostea pentru cuvântul scris a elevilor din Vârșeț • Libertatea",
        "content": "La etajul cinci al clădirii centrului „Millenium”, unde se află Căminul Tineretului, a avut loc festivitatea de decernare a premiilor pentru elevii din școlile medii de pe teritoriul orașului Vârșeț, care au participat la concursul literar bilingv intitulat „Tinerețe, dă-mi aripi!”. Acest eveniment a fost organizat de Căminul Tineretului cu ocazia Săptămânii Copilului. Scopul concursului a fost de a încuraja tinerii să fie creativi și să prețuiască valoarea cuvântului scris.\n\nLa începutul evenimentului, dr. Tatiana Petrică, directoarea intermar Căminului Tineretului, i-a salutat pe toți cei prezenți și a mulțumit cadrelor didactice pentru îndrumarea elevilor, precum și elevilor care au trimis lucrări literare. CPE „Libertatea” a fost donatorul cărților oferite ca premii elevilor câștigători. \n\n Juriul, format din Lenuța Urzescu (profesoară de limba și literatura română la ȘE „Olga Petrov Radišić”), Mariana Stratulat (scriitoare și directoare a CPE „Libertatea”) și Gordana Kovačević (profesoară de limba și literatura sârbă la ȘE „Jovan Sterija Popović”), a evaluat lucrările literare trimise de elevi. Decizia finală a juriului a fost anunțată de profesoara Gordana Kovačević. \n\n Pentru proză, Stefan Seratlici, de la Liceul „Borislav Petrov Braca” din Vârșeț, a obținut premiul întâi, fiind instruit de către prof. Margareta Cojocar. Pentru poezie în limba sârbă, Jovana Čarkić, tot de la liceul din oraș, a cucerit locul întâi, fiind îndrumată de prof. Katarina Ljubičić Ilkić. Pentru proză în limba sârbă, Vuk Stanojević, de asemenea de la același liceu, a primit premiul întâi, fiind îndrumat de prof. Olivera Pantović. \n\n Premiul doi pentru proză a fost obținut de elevii Sara Gean și Alexandru Graure, de la Liceul „Borislav Petrov Braca”, îndrumați de prof. Margareta Cojocar. Premiul doi pentru poezie în limba sârbă a fost câștigat de Mihajlo Tadić, tot de la liceul din Vârșeț, îndrumat de prof. Olivera Pantović. Tot premiul doi, dar pentru proză în limba sârbă, a fost obținut de Stefan Petković, de la Centrul Școlar „Nikola Tesla”, îndrumat de prof. Juliana Rudić. \n\n Premiul trei a fost acordat elevelor Helen Andrea Sporea Trifu și Cristina Țăran, de la Liceul „Borislav Petrov Braca”, îndrumate de profesoarele Romanța Vărăgean și Margareta Cojocar. \n\n Un caz aparte este cel al Helenei Andrea Sporea Trifu, singura elevă care a trimis la concurs lucrări literare atât în limba română, cât și în limba sârbă. \n\n Toți elevii premiați au citit mai întâi lucrările lor literare, iar apoi au primit premiile, constând în cărți oferite de CPE „Libertatea” și diplome. Aceste premii au fost înmânate de dr. Tatiana Petrică, directoarea interimar Căminului Tineretului. \n\n Andreas Mohan, Ioana Giugea, Ștefan Albu, Mihael Andraș, Stefan Vârcă și Stefan Goica au primit cadouri, iar profesoarele Olivera Pantović, Juliana Rudić, Katarina Ljubičić Ilkić, Margareta Cojocar, Romanța Vărăgean, Ana Omoran și Mariana Golomeici, care predau limba și literatura română sau sârbă, au primit mențiuni. \n\n Mențiuni au fost acordate și membrilor juriului: Lenuța Urzescu, Mariana Stratulat și Gordana Kovačević. \n\n Dr. Tatiana Petrică, directoarea interimar Căminului Tineretului, a declarat pentru mass-media: „Căminul Tineretului a organizat un concurs literar pentru elevii școlilor medii, în care au fost trimise lucrări în limbile sârbă și română. Am primit 16 lucrări, iar juriul a premiat 9 elevi – cinci români și patru sârbi. Mulțumesc CPE „Libertatea” și directoarei Mariana Stratulat pentru donația de cărți. Căminul Tineretului va continua, în același ritm, să fie întotdeauna în slujba tinerilor.”\n\nArticolul integral îl puteți citi în numărul 47 din 23 noiembrie",
        "label": "Serbia"
    },
    {
        "title": "Cea mai populară solistă vocală „boboacă” la vârsta de 80 de ani • Libertatea",
        "content": "Solista vocală Voichița Popovici Rađenović a împlinit, pe 12 decembrie, venerabila vârstă de 80 de ani. În acest context, aducem în atenție câteva aspecte semnificative din cariera sa bogată.\n\nÎn timpul tinereții mele, am ascultat constant emisiunile Postului de Radio Novi Sad, programul în limba română. Cea mai populară emisiune a fost „La dorința ascultătorilor”, un program muzical în care au evoluat cunoscuți interpreți de muzică populară, instrumentală și chiar de muzică ușoară. \n\n Voichița Popovici Rađenović a interpretat în mod aparte romanțe românești, foarte dificile de executat, având multe vibrații, triluri grele, apogiaturi inferioare și superioare, ornamente complexe, chiar și glissando.\n\nVoichița Popovici Rađenović a fost și continuă să fie o vedetă remarcabilă în domeniul artei muzicale. Noi, „bobocii”, am fost extrem de încântați, deoarece această excelentă cântăreață a câștigat o mare popularitate. Interpretările sale erau remarcabile, caracterizate printr-o voce tenace și splendidă, asemănătoare cu cea a unei privighetori. A menținut o stabilitate impresionantă în ritm și tempo. Ca solistă vocală, Voichița Popovici Rađenović a rămas mereu fidelă muzicii populare tradiționale.\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "La Școala Elementară ,,Vuk Karadžić” din Vârșeț a fost amenajată sala pentru ședere prelungită • Libertatea",
        "content": "Săptămâna trecută, la Școala Elementară ,,Vuk Karadžić” din Vârșeț a fost amenajată o sală de clasă specială pentru șederea prelungită a elevilor ai căror părinți sunt angajați.\n\n\n\n De la directoarea școlii, Ana Avramović, aflăm că în sala pentru ședere prelungită copiii se joacă, fac temele de casă și se antrenează. Activitatea în cadrul programului cu ședere prelungită necesită o bună organizare, pentru ca totul să funcționeze impecabil. Accentul este pe temele de casă pentru că este foarte important ca elevii să le facă independent, cu ajutorul și sub supravegherea profesorului, cu precizie și grijă. Copiii întreabă tot ce nu înțeleg și imediat primesc explicații. \n\n În timpul șederii prelungite elevii participă și la activități muzicale sau de artă dramatică.\n\n\n\n Această modalitate este destinată elevilor de clasa întâi și celor de clasa a doua. Modul de viață modern impune unui număr din ce în ce mai mare de părinți nevoia de a avea grijă de un copil de vârstă școlară mai mică care merge acasă după școală și își petrece timpul fără supraveghere până când părinții ajung de la serviciu. Activitatea zilnică prelungită după cursurile obișnuite (șederea prelungită) este una dintre soluții eficiente în acest sens. La școală elevii primesc gustare și sunt supravegheați de către cadrele didactice.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Credincioșii au luat parte la sărbătorirea hramului • Libertatea",
        "content": "Enoriașii de la Capela Ortodoxă Română din Panciova au sărbătorit pe data de 26 octombrie hramul capelei, Sfântul Mare Mucenic Dimitrie, Izvorâtorul de Mir. Sfânta liturghie a fost săvârșită de noul preot administrator al Capelei Ortodoxe Române din Panciova, Traian Brăgean, de altfel Protopop de Belgrad și paroh la Biserica Ortodoxă Română din Ovcea. Părintele Traian a săvârșit sfânta liturghie împreună cu părintele Cosmin Baba, care a fost instalat de curând ca paroh la Biserica Ortodoxă Română din Doloave.\n\nArticolul integral îl puteți citi în numărul 45 din 6 noiembrie 2021",
        "label": "Serbia"
    },
    {
        "title": "Mâncăruri tradiționale bănățene • Libertatea",
        "content": "Săptămâna trecută, pe data de 3 iunie, în centrul localității Izbište a fost organizată cea de a cincea ediție a cunoscutului eveniment gastronomic „Banatski fruštuk”. La acest eveniment au participat multe asociații de femei din multe localițăți. Printre asociațiile prezente au fost și asociațiile femeilor „Valea Teiului” din Coștei și „La gură de ogășel” din Mesici.\n\nStandurile pline cu specialități locale au fost pregătite de mâinile harnice ale gospodinelor din tot Banatul, dar și din România. Din România a fost prezentă o grupă de femei din Deta. Oaspeții și participanții la acest eveniment s-au întrecut în ofertă și au venit de peste tot, așa că satul a fost prea mic pentru a găzdui pe toți oaspeții.\n\nCând este vorba despre scopul evenimentului, acela este ca participanții și vizitatorii să se întâlnească și să prezinte bogăția, tradiția, și cultura gastronomică și să păstreze tradiția vechilor mâncăruri bănățene. Am avut ocazia să mâncăm diferite specialități. Bucătăria bănățeană este foarte variată, fiindcă aici, în Banat, trăiesc multe popoare: maghiari, români, sârbi, sloveni, macedoneni, nemți și mulți alții. Organizatorul acestui eveniment gastronomic tradițional este Comunitatea Locală din Izbište și Asociația Femeilor „Dobra Volja”, sprijinit de către autoguvernarea locală a orașului Vârșeț și Organizația Turistică Vârșeț. La eveniment au fost prezenți toți membrii din conducerea orașului Vârșeț, dr. Traian Căcina, vicepreședintele CNMNR și membru în Consiliul Executiv al orașului, responsabil pentru cultură, Marian Mohan, secretarul CNMNR, și Daniel Bala, ministru-consilier de la Consulatul General al României la Vârșeț. La deschiderea evenimentului Societatea Cultural-Artistică „Laza Nančić” din Vârșeț, a prezentat un program frumos cu dansuri și cântece din Banat.\n\nProf. Veronica Stefan, președinta Asociației de Femei „Valea Teiului” de la Coștei, a menționat următoarele: \n\n „Noi suntem pentru prima dată la acest eveniment gastronomic, numit „Banatski fruštuk”, aici, la Izbište, deoarece această asociație a femeilor este de curând înființată. În această asociație sunt 15 femei care astăzi au venit cu mare entuziasm și bucurie pentru a prezenta mâncărurile tradiționale românești. Am adus pe lângă lucruri vechi, «chilimuri», brâuri moștenite de la bunicii noștri și diferite mâncăruri care au fost caracteristice pentru Banat, pregătite după rețete vechi. Am expus: prăjituri, slănină de porc, cârnați de casă, brânzeturi, plăcintă cu mere, colaci. Am prezentat şi un mic dejun bănățean care, pe timpuri, bunicii noștri îl mâncau când mergeau la munca pe câmp.”\n\nArticolul integral îl puteți citi în numărul 23 din 10 iunie",
        "label": "Serbia"
    },
    {
        "title": "Hramul Corului bisericesc bărbătesc „Armonia” din Toracu Mare • Libertatea",
        "content": "Binecredincioşii torăceni care au trăit în vremurile îndepărtate, în urmă cu un secol şi mai bine, au fost ferm convinşi că slujirea la Sfântul Altar şi toate ceremoniile religioase, nu pot fi închipuite fără muzica corală.\n\nEi au fixat ca în fiecare sfârşit de gerar, la 30 ianuarie, la sărbătoarea Sfinţilor Trei Ierarhi Vasile cel Mare, Grigorie Teologul şi Ioan Gură de Aur, să se marcheze hramul Corului bisericesc bărbătesc „Armonia”. \n\n În acest an, marea sărbătoare, a început cu obişnuita Liturghie oficiată de Pr. Iconom Stavrofor Cristian Popi, paroh la Biserica Ortodoxă Română din Toracu Mare și Pr. Iconom Stavrofor Emanuil Mojic, paroh la Biserica Ortodoxă Română din Toracu Mic.\n\nPrintre binecredincioşii din Toracu Mare, au fost prezenți și un număr restrâns ai membrilor Corului bisericesc bărbătesc ,,Armonia”, membri ai comitetului parohial, precum şi enoriașii din Toracu Mare.\n\nImediat după oficierea slujbei, s-a ţinut parastasul de pomenire a conducătorilor de cor, respectiv a coriştilor trecuţi la cele veşnice, toţi fiind pomeniţi creştineşte în trei rânduri. La sfârşit, la casa parohială a avut loc o agapă creştinească tradiţională.\n\nArticolul îl puteți citi în numărul 58 din 11 februarie",
        "label": "Serbia"
    },
    {
        "title": "Reconstruirea fântânilor arteziene • Libertatea",
        "content": "Importanţa apei pentru corpul uman ar putea fi rezumată într-o singură propoziţie: „Apa este izvorul vieţii”. Această constatare este adevărată – corpul nostru nu poate funcţiona fără de apă.\n\n,,Când am început acest mare proiect, puţini oameni erau alături de noi. Astăzi, consătenii noştri sunt de acord că, membrii Comunităţii locale au făcut o treabă grozavă. Ne aşteaptau multe provocări, dar am crezut sincer că împreună, uniţi, putem depăşi toate dificultăţile”, constată Marcel Mengher, responsabil pentru învăţământ în cadrul Executivului comunei Alibunar.\n\nGhidaţi de această idee, membrii Consiliului local, cu sprijinul sătenilor din Alibunar, au colectat fonduri importante pentru reconstruirea şi amenajarea fântânii arteziene din strada Nemanjina, care din cauza deteriorării, avea nevoie de o renovare completă.\n\nAcţiunea de reconstruire a fost destul de complexă, însă membrii consilieri nu au cedat de la ideea că această fântână arteziană, de unde se aprovizionează cu apă potabilă o mare parte din sătenii Alibunarului, necesită o reparaţie completă. Lucrările de restaurare a fântânii au fost încredinţate companiei specializate ,,Var Max Metal”, în frunte cu antreprenorul Dragan Spasojević, care este totodată şi deţinătorul acestui proiect ambiţios.\n\nConstrucţia acestui obiect este compusă dintr-o structură din lemn, dimensiunea 210 x 400 cm, înălţimea 240 cm, cu acoperiş din tablă de tinichea, înconjurată cu gard din lemn. După terminarea ei, a fost dată în folosinţă sătenilor.\n\nArticolul integral îl puteți citi în numărul 29 din 22 iulie",
        "label": "Serbia"
    },
    {
        "title": "Radio Far, un serviciu de informare publică a cetățenilor • Libertatea",
        "content": "Ziua Mondială a Radioului a fost marcată pe data de 13 februarie curent, când s-au împlinit 20 de ani de activitate în domeniul informării publice a Postului de Radio Far din Alibunar. După cum ne informează colegul Ferenc Koso, această zi a fost o ocazie de a reaminti ascultătorilor fideli despre evenimentele care au fost consemnate de redacția Programului Radio Far din Alibunar.\n\nAcest post de radio a fost înființat în anul 1999, în timpul agresiunii NATO asupra Serbiei, cu scopul de a informa obiectiv și în mod profesional pe toți cetățenii din comuna Alibunar. Programul radio este difuzat pe frecvența 96,7 megahertz, fiind postat pe Internet www.radiofar.co.rs , având înregistrați peste 80.000 de ascultători în țară și peste hotare.\n\nPe lângă prezentarea evenimentelor actuale, ziariștii Postului Radio Far realizează convorbiri cu interlocutorii, dar și cu persoane competente din diferite domenii, în general, din economie, agricultură și sport.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Noi spectacole la Teatrul Național „Toša Jovanović” • Libertatea",
        "content": "Weekendul trecut, după câteva luni de pauză, din cauza lucrărilor de reconstrucție a acoperișului și a interiorului clădirii, pe scena de teatru și cea de păpuși a Teatrului Național „Toša Jovanović” din Zrenianin s-au jucat din nou spectacole cu publicul.\n\n\n\n Cea mai veche clădire de teatru din Serbia se află în centrul orașului Zrenianin, edificiul în stil baroc, fiind ridicat în 1839. Reparația a necesitat lucrări pe structură a acoperișului, înlocuirea grinzilor, reabilitarea pereților interiori și exteriori și alte lucrări în interiorul clădirii și sălii de spectacole ale instituției teatrale zrenianinene. Lucrările au fost executate datorită fondurilor Ministerului Culturii și Informației, care a alocat patru milioane de dinari, în timp ce orașul Zrenianin a participat cu două milioane de dinari.\n\nPrimul spectacol care și-a așteaptat publicul, sâmbătă, 27 martie, la ora 19 în Sala mare a teatrului, cu respectarea tuturor măsurilor de siguranță, a fost „Zrenjanin” de Igor Štiks, în regia lui Boris Liješević. În 28 februarie, de la ora 19:00, micii spectatori au avut ocazia să vadă și o primă reprezentație a spectacolului scenei de păpuși „Puppet Naughty” de Jozef Per și Leo Spačilo. De această dată, Jovan Caran se va afla în dubla ipostază, atât de scenarist, cât și de semnatar al regiei și versiunii scenice.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Oglinda satului • Libertatea",
        "content": "Săptămâna trecută Școala Generală ,,Olga Petrov Radišić” din Mesici a îmbrăcat o haină nouă, întrucât s-au terminat lucrările de renovare. \n\n Pentru că școala reprezintă pentru elevii din acest sat mic a doua casă, a început renovarea care s-a încheiat cu succes. Acum școala veche din Mesici este o instituție modernă de învățământ, dotată cu tot ceea ce este nevoie pentru ca elevii să frecventează orele la mai înalt nivel. Lucrările de renovare întrunesc cele mai înalte standarde care trebuie să existe în învățământul modern.\n\n\n\n Învățătoarea Elena Bou de la această școală mulțumește tuturor celor care au contribuit și au ajutat la renovarea școlii. După spusele doamnei învățătoare, condițiile noi contribuie din plin la buna stare de spirit a cadrelor didactice care lucrează la această școală.\n\n\n\n Elevii au fost încântați de condițiile în care vor învăța în viitor, dar nici părinții nu și-au ascuns bucuria. Cu toții recunosc că există o mare diferență între cum a fost școala și cum arată acum. Guvernarea locală a investit peste un milion dinari în acest proiect de mare valoare. Această școală reprezintă un exemplu al modului în care autoguvernarea locală privește sistemul de învățământ în sate.\n\n\n\n Comunitatea Locală din Mesici, în frunte cu președintele Todor Basarabă, precum și directorul școlii Marizel Câmpian, au avut un rol foarte important în reconstrucția școlii. \n\n Lucrările au constat în renovarea completă a acoperișului în interior (tavan, pereți, parchet), schimbarea instalației electrice, termoizolarea clădirii și în reconstrucția fațadei.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Cadrele didactice și școlarii se bucură de revenirea la școală • Libertatea",
        "content": "Pe data de 19 aprilie elevii și cadrele didactice au revenit în școli. Cursurile se desfășoară după modelul combinat de predare care a fost introdus pe 1 septembrie. Acest model subînțelege că elevii urmăresc orele prin alternanță, atât la școală, cât și acasă, online.\n\nÎn școli orele se vor desfășura în schimburi, cu mai puțini elevi în sala de clasă și cu obligația purtării unei măști de protecție. \n\n Predarea după modelul combinat în licee și în școlile medii de specialitate înseamnă că elevii din clasa I până în clasa a IV-a vin la școală o săptămână, iar în săptămânile următoare urmăresc lecțiile online, de acasă. Se schimbă elevii din clasa I cu cei din clasa a II-a, respectiv elevii din clasa a III-a cu cei din clasa a IV-a.\n\n\n\n În școlile elementare copiii merg la școală o zi, iar a doua zi urmăresc cursurile online. Elevii de clasa a V-a și a VI-a sunt prezenți la școală în zilele de luni, miercuri și vineri, iar școlarii din clasele a VII-a și a VIII-a au activități școlare nemijlocite marțea și joia.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Promovarea unui stil de viață sănătos • Libertatea",
        "content": "Pe data de 13 septembrie, în sala de adunări a Primăriei Alibunar, a avut loc o conferință de anvergură dedicată educației medicale. Conform site-ului Centrului de Sănătate Alibunar, evenimentul a fost organizat în parteneriat cu US Aid și Institutul de Sănătate Publică Panciova, având ca temă principală „Comunicarea pentru promovarea unui stil de viață sănătos și imunizare”.\n\nAudiența nu a inclus doar localnici, ci și profesioniști din domeniul medical din comunele învecinate: Covacița, Opovo, Cuvin și Panciova. Dr. Valentin Ardelean, directorul Centrului de Sănătate Alibunar, a evidențiat relevanța acestor prelegeri, subliniind rolul crucial al medicilor de familie în îndrumarea pacienților.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Circulație feroviară mai frecventă până în capitală • Libertatea",
        "content": "În curând, panciovenii vor beneficia de încă un proiect semnificativ. Anume, primarul municipiului Panciova, Aleksandar Stevanović, a stabilit un acord împreună cu Ministerul Construcțiilor, Transporturilor și Infrastructurii, „Srbija voz” și Infrastructura Feroviară din Serbia, privind stabilirea traficului feroviar pe traseul Panciova – Belgrad.\n\nDupă cum a declarat primarul municipiului Panciova, temelia pentru începerea circulației trenului „Panvoz” este construită. În cursul anului 2023, în două faze, pe traseul Panciova – Belgrad va începe să circule trenul „Panvoz”. Acesta va avea două plecării din Panciova spre Belgrad în orele de vârf de dimineață și două plecări din Belgrad spre Panciova în orele de vârf de după-masă.\n\nPrima fază a circulației trenului „Panvoz” subînțelege traseul de la gara Pančevo – Vojlovica până la gara Dunav din Belgrad. Circulația trenului pe acest traseu va începe din 1 ianuarie. „Cea de-a doua fază, care se așteaptă să înceapă în cursul anului viitor, presupune stabilirea traseului până la Noul Belgrad. Aceasta subînțelege și un număr mai mare de plecări.\n\nintegral îl puteți citi în numărul 48 din 26 noiembrie",
        "label": "Serbia"
    },
    {
        "title": "Un pilon al vieții culturale locale • Libertatea",
        "content": "Casa de Cultură „3 Octombrie” din Satu Nou este o instituție de cultură care se poate mândri de activități demne de laudă pe tot parcursul anului. Am fost martori la numeroasele activități ale activiștilor culturali din Satu Nou pe parcursul perioadei estivale, iar acestea continuă și la începutul lunii septembrie. De la directorul Casei de Cultură „3 Octombrie” din Satu Nou, Marcela Cornean Stojičić, aflăm care sunt activitățile care ne așteaptă în curând la instituția culturală amintită, dar și unele planuri pentru viitor.\n\nAnsamblurile folclorice ale Casei de Cultură „3 Octombrie” din Satu Nou continuă și luna aceasta cu prestațiile sale. De data aceasta, ansamblul copiilor din clasele superioare (coordonator: Marija Vukoslavčević) s-a prezentat pe 7 septembrie la Zilele Culturii Voivodinean-Bavareze – „Beška fest”. Manifestarea nu a avut un caracter competitiv, dansatorii prezentându-se cu câteva coregrafii, printre care și o coregrafie de dansuri românești din Satu Nou. \n\n Odată cu deschiderea sălii mari a Casei de Cultură „3 Octombrie” din Satu Nou a prins din nou viață o ramură culturală importantă – teatru. Trupa de teatru de actori amatori din Satu Nou a participat după mulți ani la Zilele de Teatru ale Românilor din Voivodina, cu piesa „Se tot pot scrie povești de dragoste” de Ștefan Caraman, spectacolul fiind regizat de Mateea Marin. Marcela ne dezvăluie că obiectivul lor este ca trupa de teatru să fie activă pe tot parcursul anului, nu doar în perioada Zilelor de Teatru. \n\n În scopul realizării acestei idei, Casa de Cultură „3 Octombrie” din Satu Nou a stabilit o colaborare culturală cu SCA „Steaua Ofcenilor” din Ofcea. În baza acesteia, trupa de teatru din Satu Nou va prezenta pe 15 septembrie piesa „Se tot pot scrie povești de dragoste” la Ofcea, iar ofcenii le vor întoarce vizita „bobocilor” în una dintre următoarele săptămâni. Atunci, ei se vor prezenta la Satu Nou cu montajul folcloric „Nunta la Ofcea”. \n\n Marcela afirmă că trupa de teatru din Satu Nou tinde să aibă asemenea prezentări și în alte localități românești, dar și în România. Când este vorba despre teatru, dânsa amintește că are tendința să introducă practica de a oferi celor mai mici consăteni o piesă de teatru pentru copii o dată pe lună. Această activitate va fi desfășurată în colaborare cu Școala Elementară „Žarko Zrenjanin” din Satu Nou. Copiii au avut deja ocazia să participe la câteva astfel de spectacole în sala mare a casei de cultură, iar acest proiect are ca scop familiarizarea lor cu teatrul și cultivarea interesului pentru artele dramatice de la o vârstă fragedă.\n\nArticolul integral îl puteți citi în numărul 37 din 14 septembrie",
        "label": "Serbia"
    },
    {
        "title": "În Școala Elementară ,,George Coșbuc” din Torac, a fost sărbătorit Sfântul Sava • Libertatea",
        "content": "Sfântul Sava, primul arhiepiscop al Bisericii Ortodoxe Sârbe autocefale, creatorul literaturii şi legislaţiei sârbe, a fost sărbătorit vineri, 27 ianuarie, în şcoala elementară din Torac, pentru a marca entitatea acestuia, de la a cărui trecere la cele veşnice s-au împlinit 788 de ani.\n\nLa începutul programului, corul şcolii a cântat imnul „Uskliknimo s ljubavlju”, urmat de sfinţirea colacului și a colivei în incinta școlii, de către Pr. Emanuil Mojic din Torac şi preotul paroh din Ravni Topolovac, Branko Marjanović. Elevii au pregătit, cu acest prilej, și un recital în limba sârbă. La şcoala din Torac este tradiţia, ca în fiecare an, o clasă să fie responsabilul „naş” al acestui eveniment. Până în prezent, acest rol l-au avut elevii clasei a VIII-a 2, iar acum au predat „trandafirul” elevilor din clasa a VII-a 2.\n\nÎn aceeaşi zi s-a marcat şi ziua Centrului Şcolar ,,Sf. Sava” din Jitişte. În orele dimineții, a avut loc Sfânta Liturghie în Biserica ,,Sfântul Gheorghe” din Jitiște, la care s-au adunat elevi, profesori și localnici. La ora 19, în sala Căminului Cultural din Jitiște, a avut loc programul festiv. În sala arhiplină, numeroși oficiali, reprezentanți ai comunităților religioase, instituții de învățământ, profesori, educatori și elevi au urmărit programul pregătit de profesorii din Jitiște, Torac, Banatski Dvor și Ravni Topolovac.\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Sărbătoarea mărțișorului și a primăverii • Libertatea",
        "content": "În sala festivă a Societății Culturale Artistice „Luceafărul” din Vârșeț a avut loc un eveniment dedicat zilei de 1 martie, adică Ziua Mărțișorului. Organizat de Fundația „Protopop Traian Oprea” și de elevii români de la Liceul „Borislav Petrov Braca” din Vârșeț, evenimentul a debutat cu alocuțiuni ale lui Sorin Ianeș și Mariana Golomeić.\n\nA urmat un program variat, în cadrul căruia elevii români au recitat și citit lucrări literare, explicând originea și semnificația mărțișorului și familiarizând audiența cu obiceiurile asociate acestuia, unul dintre cele mai frumoase tradiții ale poporului român. Elevii au fost pregătiți de prof. Mariana Golomeić. La finalul programului, Sorin Ianeș a oferit mărțișoare doamnelor prezente, iar apoi elevii au confecționat mărțișoare. Evenimentul a fost bine primit atât de organizatori, cât și de oaspeți. Prof. Mariana Golomeić, care a pregătit programul alături de elevi, a explicat că aceștia au prezentat poezii dedicate primăverii și au discutat despre semnificația mărțișorului și o legendă aferentă, urmată de un atelier de confecționare a mărțișoarelor. Obiectivul a fost familiarizarea elevilor cu semnificația mărțișorului. Sorin Ianeș ne-a menționat în câteva cuvinte despre mărțișor.\n\n„Mărțișorul provine de la Imperiul Roman, având în vedere că calendarul roman începe cu luna martie, dedicată zeului războiului. Din această cauză, se folosește firul de culoare roșie care simbolizează sângele și sacrificiul, dar totodată simbolizează și iubirea, dragostea, iar firul de culoare albă simbolizează puritatea, curățenia.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Alegerile pentru consiliile comunităților locale, pe 23 mai • Libertatea",
        "content": "Adunarea orașului Vârșeț a luat o decizie cu privire la decretarea alegerilor pentru consiliile comunităților locale de pe teritoriul orașului Vârșeț pe data de 23 mai, între orele 7 și 20, în conformitate cu articolul 108, alineatul 4 din Statutul orașului Vârșeț („Monitorul Oficial al orașului Vârșeț”, nr. 1/2019) și cu articolul 19, punctul 1, decizii privind comunitățile locale de pe teritoriul orașului Vârșeț („Monitorul Oficial al orașului Vârșeț”, nr. 1/2021 și 3/2021) de la 19 aprilie 2021.\n\n\n\n Alegerile vor avea loc în 28 de comunități locale. Data începerii activităților electorale este 22 aprilie 2021.\n\n\n\n Alegerile pentru membrii Consiliului Comunității Locale vor fi conduse de Comisia Electorală pentru desfășurarea alegerilor pentru membrii Consiliului Comunității Locale (Comisia Electorală), secțiile de votare și de Comisia Electorală în a doua instanță. Comisia Electorală și Comisia Electorală în a doua instanță sunt numite de Adunarea orașului Vârșeț, iar secțiile de votare de către Comisia Electorală.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Un festival cu inimă și suflet de multiculturalitate • Libertatea",
        "content": "În perioada 30 august – 1 septembrie, pentru a XXII-a oară, s-a organizat Festivalul Etno „Toamna de Aur” la Gudurica. Evenimentul a debutat cu o expoziție de port popular și mâncăruri tradiționale autentice din Banat, intitulată „Bogăția diversității”, găzduită în curtea Comunității Locale. La această expoziție au participat peste 10 asociații de femei din localitățile de pe teritoriul orașului Vârșeț. Printre acestea s-au numărat și Asociația de Femei „Mâinile harnice bănățene” din Petrovăsâla, Asociația de Femei „La gură de ogășel” din Mesici, Asociația de Femei „Valea Teiului” din Coștei și Asociația de Femei din Voivodinț.\n\nPe scena mare din centrul satului a urcat Željko Mrdalj, consilier în Adunarea municipiului Vârșeț, care a salutat pe toți cei prezenți și a evidențiat că acest festival, ajuns la ediția a XXII-a, se organizează în fiecare an în ultima săptămână din luna august. La festival au fost prezenți toți membrii consiliului executiv al orașului Vârșeț. Evenimentul a fost organizat de către SCA „Vinogradar” din Gudurica, Comunitatea Locală, și a fost sprijinit de către Orașul Vârșeț, Provincia Voivodina, Organizația Turistică Vârșeț și Asociația „Selo Plus”.\n\nFestivalul a fost inaugurat oficial de către primarul orașului, Dragana Mitrović, care a menționat următoarele: „«Toamna de Aur» devine, cu fiecare an, o manifestare tot mai mare și mai bogată, și este o adevărată plăcere să vedem un număr atât de mare de vizitatori, precum și un program cultural, artistic și de divertisment foarte divers pe care gazdele ni l-au pregătit pentru următoarele trei zile. De secole, localitatea Gudurica a fost un simbol al multietnicității, culturii comune și relațiilor de bună vecinătate, iar ‘Toamna de Aur’ de la Gudurica înfățișează acest lucru în cel mai bun mod. De aceea, este important să ne păstrăm cu toții cultura și tradiția împreună, dar și să îmbunătățim acest eveniment în fiecare an, așa cum am făcut până acum.”\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Adesea îmi doream să fiu pirat • Libertatea",
        "content": "Alibunarul este un oraș mic, liniștit, plin de oameni spirituali și, mai ales, mulți oameni buni, ne declară Jelena, care provine dintr-o familie cu rădăcini din Alibunar. Mesajul dânsei pentru tinerii care vor să se ocupe de stand-up, este ca aceștia să aibă atât curaj, cât și sinceritate, pentru că, din cele pe care ni le povestește, limba este cea mai puternică armă, și râsul este cel mai bun medicament.\n\nAm întrebat-o pe Jelena, ce a visat să devină atunci când era copil mic, și dacă visul său din copilărie era să fie actriță. ,,În mare parte, a fost să rătăcesc pe undeva, să navighez și să fac literalmente orice îmi doream. Cel mai adesea îmi doream să fiu pirat, dar acum, ca adult, îmi dau seama că mi-am dorit întotdeauna să fiu liberă și mai ales, eu însumi”. Domeniul pe care l-a ales când a devenit adultă a fost medicina. Jelena a lucrat într-un laborator din Alibunar mai mulți ani.\n\nDe stand-up comedy s-a apucat dintr-o pură întâmplare: ,,Acum câțiva ani am călătorit în Croația, și am început acolo, la propunerea unui prieten”. În Sudioul Zâmbetelor (Studiju Smijeha), din Zagreb, în anul 2015, Jelena a făcut primii pași spre lumea râsetelor. Acolo a deprins arta treatrală și a învățat cât de importat este să fii un om pozitiv și cu zâmbetul pe buze.\n\nDacă se poate trăi din stand-up comedy, dânsa ne spune următoarele: ,,Ca peste tot în Serbia, nu poți trăi din propria ta muncă, mai ales când vine vorba de artă. Dar, din fericire, oamenii sunt foarte interesați de stand-up, astfel, pe scenă încă este bine”, continuând cu următoarea mărturisire: ,,cea mai bună parte din stand-up, este punctul de vedere al telespectatorilor și spectatorilor, care sunt prezenți, mai mult decât atât, întotdeauna aceștia vin cu o critică plină de spirit umoristic despre societatea în care trăim.\n\nArticolul integral îl puteți citi în numărul 58 din 11 februarie",
        "label": "Serbia"
    },
    {
        "title": "Importanța părinților în dezvoltarea copiilor • Libertatea",
        "content": "Săptămâna trecută, în centrul orașului Vârșeț, în zona civică cunoscută sub numele de „Trg Svetog Teodora Vršačkog”, a avut loc un eveniment special numit „Zajedničkim koracima za srećno roditeljstvo”, organizat cu ocazia Zilei Mondiale a Părinților.\n\nToți părinții și copiii prezenți au avut posibilitatea de a participa la un ansamblu bogat de activități interactive, atent pregătite de instituții active în domeniile educației, sănătății și protecției sociale, în strânsă colaborare cu autoritățile orașului Vârșeț.\n\nEvenimentul a fost inaugurat de Școala de Muzică „Josif Marinković”. În continuare, copiii și părinții prezenți au avut ocazia să-și exprime creativitatea, pictând pe o pânză de mari dimensiuni cu vopsele și pensule din materiale naturale, sau desenând pe cartonașe cu vopsele de ceară și cretă. Instituția Preșcolară „Čarolija” a organizat un program interesant ce includea un teren de antrenament dotat cu recuzită specială pentru activități motrice, unde copiii și părinții şi-au putut exersa îndemânarea, agilitatea și cooperarea. Ulterior, au fost organizate jocuri tradiționale pentru copiii mai mari, adică pentru cei de vârstă școlară.\n\nA fost amenajat și un colț de lectură pentru copii, unde educatorii au asistat părinții doritori să citească împreună cu micuții lor cărți ilustrate și alte opere dedicate copiilor. În cadrul evenimentului au fost prezente și Centrul de Asistență Socială și Centrul de Sănătate din Vârșeț, care au organizat activități specifice domeniilor lor.\n\nArticolul integral îl puteți citi în numărul 26 din 1 iulie",
        "label": "Serbia"
    },
    {
        "title": "Creații literare în limbile minorităților • Libertatea",
        "content": "Săptămâna trecută, în sala de congres a Centrului Millenium a fost organizat un eveniment multicultural numit „Tezaurul cultural vârșețean – zilele creativității literare ale tineretului în limbile minorităților naționale”. Evenimentul a promovat volumul „Tezaurul cultural”, o colecție de poezii și proză scurtă scrisă de tineri în limbile română, maghiară, cehă, macedoneană, slovenă și rusă, editată de CPE „Libertatea”.\n\nEvenimentul a fost organizat de „Kreativna komuna” în colaborare cu Centrul Cultural și CPE „Libertatea”. A fost sprijinit de Ministerul Drepturilor Omului, Minorităților și Dialogului Social al Republicii Serbia și de orașul Vârșeț. Moderatorii programului au fost Darko Risteski și Zorana Tomić. La început, a fost intonat imnul Serbiei. Kristina Kerčoban, președinta Asociației „Kreativna komuna”, a declarat următoarele:\n\nAcest mare proiect, a cărui pregătire și realizare a durat șase luni, și-a cunoscut în sfârșit marea finală. Scopul său și principiul călăuzitor al tuturor celor care au lucrat la el a fost sprijinirea multiculturalismului și păstrarea unicității tuturor popoarelor care trăiesc pe teritoriul țării noastre, sub denumirea de „Tezaurul cultural Vârșeț 2024”. Suntem onorați că misiunea a avut succes și că am primit o minunată colecție de poezii și proză scurtă în limbile română, cehă, macedoneană, maghiară, slovenă și rusă, cu traduceri în sârbă, pe care le-am promovat în cadrul evenimentului.\n\n\n\n Davor Stojković, directorul Centrului Cultural, și-a exprimat bucuria că un astfel de eveniment cultural se desfășoară la Centrul Cultural și a salutat pe dr. Traian Căcina, Marian Mohan, Marinel Petrică, dr. Tatiana Petrică, directorul Centrului Tineretului, Valentina Hotz, președintele Consiliului Național Ceh și coordonatoarea Departamentului pentru Învățământ, Standu Havel, profesor de limba cehă al Ministerului Afacerilor Externe al Republicii Cehe, Dragana Radenović, președintele Asociației „Česka beseda”, Snežana Vibegar, Lenka Stojanović, președintele Asociației macedonenilor „Vardar”, și Nataša Prostran, membru în Consiliul Național al Macedonenilor.\n\nArticolul integral îl puteți citi în numărul 22 din 30 mai",
        "label": "Serbia"
    },
    {
        "title": "Controale medicale la standarde înalte • Libertatea",
        "content": "Spitalul General al orașului Vârșeț a primit recent un aparat de mamografie digitală de ultimă generație. Această achiziție modernizează modul în care sunt efectuate examinările mamare, aducând tehnologia medicală la un nivel superior. Programările pentru screening sunt acum deschise, iar toate femeile interesate pot solicita o consultație la Spitalul General din oraș.\n\nPrimarul orașului Vârșeț, Dragana Mitrović, a vizitat recent departamentul de radiologie al spitalului. În calitate de femeie conștientă de importanța sănătății, ea a încurajat cetățenii să efectueze controale preventive. „Prima mamografie și examinările periodice după vârsta de patruzeci de ani sunt esențiale pentru sănătatea femeilor”, a declarat primarul Mitrović.\n\nIvan Ivanović, directorul spitalului, a subliniat valoarea noului echipament: „Aparatul îmbunătățește semnificativ calitatea imaginilor, reducând în același timp doza de radiații. Mamografia rămâne standardul de aur în diagnosticarea cancerului de sân. Recomandăm ca orice pacientă peste 45 de ani să fie supusă acestei examinări anual. Cu acest dispozitiv, oferim diagnostice mai precise și moderne.”\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "Donaţie importantă pentru Spitalul Specializat de Boli Psihiatrice • Libertatea",
        "content": "Spitalului Specializat pentru Boli Psihiatrice „Dr Slavoljub Bakalović” din Vârşeţ și Departamentului de Terapie Ocupațională și Recreere a fost vizitat recent de către dr. Traian Căcina, membru în Consiliului Executiv al oraşului Vârşeţ, responsabil pentru cultură, și dr. Tatiana Petrică, director interimar al Căminului Tineretului din Vârşeţ.\n\nOaspeții au fost întâmpinați de dr. Jelena Đokić, directorul spitalului, împreună cu colaboratorii săi. Scopul vizitei a fost donarea unei mese de biliard, pe care Căminul Tineretului din Vârşeţ a donat-o beneficiarilor Departamentului de Terapie Ocupațională și Recreere.\n\nAzi am avut ocazia să vizitez Departamentul de Terapie Ocupațională și Recreere și trebuie să spun că un astfel de departament este unic în Serbia și oferă oportunități fantastice. Am fost extrem de încântat să văd operele de artă create acolo și să constat că pacienții care vin în acest departament au ocazia să-și exprime creativitatea. Acest departament le permite pacienților să se angajeze în activități creative, sociale și sportive, ceea ce este foarte important pentru recuperarea și calitatea vieții lor.\n\nFelicit directoarea spitalului pentru echiparea și aspectul departamentului, precum și pentru efortul depus pentru a oferi pacienților condiții cât mai bune în această instituție, conducătorul departamentului și pe toți cei implicați în activitatea acestuia. În viitor, vom lucra pentru a intensifica colaborarea cu instituțiile culturale și pentru a organiza expoziții de lucrări, deoarece cred că lucrările și picturile sunt de o calitate artistică extrem de înaltă – a declarat dr. Traian Căcina, membru în Consiliului Executiv al oraşului Vârşeţ, responsabil pentru cultură. Dr. Jelena Đokić a mulțumit pentru donație și a subliniat că, în zilele următoare, pacienții spitalului vor putea folosi masa de biliard, odată ce vor primi tacurile și bilele corespunzătoare pentru aceasta.\n\nArticolul integral îl puteți citi în numărul 24 din 15 iunie",
        "label": "Serbia"
    },
    {
        "title": "Program bogat pentru toate generațiile • Libertatea",
        "content": "Manifestarea tradițională „Pile Fest” se desfășoară anul acesta în perioada 6-8 august, deci trei zile și nopți cu un program foarte bogat. \n\n Evenimentul din acest an va fi marcat de concertele formației Lapsus Band și Dragana Mirković, care vor cânta vineri, 6 august, în timp ce Dženan Lončarević și Zorica Brunclik vor cânta sâmbătă, 7 august. \n\n Organizația Turistică a comunei Jitiște, care organizează acest eveniment, a pregătit numeroase activități pentru toate generațiile, de la spectacole muzicale până la competiții sportive, iar la începutul evenimentului sunt așteptate mai multe surprize. Concertele muzicale vor avea loc, ca de obicei, pe stadionul sportiv „Dragan Vučurević – Vučko”, în timp ce multe alte evenimente se vor desfășura în piața din Jitiște. \n\n Este planificată Ziua Info, despre păsările de curte – unde se va alege cea mai mare, mai grea și mai rapidă găină din Serbia și cel mai frumos cocoș, vor avea loc mai multe târguri, precum târgul de păsări de curte, de crescători, de producători de mâncare și echipamente pentru creșterea păsărilor de curte, se vor prezenta companii de asigurări, bănci, fondul de dezvoltare, asociații de păsări de curte etc.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Planuri și investiții importante • Libertatea",
        "content": "În decursul săptămânii trecute, comuna Jitiște a fost vizitată de Secretarul Provincial pentru Sport și Tineret, Dane Basta. Cu această ocazie, au fost evidențiate investițiile semnificative ale Secretariatului Provincial pentru Sport și Tineret în infrastructura sportivă a comunei Jitiște. La întâlnirea cu primarul Mitar Vučurević, a fost realizat un plan și un program pentru investiții ulterioare și este planificată reconstrucția tribunelor de pe terenul de fotbal din Banatsko Karađorđevo.\n\n– „Cea mai importantă investiție din ultimii doi ani este cu siguranță construirea unei săli de sport în Banatsko Karađorđevo, până la reconstrucția terenurilor sportive deschise. Toate acestea au fost plătite de Secretariatul Provincial la un nivel de invidiat,” – a subliniat președintele comunei Jitiște.\n\nCu această ocazie, Dane Basta, a vizitat terenurile și facilitățile sportive ale clubului de fotbal din Jitiște, unde s-au făcut investiții în reconstrucția clădirii și vestiarului, apoi a pistei de amenajare din Banatski Dvor, precum și a terenurilor sportive ale clubului de fotbal în Banatsko Karađorđevo, și și-a exprimat satisfacția față de interesul pentru sport, și a afirmat faptul că va continua cooperarea de succes de până acum.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Prezentarea obiceiurilor la cumpăna dintre anotimpuri • Libertatea",
        "content": "La iniţiativa Ministerului Dezvoltării Rurale a fost demarat un proiect ce ţine de promovarea tradiţiilor populare legate de anotimpuri. Ca şi punct de reper a fost luată toamna, care după calendarul popular începe pe 21 septembrie. Sărbătoarea este dedicată obiceiurilor moştenite din străbuni care trebuie să fie promovate pentru a nu fi uitate de generaţiile care vin.\n\nComuna Alibunar este o comunitate multietnică unde trăiesc de secole întregi, pe lângă poporul majoritar sârb, şi apartenenţi ai minorităţilor naţionale, români, slovaci, maghari, care şi-au păstrat cu sfinţenie obiceiurile şi tradiţiile, limba maternă şi identitatea naţională.\n\nÎn perioada 23 – 24 septembrie, la Alibunar, s-a derulat manifestarea culturală închinată recoltei, fertililtăţii şi bunăstării familiei, sub genericul ,,Întâlnirea de toamnă a satelor” (Miholjski susreti sela). În credinţa populară, din 21 septembrie, începe un nou anotimp al anului, echinocţiul de toamnă, când se adună roadele de pe câmp, iar oamenii de la sat se bucură de belşugul obţinut. Gospodinele pregătesc îmbrăcămintea pentru iarnă, iar cele care au fete de măritat, pregătesc zestrea care va fi oferită fetei atunci când părăseşte casa părintească. La astfel de întâlniri ale oamenilor de la sat, sunt prezentate unele obiceiuri, și anume: împunsul la gherghef, ţesutul la război a costumului popular, ţesutul chilimurilor.\n\nExpoziţia de artizanat şi de prăjituri tradiţionale\n\nVineri, 23 septembrie, în incinta Căminului Cultural din Alibunar, femeile din cadrul Asociaţiei ,,Etno Art Brakos” au organizat o expoziţie de artizanat şi prăjituri tradiţionale care au fost pregătite după reţeta bunicelor şi servite la cumpăna dintre anotimpuri, în ziua când soseşte noul anotimp, toamna. La această expoziţie au fost expuse obiecte de artizanat (ciorapi împletiţi din lână, mănuşi din lână, diferite brodării), costume populare în miniatură, păpuşi îmbrăcate în port popular. Prăjiturile tradiţionale care au fost aranjate pe standuri, au fost: plăcinta cu brânză, colăcei umpluţi cu gem de caise, struguri, cu ciocolată, cocos, ştrudel cu mac, nucă, roşcovă, plăcintă cu dovleac şi pâine dospită cu stafide. O atenţie deosebită a fost acordată costumelor tradiţionale, ceea ce este caracteristic pentru fiecare localitate prezentă la această manifestare. Costumele populare purtate de români erau şi cele mai împodobite purtate cu mândrie de fete şi feciori atunci când mergeau la joc, fiind prezentat şi obiceiul mersului la naşi în zile de sărbătoare, la Crăciun şi Paşti. La standul femeilor din Banatski Karlovac, Dobrica şi Alibunar, au fost prezentate costume populare sârbeşti, printre care cel mai frumos era vesta împodobită cu fir de aur pe care îl purta fata de măritat, precum şi costum purtat de flăcău.\n\nintegral îl puteți citi în numărul 41 din 8 octombrie",
        "label": "Serbia"
    },
    {
        "title": "Melanj de sonorităţi balcanice • Libertatea",
        "content": "În seara de 28 august, cei prezenţi la Casa de Cultură ,,3 Octombrie” din Satu Nou s-au putut bucura de muzică în stil balcanic, interpretată la chitară. Aşa s-ar putea defini, la modul cel mai succint, stilul muzical al trioului din familia Starčević: Zoran şi fiii săi, profesorii de chitară Nikola şi Željko.\n\nTrioul ,,Balkanske žice” interpretează în primul rând muzică originală cu specific sârbesc, românesc, macedonean, mediteraneean, bulgăresc, grecesc, oriental etc, toate ,,asezonate” cu elemente clasice, cu jazz şi swing. De aceea, nu miră faptul că acest melanj şi-a primit numele de ,,Balkan Swing – World Fusion”, ceea ce reprezintă o mixtură armonioasă de sonorități. Trioul ,,Balkanske žice“ se distinge și prin faptul că toţi membri cântă, în anumite momente, la aceeaşi chitară. \n\n Bojan Boljanac, directorul a.i. al Casei de Cultură ,,3 Octombrie” din Satu Nou, s-a adresat la începutul concertului, spunând, între altele, că este ,,o onoare și un privilegiu” să asistăm la un astfel de eveniment. O succintă prezentare a trioului ,,Balkanske žice”, care a concertat pentru prima dată la Satu Nou, a făcut-o Zoran Starčević, spunând, între altele, că de 18 ani concertează în componența actuală și că reprezintă o ,,fuziune a tinereții și a experienței”, ,,o călătorie prin toată regiunea”.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Concert închinat Maicii Domnului la Catedrala Ortodoxă Română „Înălțarea Domnului” din Vârșeț • Libertatea",
        "content": "Pe 8 august, începând cu ora 19:00, Catedrala Ortodoxă Română „Înălțarea Domnului” din Vârșeț a găzduit un concert de cântări religioase dedicate Maicii Domnului. Concertul, desfășurat cu binecuvântarea Preasfințitului Părinte Ieronim, episcop al Episcopiei Ortodoxe Române „Dacia Felix”, marchează prima ediție a acestui eveniment pe care organizatorii doresc să-l transforme în tradiție.\n\nPrintre cei prezenți, pe lângă mulți preoți și creștini români, au fost prezenți: Gheorghe Dinu, consulul general al României la Vârșeț, Daniel Bala, ministru-consilier la Consulatul României la Vârșeț, Traian Căcina, vicepreședinte CNMNR și responsabil pentru cultură în Consiliul Executiv al orașului Vârșeț şi Marian Mohan, secretarul Consiliului Național al Minorității Naționale Române.\n\nEvenimentul a fost moderat de Pr. dr. Bogdan Florin Chiriluță, parohul Bisericii „Izvorul Tămăduirii” din Câmpulung Moldovenesc. Acesta a deschis seara cu un discurs introductiv, subliniind semnificația Maicii Domnului în viața credincioșilor. Concertul a beneficiat de prestația unor renumiți interpreți de muzică populară din România, precum: Letiția Boroi Vișoiu, Alexandra Dan, Gabriel Dumitru și pe Anisia Liviana Băbuț din Serbia. Ei au oferit audienței cântări religioase care au evocat sfințenia Maicii Domnului și a altor sfinți.\n\nCatedrala Ortodoxă Română a fost neîncăpătoare, găzduind numeroși credincioși care, cu emoție și reverență, au savurat înălțătoarele cântări și pricesne dedicate Maicii Domnului. Performanța artiștilor muzicali a fost constant aclamată de aplauze entuziaste.\n\nUn moment aparte a fost oferit de grupul psaltic al parohiei „Izvorul Tămăduirii” din Câmpulung Moldovenesc, care a emoționat audiența cu cântări închinate Maicii Domnului. Pr. dr. Bogdan Florin Chiriluță a subliniat semnificația acestor cântări în cadrul vieții spirituale a credincioșilor.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "O vizită care confirmă respectul pentru Episcopia Banatului • Libertatea",
        "content": "Cu ocazia sărbătorii Đurđevdan, Preasfințitul Părinte Arhiepiscop din Peć, Mitropolitul de Belgrad -Karlovac și Patriarhul sârb Porfirije au vizitat sediul Eparhiei Ortodoxe Sârbe a Banatului din Vârșeț.\n\nAceasta vizită este o mare onoare pentru toți credincioșii ortodocși, clerici, precum și pentru Înaltpreasfințitul Episcop al Banatului Nikanor. \n\n Vizita Patriarhului confirmă respectul pe care Adunarea Bisericii Ortodoxe Sârbe și credincioșii îl au pentru Episcopul Nikanor al Banatului, precum și pentru tot ceea ce a făcut pentru a construi noi și pentru a renova vechi biserici ortodoxe sârbești din Banat, dar și pentru reîntoarcerea credincioșilor la biserică.\n\n\n\n Patriarhul Porfirije și Episcopul Nikanor al Banatului au oficiat Liturghia Sfântului Ierarh în Hramul Bisericii Sfântului Nikolaj din Vârșeț.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "6 milioane dinari comunei Jitiște • Libertatea",
        "content": "Secretariatul Provincial pentru Urbanism și Protecția Mediului a atribuit autoguvernării locale Jitiște, două contracte importante, și anume: un contract pentru cofinanțarea proiectului de îndepărtare a gropilor de gunoi din localitățile Jitiște și Banatski Dvor și încă un contract de cofinanțare a documentației tehnice pentru realizarea rețelei de canalizare a localității Banatsko Karađorđevo.\n\nPentru îndepărtarea gunoiului a fost stabilită suma de 2.000.000,00 dinari, iar pentru întocmirea documentaţiei tehnice s-au stabilit 4.000.000,00 dinari.\n\n\n\n Primarul comunei Jitiște, Mitar Vučurević, a primit contractele din partea lui Nemanja Erceg, secretarul provincial adjunct pentru urbanism și protecția mediului, care a subliniat că Secretariatul va oferi astfel surse financiar pentru implementarea a 36 de proiecte în 27 de autoguvernări locale din PA Voivodina.",
        "label": "Serbia"
    },
    {
        "title": "Rețete și decorațiuni inedite • Libertatea",
        "content": "Asociația de Prietenie Sârbo-Rusă „Dositej Obradović” din Panciova a organizat pe data de 16 martie cea de-a IX-a ediție a Festivalului Salatei de Boeuf. Festivalul a avut loc la sediul S.C. „Petefi Šandor” din Panciova. \n\n Festivalul Salatei de Boeuf, de obicei, avea loc în ultima sâmbătă înainte de Postul Mare al Paștelui. Anul acesta din cauza restricțiilor impuse de Guvern, în vederea combaterii coronavirusului, festivalul a fost organizat mai târziu.\n\n\n\n Președintele Asociației de Prietenie Sârbo-Ruse „Dositej Obradović”, Predrag Obradović, ne spune că la ediția de anul acesta s-au prezentat 15 participanți. Dânsul adaugă că potrivit deciziei luate la consiliul festivalului, anul acesta a fost acordat doar premiul I. Cu premiul I au fost distinse femeile de la Asociația Femeilor „Pančevke”, Asociația Femeilor „Panonke”, Asociația Femeilor „Vredne ruke” și copiii de la Asociația Cercetașilor „Crne rode”.\n\n\n\n Obradović menționează că faptul specific pentru ediția de anul acesta, este că a fost pregătit un nou gust de salată de boeuf, anume salata de boeuf cu struguri murați, preparată de Vanja Mutadžić de la Asociația Femeilor „Pančevke”. De asemenea, anul acesta au mai fost pregătite mai multe salate de boeuf cu decorațiuni interesante. Obradović subliniează o decorațiune inedită pregătită de Slavica Simalić care avea forma unui piton. \n\n Au fost pregătite atât salate de boeuf de post, cât și clasice. Gusturile care s-au distins la ediția de anul acesta sunt: salata de boeuf cu rodie; salata de boeuf de post cu nuci; salată de boeuf cu carne de ton; salată de boeuf cu arahide, șuncă și carne afumată; precum și menționata salată de boeuf cu struguri murați și multe altele.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Încă o prezentare reușită • Libertatea",
        "content": "În spirit de sărbătoare, la Căminul Cultural din Ghilad, România, a fost organizat, pe 17 decembrie 2022, Festivalul de Datini, Colinde și Obiceiuri de Iarnă. La spectacol au participat oaspeți din Deta și din două localități din Serbia, Sân-Ianăș și Glogoni.\n\nDupă cum aflăm de la Dorel Marianu, dirijorul Orchestrei SCA „Veselia” și managerul de relații publice al societății aminitite, la Festivalul de Datini, Colinde și Obiceiuri de Iarnă de la Ghilad au participat la invitația lui Ovidiu Ivancea, directorul şcolii gimnaziale din Ghilad. „Cu dânsul colaborăm încă din anul 2013, când era director al Casei de Cultură din Deta. Am rămas cu impresii foarte plăcute. Organizatorii ne-au întâmpinat foarte bine. Mai întâi am mers la școală, unde am fost serviți cu langoși și gogoși. Acolo ne-am și pregătit pentru spectacol”, afirmă Dorel Marianu.\n\nSocietatea Cultural-Artistică „Veselia” din Glogoni s-a prezentat în fața spectatorilor de la Ghilad cu un program bogat. Dorel Marianu a cântat la nai o suită tradițională, acompaniat de Orchestra SCA „Veselia” din Glogoni. Apoi, solista vocală Teodora Mic din Satu Nou a cântat o colindă și trei cântece tradiționale.\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Biletele vechi ale pensionarilor rămân valabile până pe 1 mai • Libertatea",
        "content": "Începând de anul acesta pensionarii de pe teritoriul Panciovei vor beneficia de transport gratuit cu autobuzele „Pantransport”.\n\n\n\n În urma acestei decizii a fost comunicat că toți pensionarii pot folosi biletele vechi până pe data de 1 mai. Această decizie a fost luată pentru a evita aglomerația, având în vedere respectarea măsurilor preventive pentru combaterea coronavirusului. \n\n Începând cu data de 1 mai este necesar ca pensionarii, odată cu depunerea documentației necesare, să obțină bilete noi electronice la ghișeele autogării „Pantransport”. \n\n\n\nPensionarii nu vor avea niciun cost, deoarece toate taxele vor fi plătite de Orașul Panciova.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Trei decenii de activitate cultural-artistică •",
        "content": "Sașa Mandreș (n. 1968) este un înflăcărat activist cultural-artistic, un mare entuziast și instrumentist care știe să cânte la mai multe instrumente. Dânsul dispune de un potențial creativ, este foarte ambițios, permanent tentat de noi creații muzicale, de aranjamente mai complexe, de o persistență enormă pentru arta sunetelor. Printr-un devotament și muncă sârguincioasă, Sașa Mandreș a reușit să consolideze Fanfara „Tineretul”. Dânsul include noi talente în fanfara pe care o conduce.\n\nSașa Mandreș este în fruntea Fanfarei „Tineretul” de aproape trei decenii. Ca dirijor al fanfarei amintite, a ajuns la un progres considerabil. Trompeta este instrumentul lui de bază, însă Sașa cunoaște și alte instrumente de suflat. Într-o măsură mai redusă cunoaște și instrumente de percuție ș.a.m.d.\n\nPe parcursul concertelor, dirijorul Sașa Mandreș caută efecte sonore, aplicând cu strictețe elementele artei sunetelor, dinamica, tempoul, ritmul, precum și altele, care contribuie într-un mod deosebit la reușita executării și interpretării melodiilor. Pe de altă parte, dânsul caută și procură aranjamente mai moderne cu melodii senzaționale, cu ritm și tempou mai vioi, mai aspru și mai dinamic, dar totuși respectând toate elementele artei sunetelor, într-un nou ecou, ca la Satu Nou.\n\nMembrii Fanfarei „Tineretul” au o costumație diferită pentru festivalurile noastre, una pentru „Trompeta bănățeană” și alta pentru Festivalul de Folclor și Muzică Românească din Voivodina – Republica Serbia. Sașa afirmă că Fanfara „Tineretul” a cântat și de sărbătorile creștine la BOR din Satu Nou, timp de mai mulți ani, dar în câteva rânduri și de Crăciunul pe stil vechi.\n\nArticolul integral îl puteți citi în numărul 26 din 1 iulie",
        "label": "Serbia"
    },
    {
        "title": "A fi medic înseamnă a fi un erou • Libertatea",
        "content": "David Cenușă este student în anul al II-lea la Facultatea de Medicină a Universității de Medicină și Farmacie „Victor Babeș” din Timișoara, România. Originar din localitatea Nicolinț, David s-a născut pe 22 iunie 2004, în orașul Vârșeț.\n\nDe la interlocutorul nostru aflăm când a devenit interesat de medicină: ,,Profesia de medic a început să mă intereseze pe când aveam 9 ani. Întotdeauna am considerat că a fi medic înseamnă a fi un erou, o persoană care luptă pentru a salva viața cuiva.”\n\nTotodată, el ne spune că sora sa l-a inspirat să aleagă această profesie. ,,Am ales această cale deoarece vreau să ajut oamenii și să le îmbunătățesc viața. La începutul practicii, eram un pic tensionat, fiind într-un mediu nou și necunoscut. În fața mea nu mai era domnul profesor, ci pacientul care trebuia tratat și a cărui viață depindea de mine și de cunoștințele mele. Lângă mine nu mai erau prietenii și colegii mei de la facultate, ci doamna dr. Felicia Turcoane, mentorul meu de la care am învățat multe lucruri pe care le folosesc în tratarea pacienților”, ne destăinuie David Cenuşă.\n\nExperiența din timpul practicii l-a învățat să-şi înfrunte propriile emoții și să le controleze. Este de aşteptat ca medicul să rămână calm în orice situație, pentru că altfel pune viața pacientului în pericol. În fiecare dimineață, David se trezește la ora 5:30. Practica începe la 7:00. Întotdeauna ajunge cu 15 minute mai devreme.\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Hramul corului bisericesc bărbătesc „Armonia” • Libertatea",
        "content": "Bine-credincioşii torăceni care au trăit în vremurile îndepărtate, în urmă cu un secol şi mai bine, au știut că slujirea la Sfântul Altar şi toate ceremoniile religioase, nu pot fi realizate fără cântecul coral. Ziua de 30 ianuarie este dedicată aniversării Sfinților Trei Ierarhi: Vasile cel Mare, Grigorie Teologul şi Ioan Gură de Aur, cei care sunt ocrotitorii membrilor corului bisericesc din Toracu Mare. La această mare sărbătoare se marchează Hramul corului bisericesc „Armonia” al Bisericii Ortodoxe Române din Toracu Mare.\n\nÎn acest an, marea sărbătoare a început cu o liturghie oficiată de părintele iconom stavrofor Cristian Popi, preot paroh de Toracu Mare. Situația pandemică nu a permis ca la liturghie să fie invitați mai mulți oaspeți, precum în anii precedenți, iar cei prezenți au respectat toate măsurile de protecție.\n\nRăspunsurile la liturghie au fost date de corul bisericesc bărbătesc ,,Armonia”, condus de prof. George Jurca. Imediat după oficierea slujbei, s-a ţinut părăstasul de pomenire a conducătorilor de cor, respectiv a coriştilor trecuţi la cele veşnice, toţi fiind pomeniţi creştineşte în trei rânduri.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Activitate culturală-informativă bogată •",
        "content": "Asociația Culturală „Banatica” a fost constituită pe data de 15.02.2009 la Panciova de către un grup de etnici români cu scopul de a promova limba română și patrimoniul cultural al românilor din Banatul istoric, de a stimula cunoașterea și păstrarea tradițiilor și a relațiilor de bună conviețuire între etniile din această zonă teritorială.\n\nAsociația ,,Banatica” cu caracter românesc, pe lângă activitatea culturală, și-a propus să activeze și în domeniul informativ în limba română, în presa scrisă și la audiovizualul din Serbia și România. După încetarea activității și radierea din registrul organizațiilor neguvernamentale a asociației ,,Andrei Șaguna” din Panciova, membrii fondatori ai asociației ,,Banatica” au preluat responsabilitatea pentru supraviețuirea programului în limba română la RTV Panciova. În modul acesta, membrii redacției programului în limba română la radio și televiziune, au devenit persoanele de la asociația ,,Banatica”. Așadar, în perioada respectivă și până în anul 2016, a fost redactată o emisiune TV numită sugestiv ,,Banatica”, cu durata de 30 de minute și încă una la Radio Panciova, numită ,,Orizonturi românești” cu durata de 60 de minute. Aceste emisiuni se pot urmări și astăzi, în forma digitală, pe canalul de YouTube și pagina de Facebook a televiziunii amintite. Redacția a avut o colaborare fructuoasă cu alte Centre de Radio și Televiziune precum sunt: TVR, Studioul teritorial Timișoara, Radio Timișoara, Radio Reșița, TV ,,Banat”- Reșița, apoi cu Radioteleviziunea Voivodinei – programul în limba română. \n\n Asociația ,,Banatica” a devenit și membru fondator al Asociației Regionale din Banatul istoric cu sediul la Timișoara, care se ocupă de presa rurală. La ședința de constituire a filialei din Banatul sârbesc, ținută la Petrovasâla, doi membri ai asociației ,,Banatica” au fost aleși la funcția de secretar și la cea de casier. \n\n Asociația a cultivat relații de prietenie și colaborare reciprocă cu multe alte organizații și instituții culturale și organizații neguvernamentale din Serbia și România. A participat la manifestarea ,,Seara Românească” la Bor, ,,Lada de Zestre” la Ghiroda – România, Festivalul Doinelor de la Orțișoara – România, Festivalul ,,Callatis” din Mangalia – România, la aniversarea Căminului Cultural din Armenis – Banatul Montan și a Societății Culturale ,,Armenișana”, precum și la Festivalul „Satele Unite ale României” de la Sapanta – Maramureșul istoric. Despre Asociația ,,Banatica” s-a vorbit și la Adunarea Generală Astra de la Sibiu și la Alba Iulia. \n\n Asociația Culturală „Banatica” a luat parte la Festivalul ,,Callatis” din Mangalia – România, pe malul Mării Negre, timp de o săptămână la toate manifestările culturale și artistice, ca invitat special – Comunitatea Românilor din Serbia \n\n La Salonul Artiștilor Români de Pretutindeni a prezentat filmul documentar intitulat: „Biserici Românești din Banatul Sârbesc”, semnat de Octavian Suciu, iar autorul Lucian Suciu a adus în România o veritabilă paradă a elementelor artistice comune de ambele părți ale graniței, în expoziția de fotografii intitulată simplu: „Portul Românesc din Timocul Sârbesc”, după cum a consemnat presa din România.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Finanțare pentru agricultori și în 2023 • Libertatea",
        "content": "Pe data de 26 decembrie 2022, Zorana Bratić, președinta comunei Alibunar, a semnat 248 de contracte cu agricultorii, ca urmare a implementării cu succes a Programului de Măsuri de Sprijin pentru Implementarea Politicii Agricole și Politicii de Dezvoltare Rurală a comunei Alibunar pentru anul 2022.\n\nStimulente sub formă de recurs pentru material de reproducere (inseminare artificială), în baza cărora 33 de persoane au avut dreptul la stimulente în valoare totală de 763.066,66 dinari;\n\nStimulente financiare, sprijin pentru creditare – finanțare sau cofinanțare a dobânzii pentru împrumuturi bancare, pentru agricultură, pe termen scurt și lung, în baza cărora 22 de persoane au avut dreptul la stimulente în valoare totală de 2.545.383,15 dinari;\n\nStimulente pentru achiziționarea de utilaje pentru apicultură și achiziționarea de noi colonii de albine, în baza cărora 59 de persoane au avut dreptul la stimulente în valoare totală de 1.749.758,34 dinari;\n\nStimulente pentru asigurarea culturilor, fructelor, plantelor perene, pepiniere și animale, în baza cărora 96 de persoane au obtinut dreptul la stimulente în valoare totală de 3.040.942,92 dinari;\n\nStimulente pentru cofinanțarea costurilor serviciilor veterinare și procurarea de medicamente, vaccinuri și vitamine pentru crescătorii de bovine, porcine, ovine, caprine și păsări, în baza cărora 38 de persoane au avut dreptul la stimulente în valoare totală de 988.838,35 dinari.\n\nArticolul integral îl puteți citi în numărul 54 din 14 ianuarie",
        "label": "Serbia"
    },
    {
        "title": "Doi membri din aceeaşi familie, creatori literari din Zrenianin • Libertatea",
        "content": "Printre scriitorii care au fost incluși în prima selecție a ediţiei a 67-a a prestigiosului premiu literar al revistei NIN pentru romanul anului 2020, se numără renumiții scriitori zrenianineni (tată și fiu) Radivoj și Uglješa Šajtinac.\n\nScriitorul Radivoje Šajtinac apare în selecţia NIN din acest an la categoria ,,roman” cu volumul „Pelerina”, o carte publicată de editura „Geopoetika”, iar Uglješa Šajtinac figurează pe lista primei selecţii anunţate de juriul Premiului NIN cu romanul „Va fi odată”, publicat la editura „Pčelica”.\n\nNu este pentru prima dată când membrii familiei Šajtinac se află în selecţia pentru premiul revistei NIN, dar nominalizarea ambilor membri ai familiei reprezintă o curiozitate pentru scena literară autohtonă.\n\nTatăl și fiul, Radivoj și Uglješa Šajtinac vor afla în curând dacă romanele lor vor intra în concurenţa pentru Premiul anual al prestigiosului concurs literar. Juriul care atribuie Premiul NIN este format din: Teofil Pančić, Branko Kukić, Marija Nenezić, Marjan Čakarević și Ivan Milenković.\n\n– Este un sentiment plăcut, fiind un mare succes să ne aflăm în prima selecție pentru premiu, aceasta fiind o puternică inspirație pentru viitoarea noastră creaţie literară. Nu mă gândesc la ce se va întâmpla cu selecția restrănsă a celor mai valoroase romane din anul 2020 – spune Radivoj.\n\nDupă cum subliniază, el a găsit inspirația pentru romanul „Pelerina” într-o arie geografică restrânsă de pe ambele părți ale drumului dintre cartierul zrenianinean Bagljaš și satul vecin Aradac.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "A fost sfințită sala bisericii • Libertatea",
        "content": "În anul pe care l-am lăsat în urmă, la Biserica Ortodoxă Română din Satu Nou a fost construită o nouă sală a bisericii. Reamintim că sala veche a fost demolată, din cauză că se afla într-o stare deplorabilă.\n\nÎnainte de Slujba Vecerniei din seara de Ajun, parohul Bisericii Ortodoxe Române din Satu Nou, Gheorghe Ianeș a făcut slujba de sfințire a sălii. Răspunsurile la slujbă le-a dat corul Bisericii Ortodoxe Române din Satu Nou. Slujba a fost oficiată în prezența credincioșilor, care frecventează Biserica Ortodoxă Română din Satu Nou.\n\nPărintele Gheorghe Ianeș ne spune că sala bisericii o vor folosi pentru organizarea ședințelor Consiliului parohial și Adunării parohiale şi pentru repetițiile corului Bisericii Ortodoxe Române din Satu Nou.\n\nDupă slujba de sfințire a sălii, credincioșii au luat parte la Slujba Vecerniei. Apoi, în fața bisericii s-a făcut tradiționalul foc din seara de Ajun.\n\nArticolul îl puteți citi în numărul 53 din 7 ianuarie",
        "label": "Serbia"
    },
    {
        "title": "Premiul special pentru activitate neîntreruptă de cincizeci de ani • Libertatea",
        "content": "Săptămâna trecută, am realizat o convorbire cu Ana Cârdu de la Comuna Literară Vârșeț (KOV) despre participarea acestei instituții culturale la Târgul Internațional de Carte de la Belgrad. Dânsa a menţionat că, anul 2022, pentru Comuna Literară Vârșeț, este anul când această instituție de cultură sărbătorește trei mari jubilee, și anume: cincizezi de ani de activitate neîntreruptă, o sută de ani de la nașterea poetului Vasko Popa – întemeietorul Comunei Literare Vârșeț, și șaptezeci de ani de la nașterea poetului Petru Cârdu, care a fost mai mult de treizeci de ani redactor responsabil și președintele Comunei Literare Vârșeț. Participarea la cel de al 65-lea Târg Internațional de Carte care s-a desfășurat la Belgrad, este un eveniment foarte important pentru această instituție. Comuna Literară Vârșeț este prezentă la târg încă din anii 1980.\n\nAna Cârdu ne-a menționat următoarele: \n\n ,,În acest an, Comunei Literare Vârșeț i-a fost decernată mențiunea specială pentru cincizeci de ani de activitate. Este o onoare deosebită această distincție, având în vedere că vine din partea unui juriu competent, cum este academiciana Zlata Bojović, în funcție de președinte al juriului, Anđelka Cvijić, renumita ziaristă și critic literar, acedemicianul Dragan Simeunović și dr. Bojan Jović, istoric și critic literar.\n\nComuna Literară Vârșeț nu este pentru prima dată premiată la târg. În anul 2004, editura a fost premiată cu cel mai mare premiu al Târgului Internațional de Carte de la Belgrad – premiul Editorul anului.” \n\n Comuna Literară Vârșeț la acest târg s-a prezentat cu 15 titluri noi care au fost bine primite de către publicul cititor, dar și cu alte 22 de titluri din cei doi ani precedenți, care din cauza pandemiei nu au putut să fie promovate până în anul acesta. Precum știm, oaspetele de onoare, la cel de al 65-lea Târg Internațional de Carte de la Belgrad, a fost România. Comuna Literară Vârșeț, în cinstea literaturii române, a publicat două cărți ,,Avangarda literară românească” de Ana Cârdu și Gabriel Băbuț și traducerea lui Petru Cârdu a volumului ,,Lacrimi și sfinți” de Emil Cioran.\n\nintegral îl puteți citi în numărul 46 din 10 noiembrie",
        "label": "Serbia"
    },
    {
        "title": "Sprijin compartimentului editorial al Casei • Libertatea",
        "content": "Anul 2022 este unul jubiliar pentru Casa de Presă și Editură ,,Libertatea”: Editura ,,Libertatea” marchează 75 de ani de beletristică în limba română literară, revista de literatură, artă și cultură transfrontalieră ,,Lumina” sărbătoreşte 75 de ani de apariție, iar revista pentru tineri ,,Tinerețea” aniversează 50 de ani de la publicarea primului număr.\n\nTocmai în anul acestor trei mari jubilee, la inițiativa consilierului Ambasadei României la Belgrad, Adrian Abrudan, a fost organizată o întâlnire cu reprezentanţii CPE ,,Libertatea”, în vederea găsirii modalităților prin care Ambasada poate sprijini instituţia noastră. \n\n Întâlnirea a avut loc pe data de 17 martie, la sediul din Panciova al Casei de Presă și Editură ,,Libertatea”. Cu distinsul oaspete s-au întâlnit doamna Mariana Stratulat, directoare a CPE ,,Libertatea”, Teodora Smolean, redactor responsabil interimar al Editurii ,,Libertatea” și Marin Gașpăr, tehnoredactor al cărților și publicațiilor Casei, precum și al săptămânalului ,,Libertatea”.\n\nA fost o discuție constructivă și cred că avem primele proiecte pe care le vom putea explora în perioada următoare și cu puțin noroc, să reușim să punem în practică cât mai multe dintre ele. Rămâne să vedem pe cine mai implicăm și cum putem să găsim soluțiile de care avem nevoie. Suntem convinși că măcar o parte din ele vor fi organizate anul acesta – a declarat, printre altele, Adrian Abrudan. \n\n Doamna Stratulat a mulțumit în mod aparte Ambasadei României la Belgrad pentru că și-a manifestat interesul de a acorda sprijin pentru publicarea cărților și de a oferi un ajutor mai mult decât necesar în perioada când compartimentul editorial al instituției nu are un buget anual planificat. După cum a menţionat Mariana Stratulat, Consulatul României de la Vârșeț a fost mereu alături de instituția noastră, reprezentanții acestuia au urmărit toate activitățile organizate de ,,Libertatea” și au fost la curent cu tot ceea ce s-a petrecut în această Casă.\n\nArticolul integral îl puteți citi în numărul 14 din 1 aprilie 2022",
        "label": "Serbia"
    },
    {
        "title": "Daniel Marcu dăruiește copiilor cadouri de Crăciun • Libertatea",
        "content": "În localitatea Torac se poate spune că, într-adevăr, locuiește un Moș Crăciun. Îl cheamă Daniel Marcu, iar de șase ani pregătește pe cont propriu pachețele pentru copii, îmbracă costumul de Moș Crăciun și le împarte cadouri celor mici în perioada sărbătorilor. Adevărat, acest Moș, cu o barbă albă groasă și caracteristica pelerină roșie, nu are sanie sau reni, dar are propriul motor electric, împodobit cu beculețe strălucitoare. Cei mici sunt la fel de fericiți de el, ca și când ar fi venit de la Polul Nord, nu din cartier. Moș Crăciun din Torac de șase ani îi bucură pe copiii din satul său, iar acum și pe cei din satele din jur.\n\n– A început cu cei doi nepoți ai mei, copiii surorii mele, cărora le sunt unchi. În copilărie, am primit cadouri fără să-l vedem vreodată pe acel Moș Crăciun care le-a adus. De aceea mi-am luat un costum și, ca Moș Crăciun, prima mea apariție a fost la nepoții mei.\n\nÎn primul an, am avut trei copii pe listă, iar apoi numărul a crescut de la an la an, iar acum sunt douăzeci și cinci. Pregătesc singur pachete din salariul meu minim, care conțin dulciuri și jucării. Am costum, am transport, iar înainte de sărbători începe slujba mea suplimentară, cea mai frumoasă din lume – ne spune Daniel.\n\nInterlocutorul ne mai mărturiseşte că el însuși este sponsor al bucuriei copiilor. Are o listă, îi sună pe părinți și le spune: „Vin.”\n\nArticolul integral îl puteți citi în numărul 3 din 18 ianuarie 2025",
        "label": "Serbia"
    },
    {
        "title": "Soluții pentru îmbunătățirea parlamentului școlar • Libertatea",
        "content": "Săptămâna trecută, în cadrul săptămânii copiiilor, a fost organizată, la primăria orașului Vârșeț, o recepție a elevilor care reprezintă parlamentul școlar din școlile elementare și medii.\n\nParlamentul școlar din fiecare școală, a fost reprezentat de către președinte și vicepreședinte, elevi din clasele a VII-a și a VIII-a. Ei au fost întâmpinați de Suzana Pronić, deputat în parlamentul voivodinean, vicepreședintele Adunări orașului Vârșeț, Milovan Vujičić, de către Maja Ristić Lazetić, membră în Consilul executiv al orașului Vârșeț, responsabilă pentru protecția socială și Miroslav Lepir, membru în Consilul executiv al orașului Vârșeț, responsabil pentru învățământ. Elevii au avut ocazia, ca fiecare individual, să prezinte parlamentul școlar și să vorbească despre activitățile realizate, printre care s-au evidențiat acțiunile umanitare și lupta împotriva violenței printre școlari. Reprezentantul Adunări orașului Vârșeț a prezentat elevilor prezenți parlamentul local și a vorbit despre cum funcționează Adunarea orașului, în timp ce membrii din Consiliul executiv al orașului, au vorbit despre activitățile din domeniul învățământului și protecției socială.\n\nArticolul integral îl puteți citi în numărul 42 din 16 octombrie 2021",
        "label": "Serbia"
    },
    {
        "title": "Agricultorii din Torac au asistat la prelegerea Dekalb a companiei Bayer CropScience din Serbia • Libertatea",
        "content": "La Târgul de la Novi Sad, în perioada 8-10 noiembrie, a avut loc prelegerea Dekalb, a companiei Bayer CropScience Serbia. Miercuri, 9 noiembrie, agricultorii din Torac au participat la eveniment, cu scopul de a împărtăși experiențe și opinii printre producători despre calitatea asortimentului, precum și de a asculta rezultatele primite de pe teren. Evenimentul a fost deschis de jurnalistul sportiv și comentatorul Slobodan Šarenac și directorul ,,Diviziei Crop Science”, Zoran Petrović, care a vorbit despre anul lăsat în urmă, caracterizându-l drept un an foarte dificil.\n\nÎn fața prelegerii Dekalb, au vorbit reprezentanții de vânzări din Bačka, Srem și Banat, Alen Štimac, Veljko Šuša, Milan Trandafilović, Darko Gole, Dejan Obradović, care au vorbit despre aplicarea erbicidelor în protecția culturilor agricole, soluții pentru protecția cerealelor, importanța pregătirii bune a solului etc. De asemenea, s-a evidențiat nerespectarea rotației culturilor drept o mare problemă și s-a prezentat informația că, astăzi, în Serbia, s-a dovedit rezistența la trei specii de buruieni, și anume: ambrozia rezistentă, sorg și stir\n\n. În concluzie, s-a spus că trebuie să creștem eficiența agriculturii cu cel puțin 50 la sută dacă dorim să facem față noilor provocări, și anume: schimbările climatice, creșterea populației, nevoi mai mari de hrană, responsabilitate pentru sănătate și mediu, precum și recesiunea economică. Ceea ce a început compania Bayer este o monitorizare modernă și post-analiză prin intermediul dronelor. Torăcenii au urmărit cu mare atenție aceste teme, comentând că sunt de folos pentru producția agricolă.",
        "label": "Serbia"
    },
    {
        "title": "Angela Paşca, o elevă talentată din Nicolinţ • Libertatea",
        "content": "Angela Paşca este elevă în clasa a V-a la Şcoala Generală ,,2 Octombrie” din Nicolinţ.\n\nÎncă când a frecventat grădiniţa, Angela a nutrit o dragoste aparte pentru cântecul şi dansul românesc.\n\nBunica ei, Viorica, i-a cusut un costum popular, pe care l-a îmbrăcat cu drag la serbările şcolare. Dragostea pentru folclorul românesc i l-a înfiripat învăţătoarea Lina Greoneanţ, care a pregătit-o şi pentru participarea ei la competiţiile de recitatori.\n\n– Primul meu cântec cu care am debutat la o serbare şcolară a fost ,,Mi-am făcut bundiţă nouă”. După aceea am continuat și cânt până la momentul de faţă la toate serbările şcolare şi la manifestările culturale organizate în satul meu natal. Mai târziu m-am ataşat Centrului de Artă Populară, condus cu multă dibăcie de tânăra entuziastă Alexandra Ranković. Alături de ansamblul înjghebat de Alexandra Ranković, am participat la Festivalul de Muzică al Copiilor, unde am avut succese remarcabile. Anul trecut am avut fericita ocazie să fiu prezentă, împreună cu acest ansamblu de copii din Nicolinţ, la Festivalul „Colindele Neamului“ de la Vârşeţ, cu toate că anul trecut era o situaţie specifică. Îmi place foarte mult să îmbrac costumul popular pe care l-a brodat bunica mea, pe care o iubesc foarte mult pentru că m-a învăţat cum trebuie să păstrez obiceiurile noastre lăsate din străbuni – ne-a mărturisit Angela.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Cursuri de instruire și 20 de căști de protecție pentru tinerii motocicliști • Libertatea",
        "content": "În cadrul acțiunii Asociației Auto Moto a Serbiei intitulată simbolic „Casca protejează capul”, pe 15 aprilie curent, în Sala Mare a Centrului Cultural Zrenianin, a avut loc un curs de formare și instruire destinat tinerilor motocicliști și distribuirea de căști de protecție pentru coducătorii de motociclete.\n\nLa eveniment a participat și viceprimarul Saša Santovac, care împreună cu Slavisa Lakićević, șeful Departamentului de Poliție Zrenianin, au predat 20 de căști de protecție tinerilor motocicliști, asigurate de Consiliul pentru siguranța circulației a municipiului Zrenianin.\n\nMotocicliștilor s-au adresat Goran Živković, șeful poliției rutiere din Zrenianin, Mirko Petrović de la Consiliul pentru siguranța circulației, precum și motocicliștii Darko Todorov – Frajta și Miša Hromčik, care au vorbit despre siguranța traficului, importanța echipamentelor de protecție și a întreținerii motocicletelor.\n\nDupă cum s-a comunicat la evenimentul educativ, datele publice arată că șoferii și pasagerii de motorete, mopede și motociclete sunt a treia categorie de participanți la trafic cu cel mai mare pericol de accident din Serbia. Pasagerii în trafic pe două roți, reprezintă aproximativ 10 la sută din decese, bicicliștii 9 %, iar 9 la sută dintre ei sunt copii. În 36 la sută din accidentele de circulație, în care sunt implicați motocicliștii, șoferii autovehiculelor nu au observant motocicletele participante în trafic, iar în 12 % din cazuri, motocicliștii nu a reușit să observe un alt vehicul din trafic.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Un sprijin pentru proiectele culturale din oraș • Libertatea",
        "content": "Contractele pentru cea de-a doua parte a concursului de proiecte în domeniul culturii au fost semnate în sala mică a Primărie orașului Vârșeț, cu reprezentanți asociațiilor cultural-artistice, iar în total au fost susținute 30 de proiecte. Orașul Vârșeț este unul dintre puținele orașe care deschide două concursuri pe an în domeniul culturii, pentru a oferi o oportunitate asociațiilor culturale care se ocupă de cultură pe teritoriul orașului, pentru a mări numărul de programe pe care le vor realiza.\n\nSemnarea a fost realizată de Traian Căcina, membru în Consiliul Executiv al orașului Vârșeț, responsabil pentru cultură, și reprezentanții a celor 20 de asociații culturale care funcționează în orașul Vârșeț. Cu această ocazie, Traian Căcina a menționat următoarele:\n\n„Orașul Vârșeț are grijă de nevoile cetățenilor săi în toate domeniile vieții și pune mare accent pe viața culturală a tuturor cetățenilor. Anul acesta, în cadrul a două competiții, orașul a susținut un total de 57 de proiecte, ceea ce reprezintă un număr record pentru Vârșeț. Primăria va continua să sprijine toate proiectele care vizează îmbogățirea vieții culturale a tuturor cetățenilor noștri.”\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Ansamblul din Satu Nou a prezentat dansuri românești • Libertatea",
        "content": "În perioada 22-24 septembrie, la Vrbas a avut loc cea de-a 44-a ediţie a manifestării „Târgul panonic”. În cadrul acestei manifestări, pe data de 22 septembrie s-a desfășurat ediția a XIX-a a Festivalului Ansamblurilor Tradiționale ale Copiilor, la care s-a prezentat și ansamblul folcloric al copiilor de la clasele superioare, un ansamblu ce funcţionează în cadrul Casei de Cultură „3 Octombrie” din Satu Nou. Această formaţie este singura care a prezentat dansuri româneşti la acest festival.\n\nDupă cum aflăm de la Marija Vukoslavčević, coordonator artistic, ansamblul copiilor de la clasele superioare a participat la festivalul de la Vrbas datorită rezultatului din clasament la trecerile în reviste zonale și provinciale.\n\nDânsa ne dezvăluie că, la Vrbas, nouă perechi de dansatori au prezentat o coregrafie constând în dansuri românești din Satu Nou, iar grupul vocal de fete a interpretat cântecul tradițional din Banat „Peste sate bănățene”. Ansamblul folcloric a fost acompaniat de către Orchestra de Muzică Populară a Casei de Cultură ,,3 Octombrie” din Satu Nou, al cărei dirijor este Janiel Şublea.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Medalie de aur pentru școlile ,,Mladost” și ,,Josif Marinković” din Vârșeț • Libertatea",
        "content": "La Târgul Internațional al Educației ,,Putokazi” din Novi Sad, care s-a desfășurat săptămâna trecută, școlile ,,Josif Mariković” și ,,Mladost” din Vârșeț au primit medalia de aur pentru contribuția la îmbunătățirea calității învățământului.\n\n\n\n După cum a afirmat directoarea Școlii Generale ,,Mladost”, Tatjana Jašin Moise, cele două mari medalii de aur pentru calitate, câștigate la Târgul Educației „Putokazi” din Novi Sad, în 2019 și 2020, au fost un imbold pentru toți angajații să îmbunătățească și să păstreze calitatea activității. Au muncit din greu, în ciuda condițiilor extraordinare de muncă pe fondul coronavirusului.\n\n\n\n Pentru a treia oară consecutiv, calitatea muncii tuturor angajaților la școală a fost recunoscută și premiată. Directoarea Tatjana Jašin Moise pune accentul, în special, pe succesul elevilor și al profesorilor la concursurile de la nivelul republican, obținute în condiții extraordinare de muncă. Dânsa amintește primul loc al elevilor de clasa a VIII-a la examenul final din districtul Banatul de Sud și rata mare de participare a profesorilor la înregistrarea lecțiilor pentru televiziunea națională RTS care sunt în interesul tuturor elevilor de pe teritoriul Republicii Serbia.\n\n\n\n Încă de pe acum toți învățătorii, profesorii și cadrele de specialitate ale școlii lucrează și se pregătesc pentru ca anul viitor să asigure cea de-a patra medalie de aur pentru rezultatele obținute în domeniul învățământului general, ca o recunoaștere a calității muncii.\n\n\n\n Medalie de aur a primit și Școala Medie de Muzică „Josif Marinković”. Directoarea Tatjana Mrđa a declarat că se simt onorați pentru faptul că activitatea școlii a fost remarcată. Pe lângă faptul că a organizat concerte, școala a fost un mediator între artiști de renume și oraș, așa că a continuat să dețină un rol important în conectarea evenimentelor culturale și a celor artistice, păstrând tradiția și identitatea culturală. Ca o formă specială de cooperare, s-a remarcat colaborarea cu firma „Drugi oktobar” și anume în octombrie, în luna curățeniei și în Săptămâna Copiilor, s-a realizat un parteneriat de succes.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Un milion de dinari pentru orașul Vârșeț • Libertatea",
        "content": "Săptămâna trecută, asistenta primarului Vârșețului, Tamara Radočaj, a semnat un acord în numele orașului cu privire la alocarea de fonduri pentru cofinanțarea elaborării planurilor de dezvoltare a autoguvernării locale. Contractul a fost semnat în sala pentru ceremonii din clădirea Guvernului P.A. Voivodina din Novi Sad și valorează 1.000.000,00 dinari.\n\n\n\n Activitățile privind proiectele locale de autoguvernare, pentru care au fost aprobate subvenții, se referă la dezvoltarea și implementarea planurilor de dezvoltare. Este vorba despre un document strategic de bază care ar trebui să definească obiectivele prioritare în ceea ce privește dezvoltarea autoguvernărilor locale, a subliniat Tamara Radočaj.\n\n\n\n După cum a afirmat Aleksandar Sofić, secretar provincial pentru Dezvoltarea Regională, Cooperare Interregională și Autonomia Locală, planurile de dezvoltare sunt, ierarhic privind, cele mai importante documente în ceea ce privește planificarea dezvoltării. La nivel local acestea conțin proiecții planificate pentru cel puțin șapte ani.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "A fost sărbătorit hramul Nașterea Maicii Domnului • Libertatea",
        "content": "Biserica Ortodoxă Română din Omolița prăznuiește hramul Nașterea Maicii Domnului. Astfel, duminică, 8 septembrie, a fost o zi de sărbătoare pentru credincioșii din Omolița, care au venit la biserica din localitatea lor pentru a marca această mare zi.\n\nSfânta Liturghie a fost oficiată de către parohul Bisericii Ortodoxe Române din Omolița, Părintele Mircea Munteanu, care a sfințit tradiționalele ofrande – coliva, colacul și vinul. \n\n Un moment deosebit l-a constituit predarea ștafetei între familiile de nași. Familia lui Stevan Bingia din Omolița, care a fost nașul acestui an, a încredințat onoarea familiei Farcaș din Panciova, formată din Vasile, Adrian și Felicia, și lui Cornel Bingia din Omolița, care vor îndeplini împreună această responsabilitate în anul următor. \n\n Sărbătoarea hramului Nașterea Maicii Domnului la Biserica Ortodoxă din Omolița a adus bucurie credincioșilor, prin oficierea Sfintei Liturghii și sfințirea ofrandelor. Predarea ștafetei între familiile de nași a marcat continuitatea unei frumoase tradiții locale.\n\nArticolul îl puteți citi în numărul 38 din 21 septembrie",
        "label": "Serbia"
    },
    {
        "title": "Damir Pranjković din Alibunar • Libertatea",
        "content": "Damir Pranjković este un tânăr înzestrat cu dragoste aparte pentru tamburiţa, instrumentul său preferat.\n\nCând a împlinit vârsta majoratului, Damir a avut marea onoare de a cânta în sala de spectacole a Academiei Sârbe de Ştiinţe şi Arte din Belgrad, în cadrul unui minunat spectacol de care erau fascinaţi îndeosebi mentorii săi de la Şcoala de Muzică ,,Jovan Bandur” din Panciova.\n\nAcest concert a fost totodată examenul lui de bacaluareat la această prestigioasă instituţie de muzică de la noi.\n\n– Concertul susţinut în sala de spectacole a Galeriei din cadrul Academiei Sârbe de Ştiinţă şi Arte din Belgrad a reprezentat pentru mine un vis împlinit. Faptul că am cântat pe acest podium academic a fost pentru mine o adevărată senzaţie, dar şi satisfacţie personală, deoarece am avut o ocazie unică de a trăi momente de exaltare, altături de publicul spectator. Am dat totul de la mine pentru a lăsa o impresie cât mai plăcut la public. În acele momente m-am transpus complet în vâltoarea muzicii şi a instrumentului meu preferat, tamburiţa. Când o simt în mână şi-i ating coardele, parcă sunt pe altă lume şi tresalt de bucurie şi de emoţie. Datorită succesului realizat în lumea muzicii instrumentale, cea mai dragă recunoştinţă pe care am primit-o a fost aceea pe care mi-a acordat-o domnul preşedinte Aleksandar Vučić pe profilul său de facebook. Doresc neapărat să scot în evidenţă cuvintele adresate de domnul preşedinte Aleksandar Vučić: ,,Mă mândresc cu realizările tale în domeniul muzicii, pentru că tu eşti un călăuzitor al tinerelor talente şi mulţi dintre ei trebuie să-ţi urmeze calea. Datorită talentului cu care eşti înzestrat, ai reuşit să ridici instrumentul tău preferat, tamburiţa, la cel mai înalt piedestal al muzicii. Talentul tău este în ascensiune, îţi urez succese pe calea care ţi-ai ales-o singur şi îţi doresc visuri împlinte în activitatea ta pe viitor”.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Cel mai bun gulaş a fost pregătit de gazde • Libertatea",
        "content": "Joi, 12 august curent, pe gazonul verde din parcului satului, s-a desfăşurat tradiţionala manifestare gastronomică ,,Gătirea la ceaun a gulaşului din carne de vită – Gulašijada”. Primarul satului, Darian Tăpălagă, a inaugurat această manifestare culinară menţionând: ,,Îmi pare bine că, după o pauză de un an, am revenit pe făgaşul dorit şi mult aşteptat de sâmienţi. Cu forţe proprii am reuşit să adunăm în jurul ceaunului 37 de echipe, pentru a demonstra că sâmienţii apreciază foarte mult menţinerea tradiţiei şi îi respectă pe toţi cei care vor proceda în acest fel, adică important este să nu uităm de sat, de neamuri şi prieteni. Mă mândresc de sătenii mei şi le mulţumesc tuturor celor care mi-au oferit o mână de ajutor pentru organizarea reuşită a acestei manifestări culinare şi sportive prin care am marcat prăznuirea sărbătorii satului – Hramul Sâmiaiului. Îi aşteptăm cu drag şi la anul, vă doresc multă sănătate şi noroc în viaţă”, a spus Darian Tăpălagă. \n\n Pentru buna dispoziţie a paricipanţilor şi a prietenilor dragi, care au poposit la evenimentul de la Sân-Mihai, partea muzicală a fost lăsată în grija orchestrei de muzică populară condusă de Ion Muntean-Cocă. La ora 14,00, juriul de specialitate în frunte cu dr Tiberiu Avram de la Universitatea de Agronomie şi Medicină Veterinară a Banatului – Timişoara, a decernat următoarele premii: Premiul I echipa ,,Jurimo 30” din Sân-Mihai, Premiul II echipa ,,Farboline” din Sân-Mihai, Premiul III echipa din Nicolinţ.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Vârșețenii, dispuși să se vaccineze • Libertatea",
        "content": "Potrivit ultimului raport, numărul de noi infectări cu coronavirus în Banatul de Sud este în scădere drastică. În ciuda acestui fapt, autoritățile ne avertizează să nu ne relaxăm și să ne desfășurăm activitățile în condiții de maximă siguranță.\n\nÎn Banatul de Sud campania de vaccinare a întrecut așteptările. Din ce în ce mai multe persoane sunt dispuse să se vaccineze. În ultimele 24 de ore au fost înregistrate numai 50 de cazuri noi de infectare cu coronavirus, după cum urmează: muncipiul Panciova 22, orașul Vârșeț 8, comuna Alibunar 1, comuna Cuvin 4, comuna Covăcița 10, comuna Biserica Albă 2, comuna Plandiște 2 și comuna Opovo 4. Acest număr a fost confirmat pe baza a 11 teste de tip PCR și a 27 teste antigenice.\n\nImunizarea în masă împotriva coronavirusului are loc în întreaga lume. Până acum la Vârșeț peste o mie de persoane au primit vaccinul. În Serbia au fost aprobate trei vaccinuri: ,,Pfizer” din S.U.A, ,,Sputnik” din Rusia și ,,Sinofar” din China.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Panciovenii în poveștile Nadei Malek • Libertatea",
        "content": "Pe 29 octombrie, în incinta Clubului pentru adulți și vârstnici de pe strada Josif Marinović, nr. 5, din Panciova, a avut loc o serată literară a scriitoarei Nada Malek cu denumirea ,,Pancioveanii în poveștile Nadei Malek”. Evenimentul a fost deschis de Ivanka Halabrin, președinta clubului, care a salutat participanții și a prezentat biografia Nadei Malek.\n\nNada Malek este o cunoscută cronicară literară, distinsă cu numeroase premii, printre care „Duškovićeva zvona” din orașul Panciova și „Insigna de Aur” oferită de Comunitatea Culturală și Educațională din Serbia. În cadrul serii, Nada a început să împărtășească gândurile sale despre scris, şi ca un mesaj legat de poveștile sale a afirmat: „Pentru a realiza ceva valoros în această viață scurtă, pășim cu pași mici și nesiguri. Pe măsură ce acești pași devin mai mari, cresc și dorințele noastre. Depinde de noi câți pași vom face pentru a le transforma în realitate.” \n\n Scriitoarea a selectat cu atenție subiectele cărților sale și poveștile pe care le citește la întâlnirile literare. Acești protagoniști sunt, în general, cetățeni ai orașului Panciova, care au realizat lucruri remarcabile în domenii precum educația, medicina, artele vizuale, teatru, muzică, ziaristică, sport. Nada se concentrează pe cei care au muncit din greu și au ajuns la succes prin perseverență. \n\n Printre poveștile prezentate s-au numărat și cele ale câștigătorilor premiilor de Octombrie din Pancevo, acum recunoscute în noiembrie, precum Rade Dangubić, Dejan Trifunović, Nail Ramadani și Nada Onjin – Južić. Nada Malek nu i-a ales pe acești scriitori doar pentru premiile lor, ci pentru parcursul lor profesional, care reflectă dedicarea și profesinalismul lor în domeniul specializat. \n\n În calitate de cronicar literar, Nada Malek își propune să păstreze vie amintirea panciovenilor și în conștiința comunității și în inimile generațiilor viitoare. Este o scriitoare de poezie și proză, membră a Uniunii Scriitorilor din Serbia și a Clubului Literar „Prota Vasa Živković” din Panciova. \n\n La evenimentul din 29 octombrie, Nada a fost primită cu căldură de public, fiind, ca de obicei, zâmbitoare și dornică să împărtășească poveștile sale. Alături de ea, actorul Jovan Popović, de la Teatrul de Păpuși „Boško Buha” din Belgrad, și muzicienii Zlatko Malek, Željko Tođeraš (chitară) și Mihailo Nenadić (fluier) au contribuit la atmosfera plină de inspirație a serii. Această întâlnire de suflet a fost o celebrare a talentului și pasiunii Nadei Malek, precum și o reamintire a valorilor existente în Panciova.\n\nArticolul îl puteți citi în numărul 45 din 9 noiembrie",
        "label": "Serbia"
    },
    {
        "title": "Centenar și dublă lansare de carte în Banatul sârbesc • Libertatea",
        "content": "Bisericile baptiste românești din Banatul sârbesc au sărbătorit 100 de ani de la înființarea primei biserici baptiste în limba română din această zonă, un moment de mare importanță pentru comunitatea românească de aici.\n\nCu acest prilej, a avut loc și o dublă lansare de carte. Prima lucrare, intitulată ,,Primii 100 de ani de har”, este scrisă de prof. dr. George Ștefan, originar din Grebenaț, profesor universitar și pastor stabilit în SUA. Cea de-a doua carte, ,,Baptiștii români din Serbia – Avram Bălgrădean”, este un caiet biografic bazat pe notițele soției lui Bălgrădean, surprinzând activitatea acestuia ca primul misionar român în această regiune, inclusiv în zonele Timocului și Macedoniei. Provenit din Alba Iulia, Bălgrădean a avut o familie profund implicată în Marea Unire de la 1918.\n\nLa evenimentul oficial de lansare au luat cuvântul prof. dr. George Ștefan, prof. dr. Mircea Măran și pastorul Avram Dega, în cadrul unei conferințe moderate de subsemnatul, dr. Traian Căcina. \n\n Sărbătoarea a continuat cu un serviciu divin desfășurat la Biserica Baptistă din Vârșeț, în prezența a aproximativ 130 de invitați din zonă, din România, români bănățeni stabiliți în Croația, SUA și alte locuri. Atmosfera a fost întregită de Corul „Armonia” din Timișoara, iar mesajul principal al evenimentului, rostit de prof. univ. dr. Alex Neagoe, a oferit un moment de reflecție și spiritualitate.\n\nArticolul îl puteți citi în numărul 44 din 2 noiembrie",
        "label": "Serbia"
    },
    {
        "title": "Calculatoare și pachete de rechizite școlare pentru elevi • Libertatea",
        "content": "Săptămâna trecută, în zona orașului ,,Balata” a început distribuirea calculatoarelor tablete pentru 45 de elevi de naționalitate rromă din clasele V-VIII ale școlii elementare, precum și pentru elevii de la școala medie. Acești elevi de naționalitate rromă au primit și 327 de pachete de rechizite școlare. În umătoarele zile vor fi achiziționate altele 45 de calculatoare (tablete), 100 de pachete de rechizite școlare, manuale pentru elevii care frecventează obiectul școlar opțional Limba rromă, precum și cinci dicționare de limba rromă, ce vor fi distribuite până la sfârșitul lunii iunie. \n\n A început și distribuția pachetelor pentru îngrijirea mamelor și a nou-născuților. Fondurile pentru achiziții au fost asigurate în cadrul proiectului Conferința Permanentă a Orașelor și Municipalităților și a Orașului Vârșeț. Parteneri la proiect sunt autoguvernarea locală (orașul Vârșeț), o instituție publică din domeniu (Centrul pentru Asistență Socială) și o organizație nonguvernamentală (Asociația Impulsului Cetățenilor).\n\n\n\n Conferința Permanentă a Orașelor și Municipalităților, prin intermediul rețelei pentru problemele rromilor, menține și îmbunătățește coordonarea și comunicarea dintre reprezentanții autoguvernării locale care se ocupă de rezolvarea problemelor minorităților și de incluziunea rromilor. Unul dintre obiectivele sale principale este de a contribui la implementarea documentelor strategice locale, armonizate cu standardele naționale în acest domeniu.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Promovarea tradițiilor locale și sprijinirea educației tinerelor generații • Libertatea",
        "content": "Asociația femeilor „Pro-Art” din Nicolinț s-a implicat recent într-o acțiune de suflet, vizitând grădinița locală, unde au oferit preșcolarilor rechizite și dulciuri. Am avut ocazia să discutăm cu președinta asociației, Bobița Berlovan, care ne-a dezvăluit detaliile activităților lor din această vară.\n\nLa începutul acestui an școlar am vizitat grădinița din Nicolinț. Și de data aceasta, micuții, care pentru prima dată au intrat pe poarta școlii, ne-au întâmpinat cu zâmbetul pe buze. Bineînțeles că le-am pregătit și cadouri. Cu acest prilej, fiecărui copil am înmânat câte o carte de colorat, plastilină, creioane pentru colorat, bomboane și altele. Ne-am simțit nespus de plăcut în mijlocul acestor copii care împreună cu educatoarea Speranța Mengher ne-au primit cu bucurie.\n\nAmintind activitățile pe care le-am realizat în decursului anului 2023, punctăm următoarele: ne-am prezentat la mai multe expoziții și manifestări organizate atât în comuna Alibunar, cât și în alte localități din împrejur. Aș aminti printre altele: manifestarea culturală organizată la Coștei, unde Asociației Femeilor ,,Pro-Art” i-a fost decernat Premiul I pentru cel mai frumos stand, și același premiu l-am obținut pentru cel mai autentic port popular. Apoi, ne-am prezentat la Uzdin, la manifestarea ,,Mândru-i portu bănățean”, iar la Alibunar am fost prezente la manifestarea culturală a portului popular în cadrul ,,Zilelor de vară ale Alibunarului”. Asociația femeilor din Nicolinț a participat la manifestările culinare organizate la Janošik, Banatski Karlovac, Fântâna fetei și altele.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Simbolul satului şi mândria localnicilor • Libertatea",
        "content": "Pentru români, indiferent de satul unde au trăit şi de perioada istorică, apa a fost un simbol al vieţii, al curăţeniei şi al purificării sufleteşti. Și pentru petrovicenii, apa a avut dintotdeauna o însemnătate foarte mare, asigurându-le existenţa. Cele 13 fântâni rămase în viaţă ce străjuiesc satul, amintesc multor săteni despre unele vremuri care au trecut. Întreaga lor viaţă s-a învârtit în jurul acestor fântâni, aici s-au făcut primele declarații de dragoste și s-au înfiripat primele iubiri.\n\nCultul apei îşi are rădăcinile în spiritualitatea geto-dacă şi s-a transmis, în mare parte, în creştinism. Anumite fântâni şi izvoare au fost venerate pe parcursul secolelor de către oamenii locului. Lângă ele s-au organizat ceremonii religioase şi petreceri, mai ales în zilele de sărbătoare, când sătenii se adunau la una din fântânile satului pentru a marca un eveniment din viaţa lor.\n\nConform datelor istorice, strămoşii petrovicenilor s-au aşezat pe vatra satului prin anul 1808. Un an mai devreme, cei care s-au încumetat să calce pe acest petec de pământ, au săpat prima fântână. Satul fiind așezat în imediata apropiere a Dunelor Deliblății unde predomină nisipul se știa că apa se poate afla doar la foarte mari adâncimi Acest lucru s-a dovedit pentru că sătenii au găsit apă potabilă abia la adâncimea de de 50 de metri. Pe parcursul anilor au fost săpate 6 fântâni. Din cauza necesităţii de apă, în sat au fost săpate încă 7 fântâni, astfel că numărul lor s-a rotunjit la 13. În general, fântânile au fost construite din lemn şi acoperite cu şindrilă.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Dansatorii s-au prezentat la festival în costume identice •",
        "content": "Cele douăsprezece perechi de dansatori ai Ansamblului Folcloric Satu Nou, care au reprezentat localitatea gazdă la Festivalul de Folclor și Muzică Românească din Voivodina – Republica Serbia, au urcat pe scenă îmbrăcați în costume populare identice.\n\n\n\n Societatea Cultural – Artistică „Dr. Radu Flora” din Satu Nou și Parlamentul României au procurat împreună costume populare de culoare albastră pentru încă două perechi. Costumele procurate sunt identice cu cele zece costume populare pe care dansatorii Societății Cultural – Artistice „Dr. Radu Flora” le îmbracă de aproximativ 5 ani. Cele zece costume populare românești au fost procurate, la momentul respectiv, cu sprijinul ICR București – Direcția Românii din Afara Granițelor.\n\n\n\n Cele două costume populare românești au fost procurate cu ocazia prezentării „bobocilor” pe scena Festivalului de Folclor și Muzică Românească din Voivodina – Republica Serbia, Satu Nou 2022.",
        "label": "Serbia"
    },
    {
        "title": "Discuții scurte, dar constructive • Libertatea",
        "content": "După mult timp din cauza pandemiei de coronavirus, ședința a revenit în sala festivă a Primăriei. La această ședință au fost prezenți 35 de consilieri din cei 45, cât numără parlamentul local. \n\n După adoptarea procesului-verbal de la ședința precedentă, s-a trecut la primul punct al ordinii de zi, axat pe adoptarea Deciziei privind contul final al bugetului orașului Vârșeț pentru 2020. Pe acest subiect a dat explicație Vanja Radeka de la Departamentul pentru buget și finanțe, punând accentul pe realizarea cu succes a cheltuierilor planificate și a fondurilor investite. Orașul Vârșeț nu are nicio datorie creditară suplimentară, iar datoriile anterioare pe bază de împrumuturi s-au înmulțit. Cofinanțarea pe bază de programe și concursuri, precum și fondurile obținute din Provincie și de la Republică, sunt în măsură semnificativă mai mari față de anul trecut. \n\n La următoarele puncte a avut loc discuții ample și constructive, în care s-au inclus câțiva consilieri.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Donații de mare valoare • Libertatea",
        "content": "Agenția Statelor Unite ale Americii pentru Dezvoltare Internațională și Rotary Club din Panciova au donat Spitalului General din Panciova două incubatoare, o masă de resuscitare și trei lămpi de fototerapie. \n\n Această donație face parte din proiectul „Srca Evrope” care se implementează în 12 țări. Donația atinge valoarea de peste 67.000 dolari. \n\n Acest echipament medical valoros se folosește la Departamentul de pediatrie din cadrul Spitalului General din Panciova. Utilizarea lui va facilita munca medicilor și va majora șansele de recuperare a nou-născuților. \n\n Pe lângă Rotary Club din Panciova, proiectul a fost sprijinit financiar și de unele filiale din Statele Unite ale Americii, Anglia, Finlanda, Cehia, Slovacia, dar și cluburile aminitite din Panciova, Smederevo și Belgrad.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "O carte despre violența între copii • Libertatea",
        "content": "Cu ocazia aniversării Zilei Internaționale a Cărții pentru Copii, la Biblioteca orașului Vârșeț a fost organizată o seară literară a Lorinei Popi din Vârșeț. Lorina Popi s-a născut în 1980 la Vârșeț. A urmat școala primară și liceul la Vârșeț.\n\nA absolvit Facultatea de Filologie din Belgrad, la Catedrele de limba și literatura spaniolă și română. Este profesoară de spaniolă, română, engleză și latină. Se ocupă de traduceri și este traducător judiciar pentru limbile română și spaniolă. Ea a scris următoarele romane în limba sârbă: „Sama protiv Danguba”, „O budućim ljudima”, „Lili i Dangube dane ne gube” și „Lili i Dangube rastu”.\n\nModeratorul serii a fost Sanja Vukelić. Pe lângă autoarea cărților, Lorina Popi, despre cărțile pentru copii au vorbit Jadranka Ćulum, Jasna Krsmanović, Nataša Babau și poetul David Bičanin. Personajul principal al acestei trilogii este Lili, o fată care vine de la sat în oraș, la liceu, și care încearcă să se integreze în noul mediu și să-și facă noi prieteni. După multe încercări, în sfârșit reușește. Unul dintre subiectele importante de care se ocupă autoarea în aceste romane este tema violenței între copii și tineri. Violența între copii a fost mereu prezentă în rândul copiilor. Poate că astăzi se vorbește mai mult despre ea în mass-media și este mai vizibilă. Copiii care sunt victime ale violenței din partea altor copii suferă foarte profund și această suferință îi poate marca pentru tot restul vieții.\n\nArticolul integral îl puteți citi în numărul 15 din 13 aprilie",
        "label": "Serbia"
    },
    {
        "title": "Aplicarea măsurilor de prevenire a violenţei • Libertatea",
        "content": "Violenţa în familie este una din cele mai grave probleme cu care se confruntă societatea contemporană. În ciuda faptului că violenţa în familie, şi în special violenţa împotriva femeii, constituie de câteva decenii un subiect de dezbatere, am realizat o convorbire cu Branislava Damjanov Duluj, psihoterapeut licenţiat din Alibunar, pentru a elucida câteva aspecte de prevenire a violenţei în familie.\n\n,,Sunt angajată la Centrul de asistenţă socială din Alibunar şi fac parte din echipa de specialişti în materie, care are ca scop de a promova modelele relaţionale bazate pe egalitatea de gen. Această idee apare ca o necesitate de respectare a unor norme legislative, cu scopul de a asigura o protecţie adecvată femeilor, copiilor şi vârstnicilor care se confruntă cu violenţe în cadrul familial, acestea fiind, de fapt, categorii sociale aflate într-un grad ridicat de vulnerabilitate. Adesea, violenţa se manifestă prin controlarea şi izolarea victimelor, cele care se confruntată cu violenţe casnice, fiindu-le greu să accepte necesitatea raportării acestor fapte autorităţilor, fiind adesea supuse unor presiuni puternice din partea violatorului. Prin urmare, protecţia juridică cuprinzătoare şi coerentă a integrităţii victimelor violenţei în familie are o importanţă capitală, autorităţile competente trebuind să acorde prioritate urmăririi penale a faptelor săvârşite cu violenţă în contextul relaţiilor de familie. Strategia naţională promovează bune practici în domeniu şi instrumente utile în practica activităţii tuturor celor care intră în contact direct cu victimele şi agresorii familiali. Aceste metode de prevenire a violenţei sunt accesibile specialiştilor angajaţi în sectorul protecţiei sociale, apoi administraţiei locale, justiţiei şi domeniului sanitar, având ca scop primordial reintegrarea în societate a persoanelor afectate de violenţa în familie şi reabilitarea agresorilor familiali.\n\nCe este violenţa în familie?\n\n,,Violenţa în familie poate fi definită ca un model neadecvat, care este folosit pentru a obţine sau a menţine puterea şi controlul asupra unui partener intim. Abuzul se poate manifesta prin acţiuni fizice, sexuale, emoţionale, economice sau psihologice sau ameninţări de acţiuni care influenţează o altă persoană vulnerabilă. Acesta include orice comportament care sperie, intimidează, teriorizează, manipulează, răneşte, umileşte pe cineva. Violenţa domestică poate apărea la oricine, de orice rasă, vârstă, orientare sexuală, religie sau sex. Violenţa în familie afectează persoanele din toate mediile socio-economice şi din toate nivelurile de educaţie.\n\nCe se subînţelege prin violenţa împotriva femeii?\n\n,,Acest termen în literatura de specialitate este înţeles drept o încălcare a drepturilor omului şi o formă de discriminare împotriva femeilor, adică include toate acţiunile de violenţă de gen care rezultă în, sau care sunt probabile a rezulta în, vătămarea sau suferinţa fizică, sexuală, psihologică sau economică cauzată femeilor, inclusiv ameninţările cu asemenea acţiuni, cum ar fi deprivarea arbitrară de libertate, indiferent dacă survine în public sau în viaţa privată.\n\nArticolul integral îl puteți citi în numărul 47 din 20 noiembrie 2021",
        "label": "Serbia"
    },
    {
        "title": "Au fost achiziționate 25 de containere pentru colectarea deșeurilor • Libertatea",
        "content": "Comuna Alibunar ține cont de sănătatea populației, și în acest scop au fost achiziționate 25 de containere pentru colectarea deșeurilor în zonele publice. Containerele din metal vor fi amplasate în toate localitățile din comuna Alibunar. Acolo unde va fi nevoie, cele deteriorate vor fi înlocuite, iar în localitățile unde nu au existat containere, vor fi instalate cele noi. \n\n Conform dinamicii de livrare, în luna august, vor sosi 75 de coșuri metalice, pentru colectarea deșeurilor comunale mici în zonele publice. Acest contingent de containere vor fi amplasate în localitățile care necesită o îngrijire mai accelerată a mediului ambiant. Este vorba de acele localități cu o populație mai densă, precum sunt localitățile: Alibunar, Banatski Karlovac și Petrovasâla. \n\n În același timp, cetățenii sunt rugați să trateze echipamentul în mod conștiincios, să nu arunce cenușă fierbinte, să nu depună deșeuri de proveniență animală. De asemenea, cetățenii sunt avertizați să nu rupă și să nu scoată coșurile de pe stâlpi. \n\n După cum se menționează în acest apel, cetățenii trebuie să aibă grijă de mediu în care conviețuiesc, pentru a avea un mediu sănătos și nepoluat.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Festivalul Obiceiurilor din străbuni și al Mărțișorului pe 1 martie • Libertatea",
        "content": "Respectând măsurile epidemiologice care sunt în vigoare, Școala Generală ,,Întâi Mai” din Petrovasâla anunță organizarea proiectului educațional ,,Festivalul Obiceiurilor din străbuni și al Mărțișorului”, ediția a VI-a, pe data de 1 martie curent. Echipa de implementare a proiectului: Petru Glanda, director, Nataša Backović, pedagog, prof. Romanța Glanda Crăciun, coordonator de proiect, informează, pe această cale pe directorii școlilor, despre regulamentul de participare al echipelor: ,,Important este de a se păstra, în mod tradițional, vechile practici de confecționare a mărțișoarelor, în atelierele de creație, folosind toate modurile de protecție împotriva virusului Covid-19, din materiale și cu tehnici de lucru cât mai apropiate de cele folosite de stăbunicile noastre. Este importantă transpunerea în limbaj plastic a bogăției obiceiurilor tradiționale românești de pe aceste meleaguri: portul popular, muncile câmpului, țesutul la război, torsul lânii, cusutul iei, a cămășii, a ciorapilor, precum și întrebuințarea obiectele de uz casnic.”\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Știri... Știri... Știri... • Libertatea",
        "content": "Alibunărenii au rămas fideli tradițiilor moștenite din bătrâni, astfel că nici anul 2020 nu a trecut fără obiceiurile legate de sărbătorile de iarnă. Din cauza condițiilor impuse de coronavirus, sărbătorile de iarnă au decurs în mod neobișnuit. În seara Ajunului, cete de colindători au plecat pe la ușile gazdelor, dar nu s-au reținut din cauza situației pandemice. În ziua sfântă a Crăciunului, credincioșii au mers la biserică pentru a asculta Sfânta Liturghie, venind apoi la masa cu prânz bogat, petrecând în sânul familiei şi împărtășind bucuriile aduse de sfintele sărbători.\n\nDupă sărbătorile de iarnă, care sunt pe terminte, nicolincenii și-au reluat treburile casei. Fiecare cu lucrul său, cum se spune: gospodarii se îngrijesc de animalele din oborul casei, iar gospodinele gătesc mâncarea și fac rânduială prin casă. În anii trecuți, treburile stăteau altfel. Ziua până în amiază, aproape că nu puteai găsi vreun bărbat acasă. Era plecat fie undeva la taifas, fie pe la prieteni. Astăzi, însă, vremurile s-au schimbat şi fiecare stă la casa lui şi îl frământă gândul cum să facă să scape de necazul care îl pândește la tot pasul.\n\nPETROVASÂLA: Totul funcționează ca până în prezent\n\nSărbătorile de iarnă au trecut, iar petrovicenii încearcă să revină la starea normală. Prăvăliile au primit primii cumpărători, care au respectat măsurile de rigoare (purtarea măștii și menținerea distanței fizice), iar serviciile publice și-au reluat activitatea. Cei care nu și-au achitat datoriile față de stat, au mers la oficiul poștal, iar cei care au avut vreun ban în buzunar, au făcut o raită pe la vreo sală cu jocuri de noroc, bineînțeles purtând mască de protecție și respectând distanța.\n\nÎn urmă cu câteva decenii, în acest sat de la pustă, în perioada sărbătorilor de iarnă, de Ziua Ionilor, adică la sărbătoarea Sfântului Ioan Botezătorul, seleușenii mergeau la casele unde erau sărbătoriții. Le-au urat La mulți ani de Ziua Ionilor”, iar aceștia îi întâmpinau cu un pahar de țuică caldă sau cu un pahar de vin. Fiecare își povestea pățăniile din timpul când era tânăr fecior, iar cei mici trăgeau cu urechea la poveștile lor și râdeau pe ascuns. Erau vremuri frumoase, de care acum ne amintim cu drag.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "„Ajutor la domiciliu” persoanelor în vârstă și neputincioase de pe teritoriul comunei Jitiște • Libertatea",
        "content": "Comuna Jitiște începe un nou ciclu a serviciului „Ajutor la domiciliu” pentru persoanele în vârstă, care va fi oferit de membrii firmei „Felix Domus” din Novi Sad, începând cu 1 februarie 2021, până la 30 noiembrie 2021, în conformitate cu legea privind protecția socială.\n\nServiciul este gratuit, costurile sunt suportate de Comuna Jitiște și va fi acordat cetățenilor vârstnici care au nevoie de ajutor, locuind singuri, sau vârstnicilor a cărui familie nu le poate ajuta pentru a-și satisface viața socială și sănătatea.\n\nAsistentele vor avea grijă de curățenia camerelor în care locuiesc persoanele amintite, se vor ocupa de cumpărăturile produselor alimentare, de rețetele medicale și de medicamente, vor plăti facturile, le vor aduce bătrânilor lemne în timpul iernii, vor ajuta la rufe și la igiena de bază, etc. Pentru fiecare utilizator individual, se va stabili tipul de serviciu necesar, precum și numărul de ore de serviciu, pentru că toate femeile care vor oferii aceste servicii, locuiesc în localitatea utilizatorului.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Orașul nostru se află pe o nouă cale de dezvoltare • Libertatea",
        "content": "Numeroasele șantiere pe care anul acesta le-am întâlnit zi de zi în Panciova și în localitățile de pe teritoriul municipiului sunt o dovadă a faptului că autorităţile locale muncesc serios şi fac eforturi în vederea îmbunătățirii condițiilor de viaţă. Realizări au fost multe, iar planurile pentru anul care urmează sunt mărețe. Panciova devine un oraș mai dezvoltat din punct de vedere economic, mai frumos și mai modern, cu condiții de viață mai bune. De la primarul municipiului Panciova, Aleksandar Stevanović, aflăm mai multe date despre aceste aspecte.\n\nAnul 2021 rămâne în urma noastră. Lucrările din acest an rezultă cu schimbări vizibile în Panciova și în localitățile de pe teritoriul municipiului. Care proiecte au marcat anul ce se apropie de sfârşit?\n\nÎn pofida pandemiei de coronavirus, ca autoguvernare locală conştiincioasă și serioasă, am fost gazde bune și am reușit să păstrăm bugetul orașului nostru. Am asigurat fonduri pentru funcționarea tuturor școlilor și a grădinițelor, am cumpărat grădinița „Zabavnik” şi se extinde capacitatea grădinițelor din localități. Sectorul utilităților a funcţionat fără întrerupere. Subvențiile și toate beneficiile au fost plătite cu regularitate. Au continuat investițiile, în primul rând cele în infrastructura rutieră și în reconstrucția drumurilor în Panciova. O astfel de investiție nu s-a făcut de mai bine de patru decenii. \n\n Acum extindem în continuare zona de afaceri „Sever”. Municipiul Panciova este un pionier în domeniul parteneriatelor public-private. Unul dintre aceste proiecte se bazează tocmai pe construcția și reconstrucția drumurilor locale. Buna calitate a căilor de circulație în trafic și a infrastructurii rutiere, tocmai în vederea dezvoltării orașului, are o mare însemnătate pentru noi. Dovada acestui fapt este că în decurs de 15 luni, de când se desfășoară parteneriatul public-privat, am asfaltat 118 de străzi, ceea ce înseamnă 53 kilometri de asfalt pe teritoriul orașului și al localităților. Așa ceva nu s-a făcut în ultimele patru decenii, iar unele străzi au fost asfaltate pentru prima dată. \n\n Reconstrucția și reabilitarea parcului orășenesc înseamnă şi acţiuni suplimentare de înverzire. Anul acesta am plantat un număr mare de răsaduri. Această acţiune va continua pentru că ne dorim ca Panciova să fie un oraș sănătos și verde. Observăm că cetăţenii sunt mulţumiţi, ceea ce ne încurajează să lucrăm și mai mult.\n\nArticolul integral îl puteți citi în numărul 52 din 25 decembrie 2021 – 1 ianuarie 2022",
        "label": "Serbia"
    },
    {
        "title": "Cursurile sunt frecventate de elevii de la ciclul I-IV, iar elevii de la cursul superior învaţă la distanţă •",
        "content": "La Şcoala Generală ,,2 Octombrie” din Nicolinţ se respectă cu stricteţe măsurile anti-covid, iar cursurile se desfăşoară conform recomandărilor organelor competente din domeniul educaţiei şi învăţământului primar.\n\n,,Începând cu data de 15 martie curent, elevii de la ciclul V-VIII au trecut la învăţământul la distanţă, adică on-line, conform recomandărilor Ministerului Educaţiei, iar cei de la cursul inferior, frecventează cursurile la şcoală. Învăţământul la distanţă se desfăşoară prin intermediul platformei Google učionica, la care au acces cadrele didactice de la ciclul V-VIII. Pentru elevii care nu dispun de echipament tehnic (calculator, laptop, sau telefon adroid), asistenţii pedagogici distribuie la domiciliul elevilor materialul didactic. Acest mod de comunicare, cu elevii care nu dispun de echipament tehnic, s-a dovedit a fi unul eficient şi foarte receptiv, ceea ce asigură o bună desfăşurare a sistemului de învăţământ în aceste condiţii impuse de coronavirus. În acest mod se lucrează cu toţi elevii în mod paralel, ceea ce asigură şi o mai bună comunicare şi oferă condiţii optime pentru notificarea elevilor care urmăresc învăţământul la distanţă.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "S-a sărbătorit modest cu un spectacol online în cinstea femeilor •",
        "content": "Anul acesta, Ziua Internaţională a Femeii se sărbătoreşte tradiţional pe data de 8 martie, dar în condiţii specifice din cauza măsurilor impuse de Covid-19. Femeile sunt în prima linie a luptei cu pandemia de coronavirus, printre altele, şi pentru că sunt majoritare în sectorul sanitar. Dar ele se numără şi printre categoriile cele mai afectate, adesea având locuri de muncă precare sau nesigure, în sectoare care au dispărut ori s-au transformat din cauza crizei. Însă, obligaţiile pe care şi le-au asumat în lupta cu pandemia, au contribuit ca să le acordăm o atenţie deosebită pentru munca conştioncioasă, dar şi dragostea pe care şi-au manifestat-o faţă de membri familiei. Mamele şi bunicile şi toate femeile, sunt cele mai respectate şi admirate de copii, deoarece şi-au jertfit o parte din viaţa lor spre ai vedea fericiţi pe cei mai apropiaţi sufletului lor.\n\nÎn toate instituţiile de stat de pe teritoriul comunei Alibunar, sărbătoarea Ziua Femeilor, a fost marcată modest, iar în semn de recunoştinţă şi iubire, tutoror femeilor angajate în sectorul public, au primit cadou câte o floare sau un cadou ocazional.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Seminar de specialitate • Libertatea",
        "content": "Pe data de 20 februarie, a avut loc seminarul de specialitate ,,Utilizarea Tehnologiilor Informaționale de Comunicare (TIC) în instituțiile învățământului preșcolar și Utilizarea instrumentelor TIC în școlile primare din Voivodina”. Seminarul s-a desfășurat în incinta Şcolii Elementare „3 Octombrie” din Sân-Mihai.\n\nPentru început, celor prezenți li s-au adresat dr. Marinel Negru – coordonatorul Departamentului pentru Învățământ al CNMNR, Ion Sfera – directorul Şcolii Elementare ,,3 Octombrie” din Sân-Mihai, dr. Silvia Ilić și Georgeta Uță, angajate la Institutului Pedagogic al Voivodinei, cea din urmă prezentând rezultatele cercetării „Utilizarea Tehnologiilor Informaționale de Comunicație (TIC) în instituțiile învățământului preşcolar din Voivodina”, din cadrul proiectului „Utilizarea Tehnologiilor Informaționale de Comunicație (TIC) în instituțiile de învăţământ preșcolar”.\n\nA urmat și prezentarea rezultatelor cercetării „Utilizarea instrumentelor TIC în şcolile primare din Voivodina” din cadrul proiectului ,,Profesorul creativ în mediul digital” (predare în limba sârbă), realizată dr. Silvia Ilić de la Institutul Pedagogic al Voivodinei. Robotul Bee-Bot și aplicarea lui în grădiniță a fost prezentat de către educatoarele Daniela Negru şi Romanța Vojnović, angajate ale Instituției de învățământ preşcolar ,,Poletarac” din Alibunar.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Au rămas fideli datinilor străbune • Libertatea",
        "content": "Anul acesta, sărbătoarea creștină Rusaliile, a fost prăznuită pe data de 12 iunie. După tradiția strămoșească, seleuşenii păstrători fideli ai datinilor străbune, au marcat două evenimente importante: Nedeia satului şi hramul bisericesc ,,Pogorârea Sfântului Duh”. Pe parcursul a două zile, 11 și 12 iunie, anul acesta, la Seleuş, au venit rude din toate părţile cu suflare românească, pentru ca împreună cu gazdele să trăiască momente de înălțare spirituală şi pentru a prăznui sărbătoarea sfântă – Rusaliile.\n\nSeleușul a vuit a sărbătoare începând de sâmbătă, 11 iunie, zi în care au avut loc concursul de preparare a gulaşului la ceaun, care a adunat 45 de echipe. Echipe de bucătari pasionați din satele din împrejurime, au pregătit gulaș la ceaun, adăugând condimente pentru a obține un gust cât mai apetisant. De buna dispoziție a participanților s-a ocupat o formație de muzică distractivă, iar un juriu de specialitate a evaluat mostrele gulașului pregătit de bucătari.\n\nArticolul integral îl puteți citi în numărul 25 din 18 iunie 2022",
        "label": "Serbia"
    },
    {
        "title": "Săvârșită la BOR din Mesici • Libertatea",
        "content": "Taina Sfântului Maslu, este slujba prin care Biserica se roagă pentru cei bolnavi, dăruindu-le harul tămăduirii, al iertării păcatelor prin ungerea cu untdelemn sfinţit însoţită de rugăciunea preoţilor (Pr. prof. dr. Dumitru Stăniloae, „Dogmatică”, vol III). Denumirea de maslu este de origine slavă: „maslo” care înseamnă „untdelemn”, dar se mai foloseşte denumirea de „eleoungere” – „ungere cu untdelemn”.\n\nDuminica trecută, la Biserica Ortodoxă Română din Mesici cu hramul „Împărății Constantin și mama sa Elena” a fost sâvârșită lucrarea sfântă – Taina Sfintului Maslu, la care au slujit: Părintele Protoiereu Stavrofor Vasile Iovanovici, preot al Biserici Ortodoxe Sârbe, fiu al satului Mesici, Pr. Cristian Băbut, Pr. Ionel Savu din Petrovasâla, Octavian Susa din Voivodinț și Protoiereu Stavrofor Cornel Juica, paroh al Mesiciului.\n\n„Timpul fiind frumos, bisericuța din Mesici a fost neîncăpătoare pentru toți care au venit la această Sfântă Taină, toți rugându-se pentru sănătatea trupului și a sufletului celor care au fost prezenți, dar și pentru cei din diferite pricini nu au putut participa.\n\nArticolul integral îl puteți citi în numărul 64 din 25 martie",
        "label": "Serbia"
    },
    {
        "title": "Slađan Mitić, medic de medicină generală, specializant în anesteziologie • Libertatea",
        "content": "În aceste vremuri grele când ducem cu toţii o luptă dârză cu virusul contagios, medicii sunt cei care se îngrijesc de sănătatea noastră. Luptă şi ei din răsputeri şi sunt bucuroşi atunci când îşi văd pacientul salvat din ghearele morţii, pentru că acesta este succesul lor, dar şi gestul nobil. Viaţa este mai presus decât toate, iar medicii sunt înzestraţi cu acea nobleţe şi sinceritate, şi ei se mândresc cu aceste două caracteristici ale lor care îi face deosebiţi.\n\nPrintre tinerii medici care au luptat cu fermitate şi dârzenie pentru a salva vieţile oamenilor, şi merită să-l evocăm, este dr. Slađan Mitić domiciliat la Nicolinţ. ,,Sunt născut pe 12 octombrie 1984 în localitatea Šempeter, Slovenia. În acea perioadă părinţii mei au fost la muncă provizorie în Slovenia, dar din momentul când s-a declanşat războiul de independenţă, s-au întors la Prokuplje, în satul bunicilor.\n\nAici am absolvit şcoala primară, iar în anul 1999, când a avut loc agresiunea militară asupra Serbiei, am înscris şcoala medie de medicină la Prokuplje. După absolvirea şcolii de medicină, mi-am făcut stagiatura ca şi voluntar la Centrul medical.\n\nDeoarece, pe parcursul celor doi ani după stagiatură, nu am găsit un post de muncă, am decis să continui specializarea la Facultatea de Medicină de la Niš. Studiile universitare le-am absolvit cu brio. În anul 2012 am terminat studiile de medicină, am făcut un stagiu de 6 luni, am susţinut examenul de specialitate, şi după două luni am reuşit să mă angajez pe postul de medic generalist la Centrul de gerontologie ,,Bežanjiska kosa” din Belgrad. După care mi-a fost oferit un post de muncă la Spitalul General din Vârşeţ, secţia – Urgenţă medicală, unde am fost angajat pe o perioadă de 4 ani.\n\nMai apoi, am primit oferta de a înscrie specializarea în anestezie, fiind o ramură deficitară, iar eu am acceptat cu însufleţire oferta aceasta. Această specializare mi-a conturat într-un fel profesia mea de medic specialist, deoarece mi-am dorit dintotdeauna să devin medic pentru a salva viaţa oamenilor. Este un gest nobil, deoarece fiecare medic îşi doreşte să se bucure alături de pacient, pentru că i-a salvat viaţa care nu are preţ.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "„Arta farmaciei - de la plantă la pastilă” •",
        "content": "Sunt prezentate exponate din colecția de obiecte care țin de istoria culturii sănătății. Colecția, una complexă, cu mai multe unități (bibliotecă, arhivă și obiecte), s-a mărit de-a lungul anilor, iar astăzi crește datorită unor obiecte persoane, cărților, arhivelor sau întregii moșteniri a farmaciștilor care au dorit să păstreze în acest fel tot ceea ce poate contribui la studiul istoriei farmaciei.\n\nColecția și expoziția în sine au o importanță deosebit de mare deoarece prezintă dezvoltarea farmaciei în Voivodina și nu numai. Această știință mai poate fi abordată printr-un studiu direct și detaliat și prin prezentarea rezultatelor.\n\nPrimarul orașului, Dragana Mitrović, a subliniat următoarele: „Suntem încântați de faptul că am redeschis ușile uneia dintre cele mai vechi și cele mai reprezentative clădiri din Vârșeț pentru toți cei interesați să viziteze așa-numita „Farmacia pe scări”. Aceasta este o podoabă a orașului nostru încă de la mijlocul secolului al XVIII-lea și, de zeci de ani, este un monument cultural de mare importanță, unul dintre locurile de neocolit pe traseul turistic în orașul nostru. Prin faptul că deschindem expoziția de astăzi prezentăm o lungă tradiție farmaceutică în orașul nostru, dar îmbunătățim și oferta culturală și cea turistică pentru toți locuitorii și turiștii din Vârșeț. Orașul Vârșeț își va moșteni cultura, tradiția și frumusețile pe care le are. Vrem să punem toate obiectivele noastre mereu la dispoziția concetățenilor noștri, dar și a tuturor vizitatorilor. Redeschiderea „Farmaciei pe scări” este doar primul pas în acest sens ”.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Distracţie şi creativitate • Libertatea",
        "content": "Precum în fiecare an, prima săptămână din luna octombrie a fost dedicată copiilor. Cu acest prilej, elevii Școlii Elementare „Žarko Zrenjanin” din Satu Nou, alături de învățătorii și profesorii lor, au pregătit o serie de activități prin care au sărbătorit copilăria.\n\nElevii clasei a VIII-a au pregătit o expoziție de desene pe care au scris mesaje pe tema copilăriei. „De ce are nevoie un copil pentru a crește până la cer?” este întrebarea la care au răspuns elevii pe un panou. Răspunsurile au fost scrise în limba română și în limba sârbă.\n\nPrecum în fiecare an, cei mai tineri elevi s-au bucurat de un bal mascat pe tema toamnei. Copiii au făcut o plimbare prin localitate îmbrăcați în costumele lor. Apoi, au decorat cu desene porțiunea din fața intrării în școală.\n\nCu desene creative a fost decorată și porțiunea din fața grădiniței. Educatorii, colaboratorii de specialitate și elevii din clasele secundare au muncit împreună pentru a crea o alee mai inspirată și interesantă pentru preșcolari.\n\nNu a lipsit nici tradiționala expoziție a animalelor de companie. În curtea școlii, fiecare copil s-a mândrit cu animalul său drag.\n\nintegral îl puteți citi în numărul 42 din 15 octombrie",
        "label": "Serbia"
    },
    {
        "title": "Celebrarea Zilei Internaționale a Francofoniei la Zrenianin • Libertatea",
        "content": "Cu acest prilej, a avut loc proiecția recentei producții românești, filmul artistic ,,Metronom”, în regia lui Alexandru Belc, peliculă încununată cu premiul pentru regie la secțiunea „Un Certain Regard” de la Festivalul de la Cannes 2022. Manifestarea culturală de excepție s-a desfășurat în colaborare cu Primăria Municipalității Zrenianin, Centrul Cultural Zrenianin, având parteneri media CPE ,,Libertatea” din Panciova și Redacția în Limba Română a Radioului și Radioteleviziunii Voivodinei.\n\nLa proiecție au fost prezenți Gheorghe Dinu, consul general la Consulatul General al României la Vârșeț, Todor Ursu, director al Institutului de Cultură al Românilor din Voivodina, Daniel Bala, ministru-consilier la Consulatul României de la Vârșeț, Snežana Vučurević și Rajko Kapelan, viceprimari ai municipiului Zrenianin, Daniel Magdu, președintele Consiliului Executiv al Consiliului Național al Minorității Naționale Române din Serbia, precum și peste 100 de români din Zrenianin, dar și din Torac, Ecica, Iancaid, Sărcia și Uzdin. Manifestarea a reprezentat o ocazie propice ca apartenenții etniei noastre din orașul de pe Bega să asiste la un eveniment de înaltă valoare artistică, manifestarea bucurându-se de emoții și deosebită venerație din partea publicului prezent.\n\nCu acest prilej, Todor Ursu, director al ICRV și Gheorghe Dinu, consulul general al României la Vârșeț, care a inaugurat evenimentul cultural, au rostit cuvinte introductive, privind însemnătatea Zilei Internaționale a Francofoniei și a împlinirii a 30 de ani de când România a devenit membru cu drepturi depline a OIF. \n\n Todor Ursu: ,,Luna martie este dedicată unui eveniment de mare valoare, eveniment ce reunește 88 de state și guverne de pe cinci continente. Concret, în luna martie se sărbătorește Ziua Internațională a Francofoniei.\n\nArticolul integral îl puteți citi în numărul 64 din 25 martie",
        "label": "Serbia"
    },
    {
        "title": "Un număr record de participanți • Libertatea",
        "content": "Unul dintre cele mai importante evenimente sportive internaționale din municipiul Zrenianin, ediția a treia a ,,Cursei stradale”, s-a desfășurat sâmbătă, 28 octombrie, la Ecica. Într-un ambient de vis, între „Castel”, vechiul turn de apă și cele trei biserici din localitate au alergat peste 1.000 de participanți, evenimentul sportiv reunind sportivi de toate vârstele din țară și străinătate. Mai întâi, cei mai tineri sportivi au concurat la cursele de la 80 la 400 de metri, iar apoi au început cursele principale, cu participarea seniorilor și senioarelor la întrecerile de 5 și 10 kilometri și ștafete 2 x 5 kilometri.\n\nPe străzile Ecicăi, pe pista de alergare atestată de Federația Națională de Atletism, pentru competiții internaționale stradale de alergare, s-au întrecut peste 600 de seniori în ambele concurențe, dintre care 552 au trecut linia de sosire, precum și un impresionant număr de copii, la cinci categorii de vârstă, în nouă curse de alergare. După primele două ediții, interesul pentru cursa stradală, organizată de eciceni, ediția a treia a competiției a fost una cu un număr record de competitori, fiind organizată impecabil de localitatea gazdă și municipiul Zrenianin.\n\nEvenimentul sportiv a început la ora 14 cu o mulțime de curse pentru copii. Au concurat mai multe școli din municipiul Zrenianin și un număr însemnat de copii de la Școala Elementară ,,Dr Aleksandar Sabovljev” din Ecica. Preșcolarii au alergat la cursa 80 de metri, până la clasele a șaptea și a opta, care au concurat la cursa de 400 de metri în ambele concurențe. La sfârșitul curselor, fiecare copil a primit o medalie de participare și un pachet frumos cu dulciuri, iar primii trei clasați au fost gratificați cu medalii în fiecare cursă și au urcat pe podium. În total au fost 9 curse pentru copii: preșcolari – 80 de metri, 100 de metri (băieți și fete, clasele I și a II-a), 200 de metri (băieți și fete, clasele a III-a și a IV-a), 300 de metri (băieți și fete, clasele a V-a și a VIII-a).\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "O serie de activități dedicate copiilor de la școala elementară din Alibunar • Libertatea",
        "content": "Săptămâna copiilor, sub mottoul „Inima mare a copiilor din Serbia”, a fost o perioadă plină de evenimente memorabile și învățare profundă pentru toți. Această săptămână specială a adus împreună copiii, profesorii și comunitatea pentru a celebra nu doar copilăria, ci și valorile esențiale pe care le împărtășesc.\n\nPe parcursul întregii săptămâni, elevii au participat la un șir de evenimente. Unul dintre ele a fost supercrossul, plin de adrenalină, care a trezit entuziasmul și spiritul de competiție. Aici, copiii au putut demonstra determinarea și abilitățile lor.\n\nSpectacolul de teatru ,,Asterix și Cleopatra” a adus bucurie și râs în inimile copiilor, oferindu-le o experiență culturală valoroasă și inspirându-i să exploreze lumea minunată a teatrului. \n\n În cadrul lucrărilor de artă sub tematica ,,Inima mare a copiilor din Serbia”, elevii au avut ocazia să-și exprime gândurile și sentimentele în mod creativ. Fiecare desen și creație au reflectat frumusețea și autenticitatea copiilor.\n\nAcțiunea umanitară „Copii la copii” a fost un exemplu concret al inimilor mari ale copiilor. Ei au învățat să fie empatici, să ofere ajutor celor în nevoie și să fie un exemplu pozitiv pentru comunitatea lor. Pe lângă toate aceste evenimente, săptămâna tematică a adus o oportunitate valoroasă pentru copii să învețe despre comportamentul acceptabil și inacceptabil. Elevii au fost familiarizați cu drepturile copiilor și au stabilit reguli de comportament în școală și în clasă. De asemenea, au învățat cum să se comporte în cadrul unui grup și să respecte diversitatea.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "Locuințe sociale în partea orașului numită Balata • Libertatea",
        "content": "Primărița orașului Vârșeț, Dragana Mitrović, a participat săptămâna trecută la Belgrad, la ceremonia de înmânare a acordului de donație pentru proiectul „Locuințele sociale”. Acest proiect se referă la locuințele sociale din partea orașului Vârșeț numită Balata. Valoarea totală a donației este de 753.400,00 dolari, din care Uniunea Europeană donează 640.390,00 dolari, pe când restul este asigurat din bugetul orașului Vârșeț.\n\nPentru realizarea acestui proiect, Vârșețul a asigurat un teren de construcție aflat în proprietatea orașului și care a fost destinat, în anul precedent, locuințelor sociale, dar a și pregătit documentația necesară pentru construcția urbană necesară începerii lucrărilor de construire a noilor clădiri locative din cadrul acestui proiect. Termenul estimat pentru finalizarea proiectului este 31 octombrie 2022. \n\n La sfârșitul ceremoniei de înmânare a acordului de donație, primărița orașului Dragana Mitrović a făcut o declarație de presă în care a spus următoarele: „Orașul Vârșeț a identificat necesitatea unei incluziuni sociale sporite a membrilor societății care aparțin grupurilor vulnerabile, inclusiv a comunității de rromi, pentru a le asigura o viață demnă și o participare activă în societate. În cadrul acestui proiect vor fi îngrijite 19 familii care trăiesc în condiții inadecvate și nesigure. Familiile vor fi cazate în clădiri multifamiliale nou-construite și în case multifamiliale a căror construcție este prevăzută prin acest proiect. Pe lângă construcția însăși, vom organiza numeroase ateliere și instruiri care includ sprijin în educație, îmbunătățirea oportunităților de angajare, activități independente și acces la diferite servicii de protecție socială „.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Prin eforturi comune și solidaritate, putem rezolva problemele locale • Libertatea",
        "content": "La cererea localnicilor din Sân-Mihai, care au membri ai familiilor înmormântați la cimitirul de pe strada Prvomajska, s-a betonat o nouă potecă de 60 de metri care duce de la intrare la morminte.\n\n,,Am decis să susținem această inițiativă și să punem la dispoziție materialele necesare pentru betonarea potecii: 100 de saci de ciment, 20 de metri cubi de pietriș, 15 bucăți de plasă de armare de 6 cm și scânduri.\n\nCeea ce face acest proiect special este metoda prin care au fost finanțați antreprenorii. Ei sunt inițiatorii acestui proiect încă de la început și și-au exprimat dorința de a asigura ei înșiși muncitorii care vor lucra la betonarea pistei. Acești oameni au manifestat o solidaritate și o grijă excepționale pentru comunitatea lor, hotărând să finanțeze singuri lucrările. Disponibilitatea lor de a investi propriile resurse în acest proiect reflectă sentimentul de apartenență la comunitate și dorința de a îmbunătăți nivelul de viață al tuturor membrilor comunității.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Planuri mărețe pentru anul curent • Libertatea",
        "content": "Încă ne aflăm în perioada în care rezumăm rezultatele obținute în anul pe care l-am lăsat în urmă și ne gândim la ceea ce urmează să realizăm anul acesta. O discuție pe această temă am avut cu președintele Comunității Locale din Satu Nou, Nedeljko Topić.\n\nInterlocutorul nostru subliniază că anul trecut s-au realizat mai multe lucrări importante la Satu Nou. El menționează una dintre cele mai semnificative investiții: asfaltarea a încă două străzi în localitate, respectiv Veljko Vlahović și Nikola Tesla. Această inițiativă a adus aproximativ 1,5 km de asfalt în localitate. Topić afirmă că lucrările de amenajare a clădirii Comunității Locale din Satu Nou au continuat. În acest context, s-au demarat lucrări în încăperile podului, clădirea a fost dotată cu încălzire centrală, iar în spațiile utilizate de Asociația Femeilor „Novoseljanke/Boboacele” au fost instalate aparate de aer condiționat.\n\nPreședintele Comunității Locale din Satu Nou subliniază că fiecare etaj dispune de propriul cazan pentru încălzire și aparate de aer condiționat. De asemenea, Topić menționează că recent au fost instalate litere volumetrice cu denumirea localității în fața clădirii Comunității Locale.\n\nÎn plus, a fost amenajat platoul din spatele clădirii Comunității Locale din Satu Nou și s-a construit o casă din container pentru lucrătorii care deservesc camionul de gunoi și cimitirul. Aceasta a fost o soluție practică, oferind lucrătorilor un loc unde să își depoziteze echipamentul și să folosească spațiul pentru diverse necesități. Topić subliniază că au reușit să asfalteze și porțiunea din spatele clădirii Comunității Locale, având ca obiectiv să asigure un acces cât mai curat până la clădire.\n\nArticolul integral îl puteți citi în numărul 4 din 27 ianuarie",
        "label": "Serbia"
    },
    {
        "title": "A trecut încă un an cu multe succese • Libertatea",
        "content": "Şcoala elementară din Torac este apreciată de elevi, părinţi și de întreaga comunitate pentru calitatea şi eficienţa activităţilor instructiv-educative, baza materială modernă, promovarea egalităţii, şanselor între elevi, rezultatele deosebite în activitatea de performanţă, legătura cu întreaga comunitate, dar şi grija pentru sănătatea şi securitatea elevilor. Profesorii acestei şcoli îşi conştientizează misiunea în direcţia promovării valorilor, a implicării comunităţii în viaţa şcolii, dar şi a extinderii ofertei educaţionale spre comunitate.\n\nLuna mai, cu sine aduce o zi însemnată, dedicată Școlii Elementare „George Coşbuc” – Ziua Școlii. Această zi aparţine elevilor, profesorilor şi colaboratorilor şcolii. Succesul şcolii depinde de cel al elevilor, iar în spatele fiecărui succes se află munca şi angajamentul profesorilor. Joi, 25 mai, în sala Căminului Cultural din Torac, a avut loc un eveniment festiv, dedicat Zilei Școlii. Directoarea şcolii, Renata Besu Petrovici, a salutat oaspeţii, părinţii şi copiii în numele ei personal şi al colectivului.\n\nCu această ocazie, a felicitat elevii merituoşi, cadrele didactice, care s-au implicat în pregătirea lor, precum şi părinţii care i-au susţinut: – Ziua de astăzi este o zi specială, este ziua în care împreună ne bucurăm de succesele elevilor noştri, obţinute cu sprijinul profesorilor lor, care îşi îndeplinesc această meserie responsabilă, şi în continuu lucrează la dezvoltarea lor personală. Astăzi este ziua şcolii noastre, este ziua în care ne bucurăm împreună de munca noastră bine făcută pe parcursul acestui an şcolar care se apropie de sfârşit.\n\nDoresc să mulţumesc tuturor pentru sprijinul acordat, pentru colaborarea care o avem atât de bogată, mulţumesc că sunteţi alături de noi, a spus la deschiderea programului Renata Besu Petrovici, directoarea adjunct la şcoala din Torac.\n\nArticolul integral îl puteți citi în numărul 22 din 3 iunie",
        "label": "Serbia"
    },
    {
        "title": "Expoziţie de pictură şi prezentarea cramei ,,Rnjak” • Libertatea",
        "content": "Asociaţia „Tačka susretanja“, cu sediul la Vârşeţ, a fost înfiinţată cu scopul promovării și afirmării culturii și științei. După aproape 600 de evenimente au reuşit să creeze un loc plăcut pentru persoanele cu interese comune, cărora le oferă experiențe noi. Prin organizarea expozițiilor, concertelor, spectacolelor de teatru, seratelor literare și a altor evenimente, Asociaţia „Tačka susretanja“ promovează creativitatea concetățenilor, precum și a artiștilor recunoscuți, din ţară şi și străinătate. În timp, asociaţia a devenit o destinaţie de neevitat pentru cei dornici de valori nobile.\n\nDin numărul mare de evenimente, de data aceasta ne concentrăm pe ultimele două care s-au desfăşurat la Salonul din Porta (strada Zmaj Jovina 16). Evenimentele au fost organizate cu brio de Asociaţia „Tačka susretanja“, în fruntea căreia este profesoara Marija Vasić Kanački.\n\nUnul dintre aceste evenimente a constat în vernisajul primei expoziții personale de desene și picturi ale Mariei Petrović. Expoziția „Printre stele” a fost vernisată de pedagogul de artă Nevena Čolakov, iar momentele muzicale au fost asigurate de Katarina Petrović la pian și Jelena Petrović la violoncel.\n\nMarija Petrović s-a născut în 2004 la Panciova. Cu pictorul panciovean Emil Sfera şi-a început devreme educaţia în domeniul artei. După ce a absolvit Liceul de Artă și Inginerie „Technoart” din Belgrad, a intrat la Facultatea de Arte Aplicate, Catedra pentru conservarea și restaurarea picturilor și operelor de artă pe hârtie. Prima ei întâlnire cu publicul a fost în 2017, când ea și sora ei Jelena Petrović au avut o expoziție de lucrări realizate în atelierul lui Emil Sfera.\n\nArticolul integral îl puteți citi în numărul 18 din 4-11 mai",
        "label": "Serbia"
    },
    {
        "title": "Vladimir Pištalo, cel de-al 29 -lea laureat al prestigiosului ,,Premiul pentru sensibilitatea artistică modernă” •",
        "content": "Laureatul prestigioasei recunoştinţe anuale, intitulat ,,Premiul pentru sensibilitate artistică modernă” pentru anul 2020 este scriitorul și istoricul Vladimir Pištalo, a fost comunicat pe 17 februarie de către Fundaţia „Todor Manojlović” din Zrenianin. Numele câștigătorului este anunțat întotdeauna pe 17 februarie, ziua nașterii lui Todor Manojlović, iar premiul cel de-al 29 -lea laureat va fi acordat în următoarele luni, la Zrenjanin.\n\nBiblioteca Municipală „Žarko Zrenjanin” a înfiinţat Fundaţia „Todor Manojlovic” în anul 1991, în scopul de a cerceta, publica și afirma operele scriitorilor, creatorilor literari, precum și de a stimula creativitatea din diverse sfere ale artei contemporane. De trei decenii se acordă această prestigioasă recunoştinţă pentru sensibilitatea artistică modernă, acordată creatorilor din diferite domenii ale artei, ale căror lucrări sunt autentice, provocatoare și în concordanță cu creativitatea lui Todor Manojlović.\n\nAstfel, juriului, în componenţa Nenad Šaponja (poet, eseist și critic literar) – preşedinte, Gojko Tešić (profesor, istoric literar, eseist, bibliograf), Vasa Pavković (scriitor și critic literar), Petar Arbutinov (scriitor și critic literar) și directorul Fundaţiei, Milan Bjelogrlić (de altfel şi director al Bibliotecii Municipale „Žarko Zrenjanin”), membri, au decis să-i acorde premiul ,,Todor Manojlović” pentru anul 2020, scriitorului Vladimir Pištalo, la o ceremonie ce va avea loc în luna martie.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Fii Moș Crăciun pentru copiii fără îngrijire parentală adecvată • Libertatea",
        "content": "Evenimentul anual cu caracter umanitar, Cocktailul de Anul Nou al orașului Vârșeț, a avut loc săptămâna trecută în sala mare a Muzeului „Concordia” din Vârșeț. Printre participanți s-au numărat oameni de afaceri de seamă și directori ai instituțiilor locale.\n\nSerata a debutat cu o serie de melodii interpretate la pian, oferind o atmosferă caldă și primitoare. Momentul central al evenimentului a fost discursul primarului orașului Vârșeț, Dragana Mitrović: \n\n „Vă mulțumesc, distinși oameni de afaceri, pentru prezența și angajamentul vostru constant față de oraș. Eforturile și contribuțiile dumneavoastră constituie forța motrice atât a societății noastre, cât și a comunității locale.\n\nNe angajăm să fim un partener de încredere în viitoarele voastre proiecte, pentru ca tinerii să rămână aici și să continue tradiția familiei, dar și pentru a-i încuraja să-și înceapă propria afacere. Împreună, vom continua să ne dezvoltăm orașul. Sfârșitul anului este un moment de dăruire și bucurie în familie. Sunt mândră să reamintesc că, anul trecut, am reușit să aducem bucuria sărbătorilor în inimile câtorva copii. Prin urmare, și în acest an am decis să împărtășim bucuria sărbătorilor de Anul Nou cu copiii de la Căminul „Vera Radivojević” din Biserica Albă, făcându-i din nou fericiți prin îndeplinirea dorințelor lor, asemeni lui Moș Crăciun pentru o scurtă perioadă.”\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Ziua eliberării oraşului Vârşeţ • Libertatea",
        "content": "Pe data de 2 octombrie, la Vârșeț a fost marcat 77 de ani de la eliberarea orașului de sub ocupaţia fascistă, în cel de-al Doilea Război Mondial. Cu această ocazie, în sala festivă a Primăriei orașului Vârșeț a fost organizată o academie festivă.\n\nAcest eveniment a fost organizat de SUBNOR și orașul Vârșeț. La început, a fost intonat imnului Serbiei, după care corul copiiilor „Zvončići” din Vârșeț, dirijat de Olgica Ceh, au interpretat câteva melodii patriotice din al Doilea Război Mondial. Cunoscutul actor din oraș, Ivan Đorđević a citit câteva versuri din poezia cunoscutului poet Vasko Popa. Apoi, s-a adresat vicepreședintele Adunării orașului Vârșeț, Milovan Vujičić care a menționat următoarele: \n\n „Sunt convins că nu există cuvinte care să descrie recunoștința și respectul pe care îl arătăm tuturor celor care și-au dat viața pentru libertate. De asemenea, este obligația noastră morală să păstrăm amintirile, dar și să păstrăm idealul de libertate, pe care strămoșii noștri l-au cucerit cu sânge și sudoare.” \n\n Programul a continuat cu adresarea lui Dragoljub Đorđević care, cu cuvinte frumoase, a amintit despre eliberarea de sub ocupaţia fascistă, în al Doilea Război Mondial. \n\n „Acesta este un eveniment semnificativ în istoria sârbă. Este un moment în care trebuie să ne aducem aminte de strămoșii noștri, care au luptat pentru libertatea de care ne bucurăm astăzi.” \n\n „Eliberarea Vârșețului a fost precedată de acțiunile Partidului Comunist, condus de eroi ale căror nume poartă astăzi cu mândrie străzile și instituțiile. Un mare sprijin pentru eliberarea orașului Vârșeț, a fost oferit de ruși” a declarat Jovo Barošević, președintele SUBNOR din Voivodina.\n\nArticolul integral îl puteți citi în numărul 41 din 9 octombrie 2021",
        "label": "Serbia"
    },
    {
        "title": "Mișcare muncitorească - sărbătoare a primăverii cu mult grătar •",
        "content": "Sărbătorim ziua de 1 mai ca Ziua Muncii și nu știm că își are rădăcinile în vechile sărbători păgâne ale naturii. Ziua Muncii în sine a apărut din tradiția mișcării muncitorești, când în 1889 sute de mii de muncitori americani din Chicago au ieșit în stradă cerând ziua de lucru să fie de opt ore. În timpul comunismului, ziua de 1 mai a fost sărbătorită și în fosta Iugoslavie ca sărbătoare națională majoră, iar aceasta s-a păstrat la noi până astăzi.\n\nÎn ziua de 1 mai, torăcenii se trezesc devreme și merg în natură pentru a petrece ziua acolo. În zilele de 1 și 2 mai, unii merg într-o mică vacanță în diferite locuri de picnic, cu grătare, ceaune, sporturi în natură, plimbări prin pădure etc.\n\nCu toate acestea, puțini oameni știu că mersul la natură în această zi, a fost moștenit de la strămoșii noștri din întreaga lume, care, în fiecare an, în această zi, mergeau la adunări în natură și au sărbătorit ziua de 1 mai cu foc, dans, mâncare și băutură. Este o sărbătoare a fertilității, în timpul căreia oamenii cântă și beau până noaptea târziu lângă focuri de tabără. Prin urmare, ziua de 1 mai este o sărbătoare păgână străveche, care a fost sărbătorită de mii de ani și pe care, în special celții și vechii slavi, o considerau cea mai importantă zi a anului – când forțele naturale și zeii care o conduc sunt rugate pentru protecția vieții și a sănătății, pentru bunăstare, succes în vânătoare, pescuit, semănat și recoltat.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "Creativitatea copiilor transferată pe turte dulci cu miere • Libertatea",
        "content": "Asociația Femeilor „Novoseljanke/Boboacele” din Satu Nou a organizat, pe 27 aprilie, un atelier în preajma sărbătorilor pascale, unde, împreună cu cei mai tineri consăteni, au avut bucuria de a decora turte dulci cu miere. Atât turtele dulci cu miere, cât și culorile folosite pentru decorare, le-au pregătit harnicele doamne de la asociația femeilor amintită. Bineînțeles, prăjiturile au fost inspirate de motive pascale.\n\nPreședinta Asociației Femeilor „Novoseljanke/Boboacele”, Snežana Baba, a subliniat că ediția a X-a a evenimentului organizat în preajma Paștelui, la care obișnuiau să expună ouă decorate în diferite feluri, au decis să o dedice în acest an copiilor. Totuși, în timp ce copiii decorau turtele dulci cu miere, vizitatorii au avut ocazia să admire o parte din actuala expoziție permanentă a Asociației Femeilor „Novoseljanke/Boboacele” din Satu Nou.\n\nEste vorba de expoziția care a fost vernisată cu ocazia evenimentului „În preajma zilei de 8 Martie”. De asemenea, pe un stand au fost expuse jucării din pluș, prăjituri, turte dulci cu miere, fețe de masă și prosoape de bucătărie.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Cuvinte de mulțumire și laudă pentru păstrătorii tradițiilor românești • Libertatea",
        "content": "În perioada 17 – 18 septembrie, la Glogoni s-a derulat ediția a XI-a a Zilelor Românilor din Glogoni, eveniment organizat de către Societatea Cultural-Artistică „Veselia” din Glogoni. Unul dintre principalii sponsori ai societății cultural-artistice amintite este Departamentul pentru Românii de Pretutindeni. Cu ocazia organizării Zilelor Românilor din Glogoni, secretarul de stat pentru românii de pretutindeni, Gheorghe Cârciu, a trimis un mesaj glogonenilor. Pe acesta l-a citit, la concert, președintele SCA „Veselia”, Cornel Idvorean.\n\n„În numele Departamentului pentru Românii de Pretutindeni, vă felicit pentru organizarea celei de a XI-a ediții a evenimentului Zilele Românilor din Glogoni. În același timp, stimați organizatori, vă mulțumesc pentru misiunea asumată de a valorifica tezaurul nostru cultural și de a menține inimile românilor conectate în iubirea de țară, prin expoziția costumelor noastre populare, prin exemple ale meseriilor tradiționale românești, vizionarea de fotografii vechi sau degustarea de preparate românești. \n\n Folclorul reprezintă amprenta fiecărui popor, nucleul care ne unește, prima lecție de istorie sau de geografie. Este cel pe care-l purtăm cu mare drag, oriunde ne-am afla în lume. \n\n Salut românii de pretutindeni participanți la acest eveniment. Comunitățile de români din afara granițelor reprezintă o prioritate strategică a Guvernului României, iar misiunea instituției noastre este de a susține drepturile și interesele românilor de peste hotare. Prin proiectele pe care le derulăm la nivelul Departamentului ne dorim să sprijinim organizațiile și asociațiile românilor de pretutindeni în vederea stabilirii unui parteneriat eficient, care să urmărească promovarea identității naționale.\n\nintegral îl puteți citi în numărul 40 din 1 octombrie",
        "label": "Serbia"
    },
    {
        "title": "Dušan Šešum – expoziţie retrospectivă la Centrul Cultural • Libertatea",
        "content": "O expoziție retrospectivă a pictorului academic Dušan Šešum, care nu mai expune de ani de zile, a fost vernisată miercuri, 21 ianuarie la Zrenianin, gazda și organizatorul expoziției fiind Centrul Cultural Zrenianin.\n\nGraţie eforturilor entuziaștilor și colecționarilor privați, publicul va avea ocazia să se bucure de operele acestui autor în următoarele două săptămâni. În sala de expoziții a acestei instituții de cultură au fost prezentate 23 de lucrări – uleiuri pe pânză, picturi şi desene realizate în tehnică combinată, precum și o singură sculptură. Pe lângă portrete, colecția conține replici ale unor maeștri celebri și lucrări abstracte ale autorului. Lucrările au fost selecţionate din colecții private și din fondul Galeriei de Artă Ecica și Muzeul Național Zrenianin. Conform cuvintelor pictorului academic Rastko Stefanović, autorul catalogului expoziției, opera lui Dušan Šešum există doar în fragmente. – Fragmentarea este, de asemenea, impresia generală a operei sale. Un talent de invidiat, dar și mai multe circumstanțe de viață care nu i-au mers în favoare, au marcat opera acestui artist.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Filmele - ,,Jacob Henneman și Vârșețul în ultimul război austro-turc” și ,,Viața și opera lui Felix Milleker” •",
        "content": "Vineri, 23 iunie, în incinta Muzeului din localitatea Starčevo a avut loc proiecția filmelor documentare de scurt metraj ale autorului Mircea Măran, istoric.\n\nDupă cum ne declară dânsul, localitatea Starčevo este cunoscută în lumea arheologiei mondiale ca fiind centrul uneia dintre cele mai dezvoltate culturi ale neoliticului timpuriu, după care întreaga cultură îi poară numele. Cultura din Starčevo a cuprins un spațiu larg al teritoriului bănățean, transilvănean și central-balcanic reprezentând în mileniile al V-lea și al IV-lea î.e.n. una dintre cele mai dezvoltate culturi preistorice de pe continentul nostru.\n\nÎn urmă cu câțiva ani, autoguvernarea locală susținută de autorităţile competente de stat au întreprins măsuri penrtu a prezenta opiniei publice din țară și străinătate bogăția cultural-arheologică a acestui spațiu, care a rezultat cu înființarea unei instituții muzeale, în care este prezentată dezvoltarea localității din neolitic până azi.\n\nOcazional, muzeul organizează evenimente, cum a fost și cel din data de 23 iunie, la care istoricul Mircea Măran și-a prezentat filmele sale de scurt metraj: ,,Jacob Henneman și Vârșețul în ultimul război austro-turc” și ,,Viața și opera lui Felix Milleker”. După ce Milena Jovišić, organizatoarea evenimentului, custodele și ghidul acestui muzeu, a prezentat pe scurt biografia autorului, a urmat proiecția filmelor, la care autorul Mircea Măran a făcut comentarii privind condițiile în care acestea au fost realizate, însăși importanța temei filmelor și alte detalii referitoare la realizarea lor, subliniind că la noi încă nu se produc filme documentare în număr suficient, în care ar fi prezentată bogata istorie a Banatului, personalitățile sale, evenimente din trecutul său și alte detalii care ar putea fi deosebit de atrăgătoare pentru publicul iubitor al trecutului bănățean.\n\nArticolul integral îl puteți citi în numărul 26 din 1 iulie",
        "label": "Serbia"
    },
    {
        "title": "Omagiu adus eliberatorilor orașului din cel de-al Doilea Război Mondial •",
        "content": "Pe 2 octombrie, s-au împlinit 77 de ani de la eliberarea oraşului Zrenianin de sub ocupaţia fascistă, în cel de-al Doilea Război Mondial, eveniment marcat printr-o serie de manifestări organizate de Primăria Municipiului Zrenianin. Înainte de sfârşitul operaţiunilor militare de eliberare a Belgradului și a orașului Novi Sad, una dintre primele aşezări urbane eliberate din Banat a fost tocmai Zrenianinul. \n\n Manifestarea centrală a avut loc la monumentul lui Žarko Zrenjanin şi a cuprins depuneri de coroane de flori la bustul eroului al cărui nume îl poartă oraşul, o ceremonie de comemorare a militarilor care s-au jetfit pentru eliberarea oraşului. Cu acest prilej, celor prezenţi s-a adresat Simo Salapura, primarul Zrenianinului. Omagiind jertfele evenimentelor din perioada eliberării, primarul a menţionat că libertatea a trebuit plătită cu un preţ foarte mare.\n• Orașul Zrenianin comemorează toți eliberatorii cu venerație și omagiu, iar îngrijirea locurilor de suferință și a mormintelor soldaților ruși este datoria și obligația noastră sacră. Omagiem toate victimele şi desigur concetăţenii noştri, care, din păcate, s-au jetfit pentru libertate în acele ultime zile înainte de eliberare. Doi octombrie este, cu siguranţă, una dintre cele mai importante zile din istoria oraşului nostru şi nu putem permite nimănui să arunce vreo umbră asupra ei. Așa cum este datoria și obligația noastră să nu permitem rescrierea istoriei și să evidențiem orice apariție de discriminare, extremism, intoleranță religioasă sau națională, care poate duce la conflicte mai mari și la noi forme de fascism – a spus primarul Salapura.\n\nArticolul integral îl puteți citi în numărul 41 din 9 octombrie 2021",
        "label": "Serbia"
    },
    {
        "title": "A fost organizat un concert umanitar • Libertatea",
        "content": "Încă o dată se confirmă că atunci când există voință și solidaritate, totul devine posibil. Această frumoasă lecție despre omenie și sprijin reciproc în vremurile noastre sumbre s-a reiterat la Petrovasâla, unde a fost organizat un concert umanitar pentru tânăra Jelena Despotovski, care se confruntă cu o boală gravă.\n\nÎn ziua de duminică, 25 iunie, începând cu ora 18:00, în sala Căminului Cultural din localitate, a avut loc concertul umanitar, urmat de o tombolă și, mai târziu, de un eveniment caritabil la cafeneaua „Che”.\n\nPrimii care au urcat pe scenă au fost membrii corului de copii „Duga”, afiliat Bisericii Adventiste, sub îndrumarea Elvirei Lalici Radovanov.\n\nAu urmat apoi membrii Societății Cultural-Artistice „Armonia” din localitate, care au prezentat un potpuriu de dansuri populare sub conducerea învățătorului Benoni Bucur. Evenimentul a continuat cu o tombolă generoasă, prețul unui bilet fiind de 300 de dinari. De asemenea, s-au mai desfășurat și alte activități adiacente.\n\nArticolul integral îl puteți citi în numărul 28 din 15 iulie",
        "label": "Serbia"
    },
    {
        "title": "Măsuri pentru creşterea eficienţei energetice • Libertatea",
        "content": "Autoguvernarea locală a orașului Vârșeț a semnat cu Ministerul Minelor și al Energiei un contract în valoare de 9.000.000 de dinari, în vederea cofinanțării programului de reabilitare energetică a caselor și apartamentelor. Începând din septembrie, până la sfârşitul anului, cetățenii de pe tot teritoriul orașului Vârșeț vor putea aplica pentru achiziționarea de materiale și efectuarea lucrărilor prin care se urmăreşte îmbunătățirea eficienței energetice a locuințelor.\n\nMai întâi, orașul Vârșeț va lansa un apel public pentru părţile interesate de efectuarea lucrărilor (companii şi antreprenori).\n\nSlobodan Iovanov, membru în Consiliul Executiv al orașului Vârșeț responsabil pentru agricultură și protecția mediului, precum şi manager al proiectului de reabilitare energetică în orașul Vârșeț, a semnat contractul şi a declarat următoarele: „Este al treilea an consecutiv în care autoguvernarea locală a orașului Vârșeț, împreună cu Ministerul Minelor și al Energiei, cofinanțează proiectul prin care se urmăreşte îmbunătățirea eficienței energetice pentru concetățenii noștri.\n\nEste un lucru deosebit de important în contextul crizei energetice mondiale. Acest proiect este o continuare a bunei practici. Cu acest scop, anul acesta deja s-au cheltuit 11,4 de milioane de dinari. Putem spune că acest an este anul eficienţei energetice, deoarece îi vom ajuta pe vârşeţenii noştri cu 20 de milioane de dinari. Până în prezent, subvenţiile au constituit 50 la sută din valoarea totală a investiției. Începând din această toamnă, concetățenii noștri se pot aștepta la o cofinanțare de până la 65 la sută din valoarea investiției în cazul în care se decid să efectueze mai multe lucrări în acelaşi timp”.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Prin proiectul IPA s-au făcut lucruri importante pentru comuna Jitiște •",
        "content": "În zona comunei Jitiște din Banatul Central, ca parte a proiectului IPA ,,Sprijin comun pe traseul vieții în zona de frontieră”, în cooperare cu România, în vara aceasta au fost deschise un număr mare de cluburi de zi pentru vârstnici.\n\nProiectul a fost implementat din aprilie anul trecut de municipalitățile Seciani, Jitiște și Săcălaz, cu scopul de a îmbunătăți disponibilitatea și calitatea protecției sociale în comunitățile locale din zona de frontieră, precum și de a preveni izolarea persoanelor în vârstă și cu dizabilități.\n\nPrin proiect s-au făcut câteva lucruri importante, iar unul dintre acestea este adaptarea și echiparea mai multor cluburi pentru pensionari. În toate localitățile din comuna Jitiște s-au deschis astfel de cluburi. Acum, persoanele în vârstă au un spațiu adecvat pentru a se aduna, a desfășura activități sociale, și astfel să se includă în viața socială a comunității.\n\nUn astfel de club pentru pensionari a fost deschis și la Torac. Este vorba despre o încăpere care face parte din clădirea căminului cultural. Încăperea este dotată cu mobilier, a fost proaspăt vopsită, s-a renovat baia și bucătăria.\n\nintegral îl puteți citi în numărul 44 din 29 octombrie",
        "label": "Serbia"
    },
    {
        "title": "Dansul popular, pasiune din frageda copilărie • Libertatea",
        "content": "Că „bobocii” au avut întotdeauna dansatori excepționali ne confirmă și excelenta dansatoare din Satu Nou, Violeta Flora (n. 1965). Pe parcursul frecventării Școlii Elementare „Žarko Zrenjanin” din loc, Violeta a fost inclusă în activitățile cultural-artistice. Fiecare competiție comunală, regională sau provincială la care a participat a reprezentat pentru ea o adevărată provocare. Violeta a fost atrasă în mod aparte de dansul popular. Ritmul vioi, tempoul accelerat, virtuozitatea pașilor, tehnica executării figurilor folclorice, precum și autenticitatea și tradiționalismul dansurilor i-au cucerit inima. Violeta rămâne fidelă dansurilor pe care le-au interpretat și bunicii și strămoșii noștri.\n\nObservând că are aspirații pentru dansurile populare, Violeta s-a alăturat secției de dansuri a Casei de Cultură „3 Octombrie” din loc în anul 1979. Astfel, a devenit membră a ansamblului folcloric sub conducerea lui Miroslav Bata Marčetić. Având predispoziții înnăscute pentru dansul popular, în scurt timp a devenit o vedetă în cadrul secției respective.\n\nVioleta dispune de un talent muzical incontestabil. Are auz muzical, ritm foarte dezvoltat și cunoaște în profunzime elemente precum tempoul, dinamica, metrica muzicală, valoarea și durata notelor. Aceste cunoștințe sunt esențiale pentru un dansator care vrea să se integreze perfect într-o coregrafie. Pe scenă, Violeta s-a adaptat în funcție de ritm, tempou și timpi muzicali.\n\nArticolul integral îl puteți citi în numărul 35 din 2 septembrie",
        "label": "Serbia"
    },
    {
        "title": "Aurel Picioane, ing. agronom din Nicolinţ, promotor de material semincer • Libertatea",
        "content": "În fiecare iarnă, agricultorii sunt dornici să asculte tradiţionalele sfaturi ale specialiştilor în preajma campaniei de primăvară, dar acum consfătuirile tradiţionale nu vor fi organizate din cauza situaţiei epidemiologice impuse de coronavirus, însă prin intermediul mijloacelor de informare publică ei vor fi informaţi despre materialul semincer care se va plasa pe piaţă. În intenţia de a oferi informaţii utile agricultorilor din Comuna Alibunar, am stat de vorbă cu Aurel Picioane, inginer agronom şi promotor de material semincer al Firmei „Cortega” din cadrul Companiei ,,Pioneer”.\n\n– Din motive bine cunoscute agricultorilor, nu se vor organiza consfătuiri tradiţionale, dar totuşi ne-am străduit să le supunem atenţiei câteva sfaturi utile. Deoarece sunt angajat la Compania „Pioneer” în calitate de prezentator de material semincer, doar să menţionez faptul că această companie multinaţională deţine în portofoliul ei o gamă largă de produse calitative. Această companie are la dispoziţie săminţă de porumb, floarea-soarelui şi rapiţă de toamnă. Pe lângă material semincer, se mai ocupă de fabricarea preparatelor chimice pentru protecţia plantelor, în special pentru culturile de porumb, floarea-soarelui, grâu şi rapiţă. Ca şi în fiecare an, Compania „Pioneer” plasează pe piaţă noi hibrizi de porumb şi floarea-soarelui. Vă supunem atenţiei noii hibrizi de porumb care se vor găsi pe piaţă la începutul campaniei de primăvară. Hibridul P0217 face parte din grupa Optimum AQUA MAX şi aparţine grupului de maturitate FAO 490. Hibridul este cu un potenţial foarte mare de producţie şi totoadată cu o scădere a umidităţii foarte ridicată în perioada recoltării. Este asemănător cu hibridul P0216, dar cu 3-4% randament mai mare la producţie. Are un start foarte bun la începutul vegetaţiei. Acest hibrid este recomandat să se însămânţeze la o densitate de 69.000 -72.000 de plante la hectar. Hibridul P9889 aparţine grupului FAO 390 şi este înzestrat cu Optimum AQUA MAX. Este un hibrid creat pentru randamente de producţie record. Se poate potrivi cu randamentul hibrizilor din grupul de maturitate FAO 400. Este destinat condiţiilor de producţie intensive şi de cea mai înaltă calitate. Densitatea recomandată a acestui hibrid este de 70.000-75.000 plante la hectar. Avem la dispoziţie încă doi hibrizi noi de floarea-soarelui: P64LE136 şi P64HE144. Este onouă generaţie de hibrizi din grupul tehnologic ExpressSun, cu un procent de 46% de ulei. Rezistent la toate tipurile de boli înregistrate în Serbia. Hibridul P64HE144 are un potenţial extrem de ridicat la recoltare, care de multe ori depăşeşte randamentele hibrizilor uleaginoşi obişnuiţi. Are un conţinut ridicat de ulei, aproximativ 46% cu un conţinut de acid oleic de peste 92 procente.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Orașul Panciova a asigurat cadouri pentru copiii Școlii pentru Învățământul Primar și Secundar „Mara Mandić” • Libertatea",
        "content": "Primarul adjunct al Orașului Panciova, Dragana Kuprešanin, și membrul Adunării Orașului Panciova, Marko Mladenović, au vizitat marți, 19 ianuarie, Școala pentru Învățământul Primar și Secundar „Mara Mandić” din Panciova. Respectând toate măsurile impuse de pandemia de coronavirus, Kuprešanin și Mladenović au înmânat 53 de cadouri preșcolarilor și elevilor din învățământul primar.\n\nCu această ocazie, Kuprešanin și Mladenović au vorbit cu membrii conduceri și cu profesorii, s-au informat despre programul de activitate al școlii, activitățiile elevilor și nevoile pentru o funcționare bună a predării.\n\nÎn comunicatul publicat pe site-ul Orașului Panciova este subliniat faptul că Orașul Panciova se angajează ca toți copiii să aibă condiții bune de învățare și de socializare. Drept urmare, Orașul Panciova investește continuu în instituțiile de învățământ, atât de pe teritoriul orașului, cât și din localităţile Municipiului Panciova.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Păstrarea culturii ne definește • Libertatea",
        "content": "Concertul anual al Societății Cultural-Artistice „Banatski vez” din Doloave a avut loc pe 23 noiembrie, în sala mare a Căminului Cultural „25 Mai” din Doloave. Concertul a început cu o suită de dansuri din Banat, în interpretarea secției de copii a SCA „Banatski vez” din Doloave. În continuarea programului, s-au perindat pe scenă și celelalte ansambluri folclorice ale societății cultural-artistice amintite. Seara a fost îmbogățită și de oaspeți, prin performanțele lor artistice. S-au prezentat societăți cultural-artistice din Mrčajevac, Gornje Vidovo și Brčko.\n\nPublicului s-a adresat Darko Ješić, membru în Consiliul municipiului Panciova, responsabil pentru cultură și tineret. \n\n „Astăzi, mai mult decât oricând, este necesar să ne amintim cât de important este nu doar să păstrăm, ci și să îmbunătățim activ ceea ce ne definește ca și comunitate. Cultura este cea care nu doar că ne conectează cu trecutul, ci ne permite să construim un viitor, care va fi bazat pe valorile și amintirile comune”, a afirmat dânsul.\n\nConform celor menționate de Darko Ješić, municipiul Panciova va fi mereu alături pentru a sprijini astfel de evenimente. „Ne vom strădui să ne asigurăm că aceste activități nu doar că vor continua, ci se vor și dezvolta, deoarece cei care păstrează patrimoniul nostru cultural merită tot sprijinul și respectul.\n\nArticolul integral îl puteți citi în numărul 48 din 30 noiembrie",
        "label": "Serbia"
    },
    {
        "title": "Să ne bucurăm de viaţă! • Libertatea",
        "content": "În fine, după atâta frig şi ploi, a sosit şi pe la noi, primăvara mult aşteptată. Atâta timp cât era vreme urătă, cu ploaie şi vânt, oamenii au stat la gura sobei, şi au aşteptat cu nerăbdare să răsară soarele pentru a ne încălzi sufletele. Majoritatea dintre noi acceptă fără rezerve bucuria proaspătă şi parfumată a primăverii. Primăvara este anotimpul cel mai frumos care ne demonstrează că ea merită pe deplin statutul privilegiat în sufletul nostru.\n\n\n\n Populaţia vârstnică din comuna Alibunar, cei care se simt sănătoşi şi apţi de muncă, odată cu primele zile ale primăverii, au plecat să facă o plimbare. Cei care dispun de o casă de odihnă în apropierea domiciliului, au plecat să viziteze în ce stare se află plantaţia de pomi, sau butucii de vie pe care i-au sădit. Au găsit pomi înfloriţi, pruni şi caişi în floare, care promit o recoltă bogată, dacă nu au fost afectaţi de temperaturile scăzute, sau de îngheţuri la sol.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Recepție pentru premiații la festivalul de la Sân-Mihai •",
        "content": "Pe 26 august, președintele Comunității Locale „Mita Vukosavljev” din Doloave, Bogdan Ancuțici, a organizat o recepție pentru activiștii culturali din localitate care au fost premiați la Festivalul de Folclor și Muzică Românească din Voivodina – Republica Serbia, care s-a desfășurat la Sân-Mihai în perioada 16-19 august. Recepția a avut loc în incinta Căminului Cultural „25 Mai” din Doloave.\n\nBogdan Ancuțici a folosit această ocazie pentru a mulțumi tuturor activiștilor culturali din Doloave pentru frumoasa prezentare a localității lor la festivalul amintit, iar premiaților le-a adresat cele mai sincere felicitări. De asemenea, participanților le-au fost înmânate, în mod festiv, diplome din partea reprezentanților Comunității Locale din Doloave și Căminului Cultural „25 Mai” din loc.\n\nAmintim că, la categoria soliști instrumentiști, Alexandru Baniaș din Doloave s-a clasat pe locul I, interpretând la trompetă. La același instrument a evoluat și Roberto Baniaș din Doloave, care a cucerit locul III. Ambii soliști instrumentiși fac parte din cadrul SCA „Glenfor Ambasador” din loc.\n\nArticolul integral îl puteți citi în numărul 35 din 2 septembrie",
        "label": "Serbia"
    },
    {
        "title": "Săptămâna Copilului la ȘE ,,George Coșbuc” dinTorac • Libertatea",
        "content": "Programul activităţilor în Săptămâna Copilului se desfăşoară în fiecare an cu un generic, prin care se marchează tema actuală căruia se dedică manifestarea. Anul acesta genericul a fost: ,,Inima generoasă a copiilor din Serbia”.\n\nLa Școala Elementară „George Coşbuc” din Torac, elevii, împreună cu profesorii lor, au marcat fiecare zi a acestei săptămâni prin diferite activităţi. Prima zi a decurs sub genericul ,,Nu e uşor în pielea altuia”, copii fiind în această zi profesori, iar profesorii doar au ajutat la pregătirea orelor.\n\nMarţi au organizat o acţiune umanitară, copii au adus haine, încălţăminte, materiale pentru şcoală, jucării etc., care au fost împărţite elevilor din grupuri vulnerabile, în timp ce elevii sportivi au participat la mini târgul de sport, organizat la Jitişte. Miercuri, la Banatski Dvor a avut loc tradiționalul cros de toamnă, torăcenii venind acasă cu mai multe medalii. Această activitate, pe lângă cea sportivă și competitivă, este și foarte distractivă, pentru că pe stadion se întâlnesc copii din toate școlile elementare ale comunei Jitiște. În acea zi, cei mai mici au jucat „Jocuri fără frontiere”.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "A prezentat cu mândrie Banatul sârbesc • Libertatea",
        "content": "Pe data de 15 octombrie, Ansamblul „Casa Tineretului” din Sân-Mihai a pășit pe scena de vară, în cadrul Festivalului Papricașului din Buziaș, România.\n\nAcest moment deosebit a fost posibil datorită invitației generoase a distinsului coregraf Doru David, care a avut încredere în talentul și pasiunea acestui ansamblu.\n\nScena de vară a festivalului a găzduit mai mulți soliști vocali și instrumentiști, printre care și Ansamblul ,,Casa Tineretului”, care au avut o prestație memorabilă. Talentații membri ai ansamblului au oferit două coregrafii de excepție, dansând cu o grație și o măiestrie ce i-au impresionat pe toți cei prezenți. Pe lângă dansuri, spectacolul a fost înnobilat de prezența solistului vocal Marinică Trocea din Sân-Mihai, care s-a prezentat cu câteva melodii populare.\n\nCu siguranță în cadrul festivalului amintit, tradiția și cultura Banatului sârbesc au fost celebrate cu mândrie și pasiune, demonstrând încă o dată că arta poate aduce oamenii împreună și poate crea momente de neuitat.\n\nArticolul îl puteți citi în numărul 43 din 28 octombrie",
        "label": "Serbia"
    },
    {
        "title": "A fost aniversată ziua lui Eminescu • Libertatea",
        "content": "Cu prilejul Zilei Culturii Naţionale şi a 174 de ani de la naşterea poetului naţional şi universal Mihai Eminescu, luni, 15 ianuarie, la Şcoala Generală ,,3 Octombrie’’ din Sân-Mihai a avut loc evenimentul ,,Mihai Eminescu-poet naţional şi universal”. Evenimentul cultural a cuprins recital, poezii şi melodii muzicale şi instrumentale pe versurile lui Eminescu. Elevele Sofia Mohan şi Nadia Cojocari au prezentat publicului viaţa şi opera poetului nepereche.\n\nProgramul festiv a cuprins momente lirice şi omagiale dedicate Luceafărului poeziei româneşti. Elevii de la ciclul I-IV au recitat poeziile: ,,Somnoroase păsărele’’, ,,Ce te legeni…’’, ,,Revedere’’, iar elevii de la ciclul V-VIII s-au prezentat cu poeziile: ,,Dintre sute de catarge’’,,,La steaua’’, ,,Pe lângă plopii fără soţ’’, ,,Mai am un singur dor’’, ,,Ce–ţi doresc eu ţie, dulce Românie’’, precum şi cu fragmente din poemul ,,Luceafărul’’.\n\nPrezentarea proiectului didactic prin imagini despre opera eminesciană a fost realizată de prof. Marinela Gătăianţ. Momentul muzical a cuprins melodii pe versuri eminesciene: ,,Pe lângă plopii fără soţ” şi ,,Mai am un singur dor”. Cântecele au fost aduse la viaţă de corul şcolii, iar elevul Nektarie Anastasie Tăpălagă a interpretat la vioară melodia ,,Pe lângă plopii fără soţ” şi un fragment din Rapsodia I de George Enescu. Solişii au fost acompaniaţi de prof. Maribel Şoşdean la acordeon şi Cristian Mojic la sintetizator.\n\nArticolul integral îl puteți citi în numărul 3 din 20 ianuarie",
        "label": "Serbia"
    },
    {
        "title": "Numărul scăzut al elevilor români reprezintă un motiv de îngrijorare • Libertatea",
        "content": "Joi, pe data de 1 septembrie, a început un nou an școlar. Cum este situația când este vorba despre numărul de elevi în clasele cu predare română de pe teritoriul orașului Vârșeț, am aflat de la directorii și pedagogii școlilor. După cum ne informează Marizel Câmpian, directorul ȘE „Olga Petrov Radišić”, în anul școlar 2022/23, situația în clasele românești la ciclul inferior, dar și superior, este foarte dificilă. În satele care sunt afiliate acestei școli numărul elevilor din an în an scade. La Straja, în clasa întâi sunt înscriși 4 elevi, în clasa a doua 7 elevi, în clasa a treia 7 elevi, iar în clasa a patra 2 elevi.\n\nLa Mesici, anul acesta, nu s-a înscris niciun elev în clasa întâi, în clasa a doua sunt 2 elevi, în clasa a treia 4 elevi, iar în clasa a patra doar un elev. La Iablanca, în clasa întâi un elev, clasa a doua un elev, clasa a treia doi elevi, pe când în clasa a patra nu există niciun elev. La Sălcița este situația foarte nefavorabilă, doar în clasa a doua și a patra extistă câte un elev. Când este vorba despre departamentul în limba română de la Şcoala Elementară „Olga Petrov Radišić”, situația este următoare: în clasa întâi sunt înscrişi patru elevi, în clasa a doua doi elevi, în clasa a treia nouă elevi și în clasa a patra cinci elevi. La clasele V-VIII situația este neschimbată, astfel că, în clasa a cincea sunt opt elevi, în clasa a șasea sunt 12 elevi, în clasa a șaptea 12, iar în clasa a opta 23 de elevi. Manualele au ajuns la elevi. Când este vorba despre cadrele didactice la secția în limba română toate obiectele școlare sunt predate de cadre didactice române.\n\nintegral îl puteți citi în numărul 37 din 10 septembrie",
        "label": "Serbia"
    },
    {
        "title": ",,Dorinţa mea este de a ajuta şi sluji comunitatea parohială din Alibunar” • Libertatea",
        "content": "În data de 7 februarie curent, la Biserica Ortodoxă Română din Alibunar, prin binecuvântarea Preasfinţitului Părinte Daniil, episcopul Daciei Felix, a fost săvârşită slujba de instalare a preotului Calist Magyar. Această slujbă a fost oficiată de un sobor de preoţi în frunte cu Preacucernicul Părinte Emanuel Tăpălagă, vicar eparhial al Episcopiei Daciei Felix.\n\n– ,,În urmă cu un an am poposit la Vârşeţ împreună cu părintele Macarie, călătorind pe ruta Sibiu – Vârşeţ, oarecum invers, drumul pe care l-a făcut Andrei Şaguna de la Vârşeţ, la Sibiu. Am venit cu dorinţa de a sluji şi de a ajuta comunităţile româneşti care trăiesc în Banatul sârbesc. În urmă cu o lună am fost chemat la treapta de preot să slujesc comunitatea parohială de la Alibunar. Hirotonirea mea ca diacon, iar apoi ca preot fost săvârşită în data de 24, respectic 30 ianuarie 2021, în Catedrala mitropoliteană din Sibiu. Slujba de hirotonire a fost oficiată de Înalt Prea Sfinţitul Părinte Laurenţiu, arhiepiscopul Sibiului şi mitropolitul Ardealului. Toate acestea s-au întâmplat cu binecuvântarea Prea Sfintului Părinte Daniil Stoenescu, episcop al Eparhiei Dacia Felix. În data de 7 februarie curent, am fost instalat de a sluji ca preot la Biserica Ortodoxă Română din Alibunar de către Prea Cucernicul Părinte Emanuel Tăpălagă, vicar eparhial pentru Vicariatul de Voivodina. La această slujbă au participat numeroşi credincioşi atât din localitate, cât şi din parohiile din împrejurime, şi din satul vecin, Sân-Mihai. Bucuria a fost imensă pentru mine, deoarece până acum nu am trăit astfel de momente de însufleţire, şi nu am avut ocazia să slujesc ca preot. Dar, cu ajutorul lui Dumnezeu nădăjduiesc că voi putea închega comunitatea aceasta a românilor care trăiesc în localitatea Alibunar.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Procesiunea tradițională în cea de-a doua zi de Paște •",
        "content": "De-a lungul secolelor, cele trei biserici ortodoxe din Doloave au făcut procesiune în cea de-a doua zi de Paște și în cea de-a doua zi a Rusaliilor. Înainte cu treisprezece ani, Biserica Ortodoxă Română, Biserica Ortodoxă Sârbă Mare și Biserica Ortodoxă Sârbă Mică din Doloave au făcut prima procesiune comună. Astăzi, această practică a devenit tradiție.\n\nAstfel, pe 17 aprilie, în cea de-a doua zi de Paște, după oficierea Sfintei Liturghii, parohii celor trei biserici amintite au plecat mai întâi, însoțiți de credincioși, fiecare într-o procesiune separată.\n\nApoi, credincioșii de la cele trei biserici s-au unit într-o singură procesiune, întâlnindu-se la Căminul Pompierilor din localitate. Acolo a fost oficiată rugăciunea comună la care au luat parte parohii celor trei biserici: Părintele Steva Urošev din partea Bisericii Ortodoxe Române, Părintele Spasoje Milošević din partea Bisericii Ortodoxe Sârbe Mici și Părintele Bojan Gavrilović din partea Bisericii Ortodoxe Sârbe Mari. La rugăciunea comună au luat parte peste o sută de credincioși doloveni.\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Adaptarea spațiilor pentru grădiniță la școlile din Doloave și Satu Nou • Libertatea",
        "content": "Adunarea municipiului Panciova a adoptat, în ședința din data de 12 iulie, cea de-a doua rectificare a bugetului orașului. Bugetul va fi mărit cu 236 milioane dinari, iar datorită acestui fapt va fi posibilă inițierea noilor investiții în oraș. \n\n Cea de-a doua rectificare a bugetului orașului a fost explicată de primarul Aleksandar Stevanović. Dânsul a afirmat cu această ocazie că până în toamnă va fi soluționată problema care prevede lista de așteptare pentru înscrierea copiilor la grădiniță. Conform spuselor lui Stevanović, primăria va cumpăra o grădiniță nouă, care se află pe strada Cara Lazara, iar acest fapt va asigura locuri pentru încă 180 de copii începând din toamna acestui an. \n\n „Pentru cumpărarea obiectivului din strada Cara Lazara sunt alocate 55 milioane dinari. Primăria a prevăzut surse financiare pentru lucrări la adaptare şi lărgire şi la alte obiective care servesc în acest scop. La școala din Doloave vom adapta un spațiu pentru grădiniță, care va asigura locuri pentru încă 50 de copii, iar prin adaptarea grădiniței „Ljiljan” din Panciova vom dobândi încă 40 de locuri. De asemenea, am alocat 700.000 dinari pentru pregătirea documentației tehnice a proiectului, care prevede adaptarea unei părți a școlii din Satu Nou, în acest scop”, a afirmat Stevanović.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Lumea magică a culorilor • Libertatea",
        "content": "Vineri, 6 octombrie, în cadrul marcării Săptămânii Copilului, din iniţiativa Asociaţiei Părinţilor şi Tinerilor din Petrovasâla, a fost organizat un atelier de arte plastice cu sprijinul lui Nikola Dragaš, artist plastic, animator şi ilustrator de cărţi din Panciova.\n\nLa acest atelier de creaţie au luat parte copiii preşcolari şi elevii de la ciclul I – IV a Şcolii Elementare ,,Întâi Mai” din Petrovasâla. Pornind de la ideea de joc, copiii au explorat teme şi materiale diferite care urmăresc dezvoltarea creativităţii şi imaginaţiei. Micii cursanţi au învăţat noţiuni elementare de artă: contur, formă, textură, culoare, folosindu-se materiale precum este markerul.\n\nDupă cum a menționat artistul plastic Nikola Dragaš, scopul acestor întâlniri ale micilor desenatori este de le trezi imaginația și trăirile interioare prin aptitudini specifice zonei vizual-artistice. Totodată, acest curs de artă plastică se adresează şi adulţilor, adică părinţilor care au venit împreună cu copiii lor să urmărească prezentarea ilustratorului.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "În Școala Generală „George Coșbuc” din Torac a fost sărbătorit Sfântul Sava • Libertatea",
        "content": "Sfântul Sava, primul arhiepiscop al Bisericii Ortodoxe sârbe autocefale, creatorul literaturii şi legislaţiei sârbe, a fost sărbătorit miercuri, 27 ianuarie a.c. în Școala Generală din Torac, pentru a marca entitatea acestuia, de la a cărui trecere la cele veşnice s-au împlinit 786 de ani.\n\nPreotul Emanuil Mojic din Torac şi preotul paroh din Ravni Topolovac, Branko Marjanović au sfințit colacul și coliva în incinta școlii, elevii și profesorii asistând într-un număr foarte restrâns, respectând toate măsurile de protecție. La şcoala din Torac este tradiţia, ca în fiecare an, o clasă să fie responsabilul, „naş” al acestui eveniment. Până în prezent acest rol l-au avut elevii clasei a VIII -a 2, împreună cu diriginta lor Marina Ursu, iar acum au predat „trandafirul” elevilor din clasa a VII -a 2, dirigintă fiind profesoara Katarina Uzelac.\n\nÎn aceeaşi zi s-a marcat şi Ziua Școlii a Centrului Școlar ,,Sf. Sava” din Jitişte cu un program modest în holul școlii, la care directoarea generală, Snežana Majkić, a înmânat diplome şi cadouri elevilor şi profesorilor care au obţinut rezultate la competiţii în anul şcolar 2019/2020 și cadouri colegilor care pe parcursul anului școlar au ieșit în pensie.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Copiii de la grădinița din Torac, în vizită la stupina lui Marin Lelea • Libertatea",
        "content": "Marin Lelea din Torac a descoperit tainele apiculturii în copilăria sa. A început să crească albini în anul 1989 şi a reuşit să facă din această îndeletnicire o afacere profitabilă. Are foarte multe familii de albine, pavilioane și echipament. Pentru a apropia munca lui și a soției sale Margareta copiilor de la grădinița din Torac, familia Lelea le-a făcut posibilă o vizită în gospodăria lor.\n\nÎnsoțiți de educatoarea lor, miercurea trecută, preșcolarii au avut ocazia de a cunoaște mai îndeaproape tainele apiculturii. Membrii familiei Lelea i-au primit cu brațele deschise. Au răspuns la toate întrebările, le-au demonstrat cum se scoate mierea, cum trăiesc și muncesc albinele în comunitatea lor și multe altele. Copiii au avut ocazia să îmbrace halatul cu pălărie specială pentru apicultori și să țină în mânuțele lor ramuri cu miere. Au recitat poeziile și au cântat cântecele despre albine pe care le-au învățat la grădiniță, iar familia Lelea a fost încântată ascultându-i pe micuții oaspeţi. \n\n La plecare, copiii au primit un borcan cu miere pe care cu siguranță o vor savura la grădiniță.\n\nArticolul integral îl puteți citi în numărul 26 din 25 iunie 2022",
        "label": "Serbia"
    },
    {
        "title": "Au fost aprobate proiecte din două domenii • Libertatea",
        "content": "Președintele Guvernului Provincial, Igor Mirović, a înmânat reprezentanților autoguvernărilor locale contracte pentru finanțarea și cofinanțarea a 47 de proiecte de investiții capitale în Provincia Autonomă Voivodina. Printre reprezentanții autoguvernărilor locale care au primit contracte pe data de 21 martie s-au aflat și cei ai municipiului Panciova.\n\nLa concursul pentru finanțarea și cofinanțarea proiectelor din domeniul protecției apelor, municipiului Panciova i-au fost aprobate fonduri pentru construcția rețelei de canalizare fecală în cartierul Karaula. Fondurile ating suma de 69.450.000 de dinari.\n\nLa concursul pentru finanțarea și cofinanțarea proiectelor din domeniul infrastructurii rutiere, municipiul Panciova a primit fonduri pentru reconstrucția drumurilor cu infrastructura aferentă din străzile Dimitrije Tucović și Knez Mihajlo Obrenović – secțiunea II. Fondurile ating suma de 142.750.000 de dinari. \n\n Din partea municipiului Panciova, contractele le-a semnat primarul Aleksandar Stevanović. Dânsul a mulțumit președintelui Guvernului Provincial pentru că a recunoscut importanța proiectelor de investiții capitale din Panciova.\n\nArticolul integral îl puteți citi în numărul 65 din 8 aprilie",
        "label": "Serbia"
    },
    {
        "title": "Franz Liszt Fest 2021 - Festivalul tinerelor talente în muzica clasică •",
        "content": "În cinstea celebrului pianist și compozitor maghiar Franz Liszt, anul acesta la Castelul din Ecica, la deschiderea căruia, potrivit legendei, a concertat tânărul compozitor, s-a desfășurat în perioada 10-14 august „Festivalul Franz List” – un eveniment dedicat tinerelor talente în muzica clasică. \n\n Festivalul din acest an durează 5 zile și constă din două părți: program de mentorat, în care tinerele talente au ocazia să lucreze cu una dintre cele mai faimoase pianiste ale noastre Rita Kink ca mentor și mulți alți lectori, care vor susține ateliere, tehnici de înregistrare a pianului, repetiții și muzică de cameră, interpretare și relații cu mass-media și multe altele. \n\n De asemena, participanții la tabăra de muzică a festivalului, au frecventat cursuri organizate de mentorul lor și asistentul său în fiecare zi a festivalului, apoi participă la ateliere profesionale și prelegeri ale unor conferențiari celebri pe diferite teme, și în timpul lor liber sunt organizate excursii opționale și vizite la numeroase obiective turistice din Banatul Central.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Vučić: „Brigada Specială 72 este mândria Serbiei” •",
        "content": "Duminică, 7 februarie, la cazarma „Rastko Nemanjić” din Panciova a avut loc manevra „Vârful lăncii 2021”. Scopul manevrei a fost de a demonstra competența Brigăzii 72 pentru Operațiuni Speciale a Armatei Sârbe. La manevră au participat și brigada de parașute 63, o parte a unităților Forțelor Aeriene și Apărarea Antiaeriană.\n\nLa prezentarea efectuată, care a avut tema „Distrugerea teroriștilor în mediul urban”, au luat parte 115 de apartenenți ai Armatei Sârbe. Prin exercițiul militar au fost prezentate: acțiunea vehiculelor de luptă, a platformelor fără pilot și a sistemului de vehicule aeriene fără pilot; precum și incursiunea în clădire, neutralizarea adversarului și distrugerea dispozitivelor explozive improvizate. Când vine vorba despre arme și echipament militar, la prezentarea demonstrațiilor, au fost folosite vehicule blindate de luptă „Miloš 4×4”, vehicule Hamvi, platforma fără pilot controlată de la distanță „Mali Miloš”, drone și elicopterele Mi-8 și Mi-17, H-145M și „Gazela“.\n\nManevra a fost compusă din șapte părți: cercetare, ocuparea liniei blocadei, atac asupra forțelor teroriste în mediu rural, acțiune asupra vehiculului furat, atac asupra forțelor teroriste în mediu urban, atac asupra teroriștilor într-un obiectiv izolat și distrugerea dispozitivelor explozive improvizate.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Evenimentul tradițional dedicat celei de-a noua artă •",
        "content": "În perioada 17-19 septembrie, la Centrul Cultural din Zrenianin s-a desfășurat ediția a XII-a a Festivalului de Strip – benzi desenate, intitulat „STRIPOLIS”. Acest eveniment unic la noi în țară, a alăturat un număr important de autori de benzi desenate din Serbia și din străinătate. \n\n Fanii celei de-a noua artă, cum este numită arta benzilor desenate, și iubitorii acestui gen au avut ocazia să admire expoziția de benzi desenate, intitulată ,,Lumea în nori – Franța – Serbia”, o istorie comună prin benzi desenate, care a fost realizată în cooperare cu Institutul Francez din Serbia. Expoziția a fost deschisă de Stanislas Pierre, consilier cultural al ambasadei Franței și director al Institutului Francez din Serbia, iar numerosul public prezent au fost salutați de către Branko Djukić, editor al revistei „Stripolis” și autor al proiectului. Pe lângă participarea la discuții, toți cei interesați au putut afla noutăți din producția publicistică, pe care o acoperă domeniul benzilor desenate, în timp ce numeroși invitați ai festivalului au creat benzi desenate la fața locului. \n\n În ultimii 12 ani, Centrul Cultural Zrenianin a lansat un număr important de titluri de carte, cuprinzând volume de versuri pentru copii, poezie, proză contemporană, studii teoretice și dramă, publicând și douăsprezece ediții ale revistei internaționale de benzi desenate „STRIPOLIS”, considerată de critici ca fiind una dintre cele mai bune reviste de benzi desenate din regiune. ,,Stripolis” este unul dintre cele mai importante branduri ale orașului, care depășește cadrul culturii locale. Și în acest an a avut loc evenimentul în cadrul căruia s-au realizat desene pentru public, astfel încât fiecare vizitator al festivalului a primit desenul dorit al eroului preferat și va fi disponibilă imprimarea gratuită serigrafică pe tricouri, precum și imprimarea digitală UV pe gadgeturi.\n\nArticolul integral îl puteți citi în numărul 39 din 25 septembrie 2021",
        "label": "Serbia"
    },
    {
        "title": "Interes tot mai mare pentru volei • Libertatea",
        "content": "După un an plin de activități, sezonul de volei al Clubului de Volei ,,BNS” din Satu Nou s-a încheiat, odată cu întoarcerea membrilor de la pregătirile de pe muntele Divčibare.\n\nÎn perioada 14-21 iulie, 40 de membrii ai Clubului, alături de antrenori și cei din conducerea clubului, au participat la antrenamente de pregătire pe muntele Divčibare, unde orașul Panciova deține o stațiune pentru copii. Antrenamentele, organizate în două grupe, au avut loc în orele dinainte de masă pe terenurile hotelului ,,Divčibare”, iar după masă s-au organizat plimbări.\n\nGordana Topić din conducerea Clubului ne informează că aceste pregătiri au fost sufinanțate de către orașul Panciova, iar o parte din bani au fost achitați de participanți.\n\nTimp de șapte zile, o parte din membrii Clubului de Volei ,,BNS” din Satu Nou au mers la antrenamentele de pregătire la Divčibare. Este vorba despre 40 de membrii, alături de Božidar Prole, președintele, eu, Gordana Topić din conducerea clubului, antrenorii Daliborka Jakšić și Jovana Kljajić.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Tradiționalul ,,Joc de Rusalii” • Libertatea",
        "content": "Duminică, 20 iunie, când s-au sărbătorit Rusaliile, pe scena de vară petrovicenii au organizat tradiționalul ,,Joc de Rusalii”. Cu acest prilej a fost prezentat un spectacol folcloric organizat de Centrul cultural al comunei Alibunar, cu sprijinul comunei Alibunar și al Comunității locale. \n\n În cadrul programului festiv au evoluat grupul mic de dansatori ai Școlii de balet, instruiți de Suzana Pavlović, apoi formația de jocuri populare condusă de Benoni Bucur, soliștii vocali Valentina Secheșan și Emil Juja, și tânărul solist instrumentist Marius Bunda. Toți participanții în program au fost acompaniați de orchestra de muzică populară a Centrului cultural condusă de prof. Cristian Giugea.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Planuri mărețe pentru îmbunătățirea vieții culturale • Libertatea",
        "content": "Primarul municipiului Panciova, Aleksandar Stevanović, l-a primit pe 27 mai pe ministrul culturii, Nikola Selaković, la Muzeul Orașului Panciova, unde acesta a semnat constracte pentru realizarea proiectelor din domeniul culturii. Ministerul Culturii a alocat 10,7 milioane de dinari pentru proiectele Muzeului Orașului Panciova, Institutului pentru Protecția Monumetelor Culturale și Arhivei Istorice.\n\nDupă cum a subliniat Nikola Selaković, Ministerul Culturii continuă să fie un partener fidel și bun municipiului Panciova. „Sper că voi avea ocazia să vin în curând pentru o zi întreagă la Panciova și să mă întâlnesc cu toți directorii instituțiilor culturale și cu reprezentanții orașului, de la primar până la consilierii responsabili de domeniul culturii, pentru a discuta despre viitoarele proiecte de cooperare strategică între republică și reședința Districtului Banatul de Sud, cu scopul de a îmbunătăți cât mai mult conținutul cultural și viața culturală a acestui oraș frumos și a Banatului”, a afirmat Selaković.\n\nPrimarul municipiului Panciova a amintit că Ministerul Culturii a investit, în ultimii patru ani, peste 80 de milioane de dinari pentru 122 de proiecte din domeniul culturii în Panciova. „Subliniem constant cât de importantă este cultura în Panciova. Vom continua să vorbim despre marile proiecte culturale pe care le vom realiza și pe care le vom susține în continuare. Vizita ministrului Selaković ne oferă un impuls. Colaborarea pe care am avut-o până acum cu ministerul de resort a fost excelentă. Aștept cu nerăbdare colaborarea viitoare, deoarece sunt sigur că vom realiza cu succes viitoarele proiecte importante în domeniul culturii prin eforturi comune și astfel vom răspunde tuturor dorințelor exprimate de concetățenii noștri, considerate semnificative pentru viața culturală”, a afirmat Stevanović.\n\nArticolul integral îl puteți citi în numărul 23 din 8 iunie",
        "label": "Serbia"
    },
    {
        "title": "1.350 km de la Zürich până în Banat • Libertatea",
        "content": "Sebastian Sava, originar din Vârșeț, care locuiește cu familia în Elveția de mult timp, a decis să alerge pe o distanță de 1.350 km, în aproximativ 30 de zile, pe ruta Zürich – Vârșeț. \n\n A plecat din Zürich spre Vârșeț, luni, 14 iunie, iar o lună mai târziu a ajuns la Zrenianin, unde a decis să-și reîncarce bateriile, înainte de secțiunea finală până la linia de sosire. În Zrenianin, dânsul s-a întâlnit cu celebrul atlet zrenianinean Ajredin Ajeti, care i-a fost gazda în orașul de pe Bega.\n\n„Cu mult timp în urmă doar treceam prin Zrenianin. Acum, am avut ocazia să cunosc acest frumos oraș din Banat și să cunosc niște oameni interesanți”, a spus Sebastian Sava. \n\n Este interesant faptul că, Sebastian Sava, după o călătorie lungă, nu a fost deloc epuizat, ci dimpotrivă, complet activ. El spune că s-a pregătit foarte bine și că are un regim de viață sănătos cu o dietă specială, el fiind vegetarian de doi ani. – „Am început să alerg în urmă cu șase ani. Am mărit treptat secțiunile și apoi am alergat la mai multe ultramaratoane, precum Ultra Pirineii din Spania de 110 km și 7.500 de metri de urcare, Eiger Ultra în Elveția de 101 km și 6.500 de metri de urcare, Zugspitze în Germania, Dolomiții în Italia, iar anul acesta intenționez să alerg 100 de mile în Istria.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Reconstrucția sălii mari creează condiţii pentru activități noi • Libertatea",
        "content": "În preajma Festivalului de Folclor și Muzică Românească din Voivodina – Republica Serbia, Satu Nou 2022, am stat de vorbă cu Bojan Boljanac, directorul Casei de Cultură „3 Octombrie” din loc și vicepreședintele Consiliului Local de Organizare al festivalului. Dânsul ne-a spus cum decurg pregătirile gazdelor pentru festival și ne-a vorbit despre activitatea instituției culturale pe care o reprezintă. Am discutat și despre importanța renovării sălii mari a casei de cultură în contextul organizării festivalului şi altor activităţi, printre care se numără și reînființarea secției de teatru în limba română.\n\nÎn acest an, Casa de Cultură „3 Octombrie” din Satu Nou are rolul de organizator al Festivalului de Folclor și Muzică Românească din Voivodina – Republica Serbia. Ce înseamnă acest lucru pentru instituția pe care o reprezentați? \n\n Având în vedere faptul că și eu însumi mă ocup cu muzica românească și că din anul 2000 particip la festivaluri românești, în fiecare an aștept cu nerăbdare luna august și festivalul. În anul 2004, când festivalul a fost organizat ultima dată în localitatea noastră, am fost membru al ansamblului folcloric. Îmi amintesc de starea de euforie din acele zilele. Cu toții am făcut tot ce-a fost cu putinţă pentru ca festivalul să decurgă în cel mai bun mod. A fost obositor, dar fiindcă eram uniți am reușit să realizăm ceea ce ne-am propus. Dacă mi-ar fi spus cineva la acea vreme că astăzi voi conduce casa de cultură și că voi organiza festivalul, nu l-aș fi crezut. Este o mare onoare să organizezi festivalul care după 18 ani va avea loc în satul nostru. În același timp, organizarea festivalului este și o mare responsabilitate. Trebuie să ne dăm silința pentru ca totul să decurgă în cel mai bun mod. Festivalul se va desfăşura pe parcursul a patru zile, când participanţii se vor reuni în număr mare. De aceea, trebuie să ne asigurăm că nu vor apărea probleme. Noi, la Satu Nou, suntem norocoși pentru că avem mulți oameni care desfășoară activități cultural-artistice, oameni care în mod direct sau indirect lucrează în domeniul cultural-artistic. Prin urmare, sunt sigur că acest festival va rămâne mult timp în amintirea tuturor spectatorilor, pentru că într-adevăr ne străduim să ne prezentăm în cea mai bună lumină. Avem oameni competenți în domeniu, avem cu ce ne prezenta și mândri.\n\nCum se va prezenta Casa de Cultură „3 Octombrie” din Satu Nou? Cum decurg pregătirile pentru seara de inaugurare a festivalului?\n\nAnul acesta, dansatorii ansamblului folcloric al Casei de Cultură „3 Octombrie” și cei ai Societății Cultural-Artistice „Dr. Radu Flora” conlucrează în ceea ce priveşte deschiderea festivalului. Obiectivul nostru este ca inaugurarea să fie memorabilă și de un nivel înalt. Sunt sigur că vom reuși să atingem acest obiectiv. Tindem spre perfecțiune și sunt convins că așa va fi. Pregătim un program bogat nu doar pentru prima zi a festivalului, ci și pentru următoarele zile. Ca şi în fiecare an, desigur că Orchestra de Muzică Populară a Casei de Cultură „3 Octombrie” pregătește repertoriul cu care se va prezenta. Totodată, membrii orchestrei noastre cântă și în Orchestra de Muzică Populară a Consiliului Național al Minorității Naționale Române, care îi acompaniază pe soliștii vocali și pe cei instrumentiști.\n\nMembrii Casei de Cultură „3 Octombrie” din Satu Nou au cucerit, de curând, premii valoroase. Despre ce este vorba? \n\n La cea de-a 60-a ediție a Festivalului de Muzică al Copiilor din Voivodina, care a avut loc la Bačka Topola, ansamblul de copii al claselor inferioare și cel al claselor superioare au cucerit medalii de aur. De asemenea, Orchestra de Muzică Populară a Casei de Cultură „3 Octombrie” a primit premiul special pentru cea mai bună orchestră care a participat la festival. \n\n Ansamblurile folclorice s-au prezentat cu două coregrafii originale ale coregrafei Marija Vukoslavčević, în aranjamentul lui Janiel Șublea. E vorba despre dansuri valahe din regiunea Porților de Fier și de dansuri sârbești din regiunea Negotin. Este pentru prima dată când, după mai multe decenii, ambele ansambluri folclorice au cucerit medalii de aur. Trebuie să fim mândri de copiii noștri pentru faptul că participă la activităţile de promovare în cel mai bun mod a patrimoniului cultural.\n\nLa Casa de Cultură „3 Octombrie” s-au făcut investiții semnificative. Ce importanță are renovarea sălii mari în contextul organizării festivalului şi al activităţilor ulterioare? \n\n După 16 ani, perioadă în care sala mare a casei de cultură a fost nefuncțională, deschidem, în sfârșit, porţile acesteia. Singura instituție culturală din Satu Nou va dispune de capacități tehnice mari pentru desfășurarea programelor. Va putea să stabilească şi colaborări regionale. Vom îmbunătăţi nu doar infrastructura, ci și programul, latura interculturală și cea educațională. Casa de Cultură „3 Octombrie” din Satu Nou va deveni un loc multifuncțional, disponibil persoanelor cu invaliditate și celor care fac parte din grupurile sociale vulnerabile. Sala va fi dotată cu facilități tehnice prin care vom susţine, sub aspect cultural, dezvoltarea creativității tinerilor și participarea la crearea conținuturilor culturale sârbești și românești. \n\n Reconstrucția sălii mari a Casei de Cultură „3 Octombrie” asigură o nouă multifuncționalitate din punctul de vedere al organizării programelor educaţionale, informative, de cercetare științifică ș.a. Prin aceste programe vom aprofunda colaborarea dintre casa de cultură şi mai multe persoane, asociații de cetățeni, instituții ale oraşului, precum și cu instituțiile culturale de la sate. Colaboratorii noştri își vor desfășura programele sale în sala mare a casei de cultură din Satu Nou.\n\nArticolul integral îl puteți citi în numărul 31 din 30 iulie 2022",
        "label": "Serbia"
    },
    {
        "title": "Asociația Cetățenilor Leader+ din Banatski Karlovac, beneficiază de un buget de peste 431.000 de euro • Libertatea",
        "content": "Grupuri de acțiune și de inițiativă, membri din comunități, actori locali din România și Serbia s-au întâlnit pentru o sesiune de networking și pitching, schimb de experiență, de promovare, propuneri și idei de proiecte, programe și surse de finanțare destinate comunităților locale.\n\nPe parcursul celor două zile, Leader+ și Euroland Banat au fost facilitatorii întâlnirilor dintre actori locali din România și Serbia. Reprezentanți ai autorităților naționale, provinciale și locale au prezentat proiecte și programe de interes pentru comunități, în special pentru administrațiile și inițiativele comunitare sârbești. GAL-urile si inițiativele locale sârbești s-au prezentat, la rândul lor, în cadrul evenimentului.\n\nParticipanții din România, GAL-uri, membri, actori locali din zona transfrontalieră pornind de la Dunăre și până în Banatul de Pustă au prezentat auditoriului, atât propuneri de parteneriate și proiecte, cât și detalii privind funcționarea GAL-urilor din România, programe și proiecte derulate de acestea după aderarea României la UE, informații cu privire la noile strategii de dezvoltare locală, măsuri și direcții de finanțare, inclusiv unele ce vizează colaborarea dintre GAL-uri în plan național și internațional pentru perioada 2021-2027.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Prima vaccinare în aer liber • Libertatea",
        "content": "Weekendul trecut, cetățenii din Vârșeț au avut ocazia să se vaccineze fără să-și facă programare la punctele mobile organizate de Centrul de Sănătate din Vârșeț la centrele comerciale „Stop-Shop” și „Nest”.\n\nToți concetățenii care, din anumite motive, nu au putut fi vaccinați până acum, au avut ocazia să profite de acest beneficiu și să primească prima doză de vaccin de la producătorul „Sinofarm”. Responsabili de la Centrul de Sănătate, anunță că, în pofida nivelului ridicat de vaccinare din Vârșeț, în acest mod, se va facilita imunizarea în continuare a populației. Conform informațiilor primite, s-a consemnat un intere major pentru acest mod de vaccinare.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Fonduri pentru cofinanțarea proiectului în domeniul infrastructurii de circulație • Libertatea",
        "content": "În urma unui concurs public al Administrației pentru Investiții capitale a P.A. Voivodina, comuna Jitiște a primit fonduri pentru cofinanțarea proiectului în domeniul infrastructurii de circulație, pentru reabilitarea drumului local L3 Srpski Itebej – Hetin și pentru construcția drumurilor din Hetin.\n\nValoarea lucrărilor menționate este de aproximativ 60 milioane dinari, din care aproape 48 milioane dinari au fost stabiliți de Administrația pentru Investiții capitale din Provincia Autonomă Voivodina, iar aproape 12 milioane dinari sunt fonduri din bugetul comunei Jitiște. În numele comunei Jitiște, contractul a fost primit de președintele Mitar Vučurević.\n\nStrăzile care vor fi reabilitate sunt: Narodnog fronta, Matija Gupac și Proleterska în Hetin, adică drumul local L3 Sprski Itebej – Hetin.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "O ședință despre Festivalul Internațional de Folclor „Coroana Vârșețeană” • Libertatea",
        "content": "La Centrul „Millenium”, noul sediu al Centrului Cultural din Vârșeț, pe baza informațiilor primite de la Marinel Petrică, a fost organizată o ședință de lucru între reprezentanții festivalurilor internaționale de folclor, inclusiv Festivalul „Inimilor” și Festivalul „Coroana Vârșețeană”.\n\nLa această întâlnire au participat Ciprian David, coregraf, și Maria Topciov, instructor coregraf de la Casa de Cultură din Timișoara. Din partea Centrului Cultural au fost prezenți Davor Stojković, director, Vladimir Bošković, director al Festivalului „Coroana Vârșețeană”, Marinel Petrică și Zoran Đekić. În numele orașului Vârșeț a fost dr. Traian Căcina, membru al Consiliului Executiv al orașului, responsabil pentru cultură.\n\nScopul întâlnirii a fost discutarea colaborării între Festivalul „Inimilor” din Timișoara și „Coroana Vârșețeană” din Vârșeț, precum și despre schimburile de ansambluri folclorice între cele două festivaluri. Multe ansambluri care participă la Festivalul „Inimilor” din Timișoara sunt prezente și la festivalul din Vârșeț.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Campionul expoziţiei - Asociaţia Crescătorilor de Păsări şi Animale Mici „Kikirez” din Kasidol •",
        "content": "Sâmbătă, 23 noiembrie, într-un spaţiu amenajat din Alibunar, membrii Asociaţiei Crescătorilor de Porumbei şi Păsări Domestice „Golub 1985”, în frunte cu preşedintele Milan Stîngu, au organizat ediţia a 13-a a Expoziţiei internaţionale de păsări exotice şi a 23-a ediţie a Trecerii în revistă a raselor de porumbei şi păsărilor de curte. În spaţiul expoziţional au expus crescători de porumbei şi păsări exotice care au venit de la Požarevac, ei fiind şi cei mai numeroşi, apoi din Belgrad, şi câte un expozant din Osijek (Croaţia) şi Timişoara (România), precum şi din satele şi localităţile învecinate.\n\nAu fost expuse în jur de 100 de exemplare de porumbei de rasă, păsări exotice, precum şi păsări şi animale de companie şi de agrement. Din discuţia purtată cu Milan Stîngu, organizatorul principal al acestei expoziţii dedicate crescătorilor de porumbei şi păsări exotice, am aflat că manifestarea a adunat un număr relativ mare de expozanţi, printre ei fiind şi deţinători de premii internaţionale la categoria de porumbei voiajori şi păsări mici de curte.\n\nDupă cum a afirmat Milan Stîngu, la ediţiile precedente organizate la Alibunar, datorită interesului pe care l-a trezit printre iubitorii de păsări exotice, numărul expozanţilor a crescut, chiar la un moment dat atingând numărul de 100, ceea ce reprezintă un succes al organizatorului. De asemenea, interlocutorul nostru constată cu bucurie faptul că în fiecare an a crescut şi numărul copiilor care iubesc animalele şi păsările, pentru că animalul sau pasărea domestică este un prieten apropiat al copilului.\n\nArticolul integral îl puteți citi în numărul 48 din 30 noiembrie",
        "label": "Serbia"
    },
    {
        "title": "Câteva sute de copii au alergat în „Cursa pentru o copilărie mai fericită” • Libertatea",
        "content": "„Săptămâna Europeană a Sportului”, o manifestare inițiată de Comisia Europeană menită să promoveze sportul și activitatea fizică în întreaga Europă, este organizată anul acesta pentru a opta oară în 40 de țări europene. Această inițiativă are ca obiectiv conștientizarea importanței unui stil de viață activ pentru toată lumea și este concepută să le ofere oamenilor un pas spre o viață activă. Printre țările participante se numără și Serbia, iar unul dintre orașele organizatoare a manifestării „Sports Challenge” este și municipiul Zrenianin.\n\nÎn orașul de pe Bega, în perioada 23-30 septembrie, se desfășoară opt activități sportive și recreative, cu participarea oamenilor de toate vârstele, în mai multe locații din oraș. Săptămâna Europeană a Sportului se desfășoară sub mottoul ,,BeActive”. Evenimentul de la Zrenianin este coordonat de Asociația Sportivă a Municipiului Zrenianin, Crucea Roșie și Asociația Sportului Școlar Zrenianin, iar organizarea la nivel național este semnată și de Comitetul Olimpic al Serbiei și Ministerul Tineretului și Sportului.\n\nCeremonia de deschidere a avut loc vineri, 23 septembrie, în Piața Libertății, când au început și activitățile sportive și de divertisment. În cea de-a doua zi a săptămânii sportului european, s-a desfășurat „Cursa pentru o copilărie mai fericită”, urmată de activități sportive și recreative zilnice, până pe 30 septembrie. Concursul umanitar „Cursa pentru o copilărie mai fericită” a adunat și în acest an numeroși participanți de diferite vârste. „Cursa pentru o copilărie mai fericită” se desfășoară la Zrenianin, orașul sportului, de mai bine de patru decenii. Tradiționalul eveniment sportiv și umanitar a avut loc sâmbătă, 24 septembrie, în împrejurimile centrului comercial BIG din Zrenianin. Cu participarea a sute de copii de la instituția preșcolară și școlile primare și gimnaziale din municipiu, evenimentul a avut un caracter competitiv, dar mai presus de toate a fost evidențiat segmentul său umanitar, grija pentru sănătatea populației, categoriile vulnerabile, a copiilor cu dizabilități de dezvoltare și sociale, prin realizarea acțiunii „Sport pentru un mâine mai bun”.\n\nintegral îl puteți citi în numărul 40 din 1 octombrie",
        "label": "Serbia"
    },
    {
        "title": "Sub egida muzicii și folclorului românesc • Libertatea",
        "content": "Centrul de Cultură din Alibunar, în colaborare cu Comunitatea Locală, a organizat un eveniment special menit să evidențieze și să celebreze tradițiile și bogăția culturală românească.\n\nMarți, 15 august, a avut loc „Concertul de muzică și folclor românesc”, moment de debut al „Zilelor de vară ale Alibunarului-2023”. De la ora 20, scena de vară de pe terenul de sport din Alibunar a fost gazda ansamblurilor populare românești din localitate, reunite pentru a oferi o seară memorabilă de muzică și dans.\n\nSpectacolul a debutat cu prezentarea ansamblului Centrului de Cultură Alibunar, sub bagheta talentatului Veljko Oparnica. Atmosfera a continuat cu un moment plin de autenticitate susținut de ansamblul Centrului de Cultură din Petrovasâla, sub îndrumarea maestrului Benoni Bucur. Energiea și pasiunea pentru folclor s-a amplificat odată cu apariția Ansamblului „Casa Tineretului” din Sân-Mihai, condus de Darian Lotrean. În final, scena le-a aparţinut membrilor Ansamblului ,,Centrul Artei Populare” din Nicolinți, condus de Aleksandra Ranković Lelea.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "Hirotonirea lui Kalist Magyar la postul de preot • Libertatea",
        "content": "Duminică 7 februarie curent, la Biserica Ortodoxă Română din Alibunar, a fost oficiată o slujbă arhierească de prot. Emanuel Tăpălagă, vicar eparhial, împreună cu un sobor de preoți, în prezența Prea Sfințitului Părinte Daniil, episcopul Daciei Felix. Cu acest prilej a fost hirotonit întru preot protoiereul Kalist Magyar, care se va îngriji de administrarea Bisericii Ortodoxe Române din Alibunar. La această ceremonie de sfințire a noului preot de înaltele fețe bisericești, a fost invitat prot. icon. stavrofor Borko Lukć, parohul Bisericii Ortodoxe Sârbe din Alibunar. Preotul nou înscăunat, Kalist Magyar, a terminat Facultatea de Teologie la Sibiu, România, și în urmă cu un an s-a stabilit la Vârșeț.\n\nÎn cuvântarea sa prot. Emanuel Tăpălagă a menționat printre altele că, acest eveniment are o importanță mare în viața spirituală a credincioșilor de la parohia din Alibunar, precum și a comunității românești de pe aceste meleaguri. Este vorba de tânărul preot, Kalist Magyar, care a absolvit științele teologice, și a devenit un duhovnic al vieții spirituale românești.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Condiții îmbunătățite pentru pacienți • Libertatea",
        "content": "Spitalul din Vârșeț se transformă vizibil, făcând pași importanți în rezolvarea problemelor persistente de-a lungul anilor. Începând cu săptămâna trecută, instituția a demarat ample lucrări de reabilitare, modernizare și renovare în diverse departamente medicale.\n\nLucrările cuprind refacerea acoperișului la secțiile de Oncologie și Microbiologie, la clădirea de Medicină Fizică și Reabilitare, îmbunătățirea accesului către Secția de Boli Infecțioase, construirea unei rampe de acces auto la Secția de Medicină Internă și reconstrucția parțială a Sălii de Intervenții Chirurgicale Minore. Aceste secții sunt cruciale pentru pacienții care necesită tratamente oncologice, recuperare medicală fizică și alte intervenții chirurgicale. Finalizarea acestor lucrări va duce la îmbunătățirea semnificativă a condițiilor din spital.\n\nConducerea spitalului estimează finalizarea lucrărilor în mai puțin de câteva luni. Cu această ocazie, Ivan Ivanović, directorul spitalului, a făcut următoarea declarație: „Am primit fonduri de 28,8 milioane de dinari de la Secretariatul Provincial pentru Sănătate. Procedura de achiziție publică a fost finalizată, iar contractul cu antreprenorii responsabili de lucrări a fost semnat. Lucrările au început conform planificării. Scopul nostru este să oferim condiții îmbunătățite tuturor pacienților și angajaților din spital.\n\nArticolul integral îl puteți citi în numărul 4 din 27 ianuarie",
        "label": "Serbia"
    },
    {
        "title": "83 de proiecte realizate și un număr record de vizitatori în anul 2022 • Libertatea",
        "content": "Muzeul Național Zrenianin a încheiat anul 2022 cu satisfacția că și-a îndeplinit cu succes misiunea de a prezenta, conserva, cerceta și pune în valoare patrimoniul muzeal, valorile exponatelor, proiectele, de a educa și oferi momente de intense trăiri sufletești publicului admirator de artă, prin multitudinea și diversitatea activităților organizate în perioada anterioară.\n\nMuzeul Național din Zrenianin a avut o activitate rodnică și a realizat un număr foarte mare de proiecte în anul 2022. Pe lângă prezentarea patrimoniului cultural-istoric și natural în expoziții permanente, Muzeul Național din Zrenianin a realizat în anul 2022, 25 de expoziții, 18 instalații și expoziții tematice și mai mult de 40 de programe adiacente, cum ar fi: ateliere, tururi curatoriale, prelegeri, lansări de carte și concerte.\n\nDintre evenimentele majore, pentru organizarea cărora s-a depus un efort comun s-au numărat expozițiile „Măsura mea este… – Hedonismul în lucrări” din Colecția de Artă Plastică a Muzeului, precum și „Râul Vieții”, „Din trecut pentru viitoarele generații – Achiziții ale Departamentului de Etnologie”, „Ivan Pančić – Vânătorul de lumină și întuneric”, de asemenea și importante proiecte de autor „Sticlă cehă presată în oglindă” „Vitrina de sticlă a lunii”, și „Moștenirea agrară a Banatului”, urmate de o serie de prelegeri și îndrumări de specialitate.\n\nÎn cursul anului 2022, a fost finalizată înlocuirea iluminatului existent cu iluminat LED eficient din punct de vedere energetic în zona expozițiilor permanente.\n\nEvenimentele deja tradiționale ,,Noaptea Europeană a Muzeelor” și „Muzee de nota10” au avut loc în perioada 14-20 mai 2022, iar organizatorii din Zrenianin ai acestora, alături de Muzeul Național, au fost: Galeria Contemporană Zrenianin, Centrul Cultural Zrenianin, Teatrul Național „Toša Jovanović”, Biblioteca Orășenească „Žarko Zrenianin” și ALUZ (Galeria Asociației Artiștilor Plastici din Zrenianin).\n\nArticolul integral îl puteți citi în numărul 54 din 14 ianuarie",
        "label": "Serbia"
    },
    {
        "title": "Locuitorii comunei Jitiște au făcut curățenie • Libertatea",
        "content": "Organizată de comunitatea locală Novi Itebej și cu sprijinul localnicilor, în decursul săptămânii trecute, s-a desfășurat o acțiune de muncă benevolă în centrul localității. A fost tăiată iarba din fața Casei de Cultură și a comunității locale, s-a curățat întregul parc și canalul din fața parcului. Aceasta este doar prima, dintr-o serie de acțiuni de muncă, organizate de comunitatea locală din Novi Itebej.\n\n\n\n De asemenea, și locuitorii din Međa au organizat o acțiune de lucru pentru amenajarea spațiului din jurul cimitirului. Aproape 30 de persoane au luat parte la această acțiune. Cu această ocazie, aproximativ 100 de metri din cărare au fost betonați și s-a construit un platou în jurul capelei.\n\n\n\n Încă o acțiune de muncă a avut loc și în localitatea Torda. Organizată de comunitatea locală Torda, organizația civilă și cu sprijinul localnicilor, a avut loc o acțiune de muncă pentru a amenaja centrul în această localitate. Au fost curățate cărările, s-a colectat gunoiului etc. Spațiul din centru și din fața Casei de Cultură din Torda va fi amenajat, curățat și reîmprospătat pentru că pe 16 mai această localitate a sărbătorit Hramul Bisericii și sărbătoarea satului.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Hramul Bisericii din Toracul Mic și marcarea a 200 de ani de la punerea temeliei bisericii • Libertatea",
        "content": "Credindincioşii români ortodocşi din Torac au aniversat pe 8 septembrie, la marea sărbătoare creștinească ,,Nașterea Născătoarei de Dumnezeu”, împlinirea a 200 de ani de la punerea temeliei Bisericii Ortodexe Românești din Toracul Mic, sărbătorind totodată și hramului bisericii și aniversând perioada de 20 de ani de la începutul slujirii a Preotului Paroh Emanuil Mojic. \n\n Un sobor de șase preoți, în frunte cu Preasfinţitul Episcop al Eparhiei Ortodoxe Dacia Felix din Vârșeț, Părintele Daniil, a luat parte la bicentenarul sfântului lăcaş. Din soborul slujitorilor au făcut parte Preotul Iconom Stavrofor Cristian Popi din parohia Toracului Mare, Preotul Protopop Karađorđe Trivunović din Jitiște, Preotul Protopop Trăian Brăgean din Ovcea, Preotul Iconom Stavrofor Cristian Băbuț din Seleuș, Preotul Iconom Stavrofor Moise Lința din Uzdin, Preotul Iconom Stavrofor Petru Măran din Iancaid și Preotul Iconom Stavrofor Cristian Popi din parohia Toracului Mare. Răspunsurile liturgice fiind date de corul bărbătesc bisericesc ,,Doina”, condus de Todor Doru Ursu. \n\n Pe lângă aceste două aniversări însemnate, ziua de 8 septembrie a avut încă o semnificație foarte importantă pentru parohia Toracului Mic. În decursul liturghiei, Preasfințitul Părinte Daniil a hirotesit întru iconom stavrofor pe Părintele Paroh Emanuil Mojic. Iconomul stavrofor poartă ca semn distinctiv cruce pectorală, brâu roșu, iar la serviciile religioase, bederniță. Rangul de iconom stavrofor este oferit preoților care desfășoară o activitate bisericească excepțională.\n\nArticolul integral îl puteți citi în numărul 38 din 18 septembrie 2021",
        "label": "Serbia"
    },
    {
        "title": "Cultura este hrana sufletului fără de preţ • Libertatea",
        "content": "Conținuturile culturale de calitate nu le lipsesc panciovenilor. Ei sunt obişnuiţi cu astfel de evenimente pe tot parcursul anului, dar mai ales în perioada estivală când, datorită programului din cadrul „Verii culturale panciovene”, orașul nu se diferențiază mult de o destinație turistică. În discuţia pe care am purtat-o cu Marija Jević, membră în Consiliul municipiului Panciova responsabilă pentru cultură și tineret, am atins mai multe subiecte privind viața culturală a orașului.\n\nDupă cum ne spune dânsa, în vara acestui an organizatorii și-au propus să le ofere concetățenilor programe speciale, pe care nu au adesea ocazia să le vadă în oraş. Marija Jević afirmă că, anul trecut, au implementat un proiect pilot prin care au dorit să aducă cetățenii în centrul orașului şi implicit să reînsufleţească oraşul în timpul verii.\n\n„Ne-am propus să le oferim concetățenilor cât mai multe programe scurte de care se pot delecta în timp ce se plimbă prin parc. Nu am vrut să le impunem concerte. Obiectivul nostru nu a fost să adunăm un număr cât mai mare de oameni, ci să le oferim oamenilor care s-au aflat în acel moment în parc un program cultural-distractiv, să-i îndemnăm pe cei care au ales să stea acasă să facă totuşi o plimbare până în centru”, spune interlocutoarea noastră.\n\nMarija Jević subliniază că, în primul rând, organizatorii şi-au propus să le ofere tinerilor activiști culturali din Panciova şansa de a se prezenta în cadrul „Verii culturale panciovene”. În acest mod, le-au demonstrat că municipiul Panciova ţine cont de ei, le oferă oportunitatea de a se afirma și de a cunoaște publicul. În același timp, organizatorii au oferit și conținuturi de calitate. După cum aflăm de la interlocutoarea noastră, organizatorii au acordat o atenţie sporită copiilor, având în vedere că în parc se află și spaţii de joacă. „Copiii au putut în orice moment să stabilească un contact cu interpreții, să pună întrebări despre instrumentele care le-au atras atenția. Am ținut cont de faptul că aceste evenimente vor rămâne în amintirea copiilor, iar când vor crește se vor simţi mai apropiaţi de adevăratele valori culturale”, afirmă dânsa.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "Au început amenajările parcului din Sân-Mihai •",
        "content": "În localitatea Sân-Mihai au început lucrările de amenajare a spațiilor publice. De la membrii Comunității Locale am aflat mai multe detalii.\n\nÎn conformitate cu viziunea noastră de a îmbunătăți spațiile publice și de a oferi condiții mai bune pentru toți cetățenii, suntem mândri să anunțăm începerea proiectului de amenajare a parcului.\n\nCu ajutorul Ansamblului Casa Tineretului din Sân-Mihai și Asociația Căminului Culturaldin loc, am lansat o acțiune de amenajare a parcului nostru. Primul pas în această întreprindere ambițioasă a fost evident – îngrijirea zonelor verzi. Conștienți de faptul că iarba este nucleul fiecărui parc, am acordat atenție tunderii sale pentru a asigura un mediu îngrijit și plăcut tuturor vizitatorilor. În plus, am recunoscut nevoia de a reîmprospăta aspectul parcului și de a-i reînnoi estetica. Prin urmare, am decis să zugrăvim copacii. Am făcut și o acțiune de colectare a deșeurilor din parc și montare a noi coșuri de gunoi.\n\nUn alt aspect important al inițiativei noastre este accentul pus pe copii și pe siguranța și distracția lor. De aceea, am decis să reconstruim, în perioada următoare, locul de joacă pentru copii din centrul parcului.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Numărul redus de elevi români se menține • Libertatea",
        "content": "Pe data de 30 august a început un nou an școlar. Petru Todor, directorul Școlii Elementare „Olga Petrov Radišić” din Vârșeț, a explicat că la această dată a fost organizată o festivitate de primire a elevilor de clasa întâi, în cadrul căreia aceștia au primit ghiozdane, manuale și rechizite școlare. Elevii din clasele mai mari au prezentat un program cultural-artistic.\n\nReferindu-se la situația actuală privind numărul mic de elevi din clasele cu predare în limba română, care se menține scăzut și în acest an, directorul a menționat că, în școlile afiliate „Olga Petrov Radišić” din localitățile Sălcița, Mesici, Iablanca și Straja, numărul de elevi este foarte mic. De exemplu, la Sălcița, în clasa întâi este înscris un singur elev, iar în clasa a patra tot un elev. La Iablanca sunt în total patru elevi, însă în acest an nu s-a înscris niciun elev în clasa întâi. La Mesici, situația este similară, cu doar două clase active: clasa a doua, cu un elev, și clasa a patra, cu doi elevi. \n\n Singura localitate unde toate cele patru clase primare au elevi este Straja. În acest an, în clasa întâi sunt înscriși patru elevi, în clasa a doua trei elevi, în clasa a treia trei elevi, iar în clasa a patra opt elevi. În ciclul I-IV, totalul este de 18 elevi, Straja având cel mai mare număr de elevi din acest ciclu. \n\n La ciclul școlar din Vârșeț, numărul elevilor rămâne redus. În clasele combinate I-IV, sunt în total doar 11 elevi: doi în clasa întâi, trei în clasa a doua, patru în clasa a treia și doi în clasa a patra. În clasele superioare (V-VIII), situația este similară. În trecut, existau două clase paralele pentru fiecare an de studiu, însă astăzi există doar una. În clasa a cincea sunt 26 de elevi, în clasa a șasea 13 elevi, în clasa a șaptea doar 7 elevi, iar în clasa a opta 12 elevi. \n\n În ceea ce privește cadrele didactice la școala cu predare în limba română, toate disciplinele sunt predate de profesori români. La începutul orelor, s-a intonat imnul Serbiei. În zilele următoare, se așteaptă să sosească și manualele în limba română pentru elevii români.\n\nArticolul îl puteți citi în numărul 37 din 14 septembrie",
        "label": "Serbia"
    },
    {
        "title": "Rezumat al celor mai recente activități • Libertatea",
        "content": "Pe parcusul anului, la Centrul Cultural „Infinitum” din Glogoni se desfășoară activități ce pun în prim plan însușirea cunoștințelor în ceea ce privește limba și cultura română.\n\nActivitățile legate de învățarea limbii române, precum și de cunoașterea artei și tradițiilor românești, au rezultat, la sfârșitul anului trecut, prin prezentarea celor însușite la diverse manifestări, lucrări cultural-educaționale sau competiții. Mai multe detalii ne oferă Rodica Marianu, președinta și profesoara de limba română la Centrul Cultural „Infinitum” din Glogoni.\n\nConform celor menționate de interlocutoarea noastră, cursanții Centrului Cultural „Infinitum” din Glogoni au învățat colinde în ultima lună din anul trecut. În modul acesta, ei au contribuit la păstrarea unei tradiții românești. Anume, în seara de Ajun, cursanții au colindat prin sat, aducând bucurii locuitorilor din Glogoni.\n\nArticolul integral îl puteți citi în numărul 7 din 17 februarie",
        "label": "Serbia"
    },
    {
        "title": "Eleva Alexandra Georgiana Maleta, premiată la concursul „Eu și România” • Libertatea",
        "content": "Săptămâna trecută, la Consulatul General al României la Vârșeț, a avut loc o întâlnire cu Alexandra Georgiana Maleta, din Coștei, care a participat la concursul de eseuri „Eu și România”. La categoria de vârstă 15-18 ani, Alexandra a obținut locul al doilea, cu o notă de 7,83. Anca Corfu, consulul general al României la Vârșeț, a felicitat-o pe Alexandra pentru succesul obținut.\n\nAnca Corfu a explicat că acest concurs a fost organizat de Institutul Cultural Român, desfășurându-se în perioada 1 iulie și 31 august, fiind dedicat copiilor din comunitățile istorice și din diaspora. Printre cei 59 de participanți din diferite țări, care au trimis eseuri, povești și compuneri pe tema „Limba română este patria mea”, Alexandra Georgiana Maleta, elevă la Liceul „Borislav Petrov Braca”, secția în limba română, a câștigat locul al doilea. Consulul general a subliniat că Alexandra este o elevă talentată, care iubește limba și literatura română. Cu această ocazie, Anca Corfu i-a oferit Alexandrei un cadou constând în cărți și un buchet de flori. \n\n Margareta Cojocar, profesoara de limba română și mentorul Alexandrei, a declarat că aceasta este o elevă sârguincioasă și participă la toate concursurile literare în limba română. Alexandra scrie poezii, unele dintre ele fiind deja publicate, și este foarte activă în activitățile culturale. Prof. Cojocar a adăugat că Alexandra este o persoană tânără și creativă, cu multe talente: cântă, joacă teatru și scrie lucrări literare și poezii. Profesoara a felicitat-o și ea pe Alexandra pentru succesul obținut. \n\n Alexandra Georgiana Maleta a declarat următoarele: „Dragostea mea pentru scris am moștenit-o de la bunicul meu, care și el a scris poezii și lucrări. Urmărind concursurile literare online și discutând cu profesoara mea de limba română, am decis să particip la concursul de eseuri «Eu și România». Am muncit mult la lucrarea mea, pentru că iubesc limba română, așa că sunt foarte bucuroasă că eseul meu se numără printre cele câștigătoare. Nu mi-a fost greu să scriu; a fost suficient să mă gândesc la limba noastră, limba română, care este atât de frumoasă, iar cuvintele au venit de la sine.” \n\n Lucrările literare au fost evaluate de o comisie de jurizare formată din Simona Popescu, Nona Raportan și Gabriela Toma.\n\nArticolul îl puteți citi în numărul 38 din 21 septembrie",
        "label": "Serbia"
    },
    {
        "title": "Agricultorii pregătesc solul pentru însămânţare • Libertatea",
        "content": "Agricultorii din comuna Alibunar au profitat de zilele însorite de la începutul primăverii, şi au ieşit în lanuri cu tractoarele, pentru pregătirea solului.\n\nAnaliticii agrari spun că agricultorii nu vor greşi şi nici nu vor regreta orice cultură ar însămânţa, dat fiind că preţul la culturile agricole a fost mult mai mare decât în perioada recoltării. Astfel de pronosticuri vor fi valabile, dacă vor permite condiţiile meteo şi în campania de toamnă. De la ,,Žita Srbije” s-a comunicat că, agricultorii care vor însămânţa floarea-soarelui se vor bucura de un preţ bun, fiind deja contractate 200 de tone la un preţ garantat de 47 de dinari pentru un kilogram, preţul la soia fiind de circa 49 de dinari, iar la porumb variază, însă la grâu preţul va fi de 20 dinari. În campania de primăvară, la agricultorii din comuna Alibunar, va predomina ca şi până în prezent, cultura însămânţată cu porumb, apoi floarea-soarelui şi soia.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Patru decenii de activitate cultural-artistică •",
        "content": "Arta sunetelor are un rol deosebit în viața omului. Acest fapt îl confirmă și excelentul solist vocal și acordeonist Snežan Veselinov din Satu Nou, afirmat în localitatea sa și în satele din împrejurimi. Snežan a demonstrat în mai multe rânduri că este unul dintre cei mai activi corepetitori la coregrafiile românești, sârbești ș.a.\n\nSnežan Veselinov are aproape patru decenii de activitate. A cântat ca solist vocal la nunți, botezuri, la petrecerile organizate cu ocazia plecării flăcăilor în armată, dar și la diferite concerte și concursuri. \n\n Snežan cântă la acordeonul cu butoane. Este autodidact, dar cunoaște și notele într-o măsură restrânsă. Are şi o activitate bogată de corepetitor la Casa de Cultură „3 Octombrie” din Satu Nou. A reușit să facă față tuturor tentațiilor și să respecte cu precizie toate elementele artei sunetelor. A colaborat cu mulți coregrafi și a învățat mai multe stiluri de dans. \n\n Orchestra de muzică populară a „bobocilor” este un renume cu rezonanță la toate competițiile, Snežan fiind un acordeonist din toate aspectele: tact, metrică… \n\n Pe acordeonistul Snežan Veselinov l-am putut adesea vedea în emisiunile televizate. A cucerit inimele telespectatorilor. Are o ținută artistică și un stil propriu de instrumentist. Este mereu bine dispus. De mult timp cântă la diverse petreceri, spectacole, treceri în revistă etc.\n\nArticolul integral îl puteți citi în numărul 4 din 22 ianuarie 2022",
        "label": "Serbia"
    },
    {
        "title": "„Jos pălăria pentru femei” • Libertatea",
        "content": "Cu acest cântec a început aniversarea zilei de 8 Martie la Asociația de Femei „Pro Art” din Nicolinț.\n\nAdunate la sediul asociației, într-o frumoasă atmosferă de sărbătoare și-au așteptat oaspeții și invitatele pentru ca împreună să petreacă o seară închinată celei mai gingașe făpturi din lume – femeia.\n\nAu fost alături de ele, Mircea Dalea, președinte, și Petru-Luțu Cojocar, vicepreședinte, reprezentanți ai Comunității Locale din Nicolinț, care, pe lângă florile înmânate femeilor prezente, au sponsorizat masa comună, și Victoria Pincu care a făcut cadou o față de masă milieu și un cearșaf dantelat pentru dulapul donat pentru camera etno ce urmează să fie amenajată în incinta Căminului Cultural.\n\nArticolul îl puteți citi în numărul 11 din 16 martie",
        "label": "Serbia"
    },
    {
        "title": "Program bogat și organizare bună • Libertatea",
        "content": "Cu prilejul Zilelor de vară ale localității Sân-Mihai, locuitorii și vizitatorii vor avea prilejul să se delecteze, pe parcursul a mai multor zile, participând, atunci când timpul le permite, la mai multe manifestări culturale, sportive și gastronomice, în centrul evenimentelor fiind Festivalul de Folclor și Muzică românească din Voivodina, Republica Serbia, care se va desfășura pe parcursul a patru zile.\n\nÎncepând din data de 07 august și până pe data de 11 august, vor avea loc mai multe turnee de mini fotbal. Pe data de 12 august va avea loc Concursul gastronomic de pregătire a gulașului la ceaun, pe aceeași dată vor avea loc turneul de șah și de beer pong.\n\nCopiii vor avea ocazia să se distreze pe data de 14 august, atunci când va avea loc spectacolul pentru copiii. Începând din data de 16 august, iubitorii de folclor și muzică populară, se pot delecta pe acorduri muzicale, având în vedere că atunci se va da startul Festivalului de Folclor și Muzică Românească din Voivodina, Republica Serbia.\n\nArticolul integral îl puteți citi în numărul 31 din 5 august",
        "label": "Serbia"
    },
    {
        "title": "O zi de voie bună și veselie • Libertatea",
        "content": "După informațiile primite de la dr. Traian Căcina, în a doua zi de Paște, la Voivodinț s-a organizat Nedeia satului. În fiecare an, sătenii din acest sat marchează în mod cinstit, frumos și modest Nedeia satului.\n\nBucuria sărbătorii satului s-a simțit încă de dimineață. Mai întâi, sătenii au mers la biserica din sat, luând parte la Sfânta Liturghie. După aceea, în centrul satului a fost încinsă hora românească. Voia bună și veselia s-au prelungit până târziu. Societatea Culturală Artistică din sat a prezentat un program bogat și a demonstrat că la Voivodinț se mai păstrează portul și tradițiile românești.\n\nLa Comunitatea Locală a fost organizată o recepție pentru oficialitățile de la autoguvernarea locală a orașului Vârșeț și ale consulatului României la Vârșeț.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Sfânta Cruce, Altar de jertfă al Mântuitorului • Libertatea",
        "content": "Toate religiile lumii, din trecut şi de azi, au avut şi au semne şi simboluri specifice: unele corpuri cereşti (soarele, luna, stelele), altele corpuri şi figuri de animale, iar altele obiecte de tot felul. În acelaşi timp, suverani şi popoare, armate, instituţii, asociaţii, familii nobile etc. au adoptat diferite simboluri, socotite reprezentative.\n\nDeosebit de toate religiile şi celelalte instituţii omeneşti, creştinismul se prezintă în faţa lumii, de douăzeci de veacuri, cu cel mai simplu, dar şi cel mai mare dintre semne: Sfânta Cruce. Prin comparaţie, nici unul dintre celelalte n-a reprezentat mai bine un fapt, un adevăr, o realitate. De ce? Pentru că Sfânta Cruce nu este un simbol mitologic, o idee, un obiect magic ori artistic, ci Altar, pe care Iisus Hristos S-a jertfit, ca să ne mântuiască. Părinţii Bisericii ne învaţă că Sfânta Cruce are trei semnificaţii: obiect sfânt, semn de închinare şi cale de urmat, misiune. În pofida faptului că s-a vorbit şi s-a scris enorm despre ea, că ştim, aşadar, foarte multe lucruri, Sfânta Cruce rămâne, în esenţă, o mare taină, sau „uşa tainelor” – cum frumos exprimă un vers din Acatistul Sfintei Cruci (Icos 6), aşa cum de-a pururi taine rămân Sfânta Treime, Întruparea Mântuitorului, Euharistia etc., pe care le primim şi le înţelegem numai prin credinţă. Trebuie să reţinem, de asemenea, că în ierarhia liturgică Sfânta Cruce se situează imediat după Maica Domnului şi înaintea sfinţilor. Să ne amintim că la încheierea unor slujbe (otpust) se rosteşte: „Hristos – Adevăratul Dumnezeul nostru, pentru rugăciunile Preacuratei Maicii Sale, cu puterea cinstitei şi de viaţă făcătoarei Cruci şi cu ale tuturor sfinţilor, să ne miluiască şi să ne mântuiască…”. \n\n Înţelegem, astfel, că Hristos ne mântuieşte şi cu puterea Crucii. Așa ne explică Sf. Damaschin despre puterea Sfintei Cruci. Iar cetățenii comunei Alibunar, datorită unor întâmplări nefericite, au demarat un proiect, care a fost dus la bun sfârșit.\n\nArticolul integral îl puteți citi în numărul 29 din 16 iulie 2022",
        "label": "Serbia"
    },
    {
        "title": "Ocrotitoarea partidului • Libertatea",
        "content": "Pe data de 27 octombrie, Comitetul Comunal al Partidului Progresist Sârb din comuna Alibunar a organizat o sărbătoare grandioasă pentru a cinsti Sfânta Parascheva, ocrotitoarea partidului. Evenimentul a reunit atât membrii partidului, cât și locuitorii comunei, toți uniți într-un moment de rugăciune și reflecție pentru un viitor mai promițător.\n\nÎn discursul său, președinta comunei Alibunar, Zorana Bratić, a subliniat importanța acestei zile și a adunării în numele credinței în Dumnezeu și a Sfintei Parascheva. Ea a menționat și înțelepciunea politicii președintelui Republicii Serbia, Aleksandar Vučić, care a îndrumat partidul și comunitatea către un viitor mai prosper.\n\nZorana Bratić a accentuat că doar prin unitate și efort comun pot fi realizate visele mărețe pentru Serbia. De asemenea, a mulțumit tuturor celor prezenți, care au sărbătorit împreună ocrotitoarea Partidului Progresist Sârb.\n\nArticolul îl puteți citi în numărul 44 din 2 noiembrie",
        "label": "Serbia"
    },
    {
        "title": "Exponate și activități pentru copii • Libertatea",
        "content": "În preajma celei mai mari sărbători, Paștele, pe data de 12 și 13 aprilie, a avut loc Târgul de Paște organizat de comuna Alibunar și Organizația de Turism. Târgul a ajuns la a treia ediție, iar anul acesta a avut loc pe platoul din fața Căminului Cultural din Alibunar.\n\nLa târg au fost prezenți meșteri populari, artiști plastici și vânzători de produse hand-made și de artă meșteșugărească. Târgul s-a evidențiat, în special, prin produse specifice sărbătorilor pascale: ouă încondeiate, icoane pe sticlă și lemn, sculpturi în lemn și piatră, aranjamente florale, obiecte decorative, obiecte de ceramică, produse artizanale, obiecte de sticlă și altele.\n\nOrganizatorii au pregătit în cea de-a doua zi a târgului, evenimente dedicate în special copiilor, pe micuța scenă amenajată în fața Căminului Cultural, localnicii și vizitatorii au luat parte la spectacole de muzică, dans și ateliere de încondeiat ouă. Nu a lipsit de la târg nici iepurașul, rezervat celor mici, cărora li s-au pregătit o serie de activități interactive și educative. Asociația de Femei ,,Etno Art Brakos”, a organizat un atelier creativ pentru copiii din comuna Alibunar, prof. Draga Kokotović, i-a învățat pe cei mici cum să picteze pe ouă.\n\nTatjana Đurđević, director al Organizației de Turism, ne-a declarat următoarele; ,,Târgul de Paște se organizează al treilea an consecutiv, comuna Alibunar și Organizația de Turism sunt organizatorii principali ai acestei manifestări.\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Nici ploaia nu a putut să impedice distracția și energia pozitivă • Libertatea",
        "content": "Săptămâna trecută, la Vârșeț, s-a desfășurat cunoscuta manifestare turistico-economică „Balul Strugurilor”. După tradiție, evenimentul a început joi seara, pe platoul panoramei orașului de lângă bisericuța „Sfânta Cruce” de pe deal, unde vârșețenii au savurat vin și cârnații la jar.\n\nDupă aceea, într-o atmosferă frumoasă, în salonul de vinuri a restaurantului „Helveția 1880”, pentru prima dată s-a organizat concurs „Miss Balul Strugurilor”. La acest concurs au participat 12 de fete din oraș și din toate comunele învecinate. Decizia care dintre ele este cea mai frumoasă a fost adusă de către juriul în formația: Javor Radovanović, președintele juriului, și membrii: Nebojša Jelić, Mărioara Sfera, Sofija Stefanovski și Cristina Šajn. Cea mai frumoasă fată a fost desemnată Anastasija Bakota. Românca Alexandra Cebzan Zeman a fost prima însoțitoare, pe când panglica pentru a doua însoțitoare a primit-o Sara Ristić. Titlul de cea mai fermecătoare fată i-a revenit lui Ivanei Majstorović, în timp ce fata cu cel mai frumos zâmbet a fost Tijana Kresović.\n\n\n\n În după-amiaza zilei de vineri, a fost organizată o recepție oficiată de către primarul orașului, Dragana Mitrović, în sala de festivității a Primăriei orașului Vârșeț. La această recepție au fost prezenți pe lângă membrii din conducerea autoguvernării locale, reprezentații instituților comunale și Marinel Petrică, președintele Consiliului de Administrație al CPE „Libertatea”, Daniel Magdu, președintele Consiliului Național al Minorității Naționale Române din Serbia, care, cu această ocazie, pentru ziarul nostru a menționat: „Felicit orașului Vârșeț și pe primarul Dragana Mitrović pentru cea mai veche manifestare de acest gen, prin care Vârșețul este cunoscut, unde trăiesc un număr însemnat de românii. Vârșețul ocupă un loc important pe harta vinurilor, iar meritele speciale pentru aceasta revin viticultorilor din oraș. „Balul Strugurilor” este un eveniment care se bucură de tot mai mult succes din an în an și atrage în cele trei zile foarte mulți vizitatori din Serbia și din România. Aici, la Vârșeț, oaspeții se pot delecta cu cele mai bune vinuri și mâncări tradiționale cele mai gustoase.”\n\nintegral îl puteți citi în numărul 39 din 24 septembrie",
        "label": "Serbia"
    },
    {
        "title": "O împlinire sufletească pentru credincioși • Libertatea",
        "content": "Pe 22 octombrie, Preasfințitul Părinte Ieronim, Episcop al Daciei Felix din Vârșeț, a efectuat prima sa vizită la parohiile din Panciova, Iabuca și Glogoni. Credincioșii pancioveni s-au îmbrăcat dis-de-dimineață în hainele de sărbătoare și l-au așteptat pe Preasfințitul Părinte Ieronim în fața Capelei Ortodoxe Române din Panciova, unde Preasfinția Sa a slujit Sfânta Liturghie împreună cu un sobor de preoți.\n\nPreasfințitul Părinte Ieronim s-a aflat în mijlocul credincioșilor pancioveni cu ocazia Hramului Capelei Ortodoxe Române, Sfântul Mare Mucenic Dimitrie, sărbătoare pe care o marcăm pe 26 octombrie. Anul acesta, hramul a fost sărbătorit în avans, motivul fiind tocmai ca Preasfinția Sa să fie în mijlocul credincioșilor, având în vedere că în zilele de 26 şi 27 octombrie toți membrii Sfântului Sinod al Bisericii Ortodoxe Române au participat, la București, la manifestările prilejuite de pomenirea Sfântului Dimitrie cel Nou, Ocrotitorul Bucureștilor.\n\nLa oficierea Sfintei Liturghii au luat parte: Părintele Arhimandrit Spiridon din Belgrad, Părintele Protopop Cornel Juică, Părintele Ionel Savu, paroh al Bisericii Ortodoxe Române din Petrovasâla, Părintele Cristian Băbuț, paroh al Capelei Ortodoxe Române din Panciova și diaconii Claudiu Sarghin și Octavian Cenuță. La oficierea Sfintei Liturghii a asistat și Protopopul Ortodox Sârb de Panciova, Părintele Radoslav Radmanović. Răspunsurile la Sfinta Liturghie le-a dat Geta Gătăianț. Cu acest prilej, Preasfințitul Părinte Ieronim l-a hirotonit diacon pe Prienec Marian-Petru din România.\n\nArticolul integral îl puteți citi în numărul 43 din 28 octombrie",
        "label": "Serbia"
    },
    {
        "title": "Cultivă tradiţiile şi obiceiurile din sat • Libertatea",
        "content": "Asociaţia Femeilor ,,Dobričanke” a fost înfiinţată în anul 2010 şi are la număr în jur de 20 de femei activiste.\n\nObiectivul principal care le-a unit pe femeile din Dobrica a fost păstrarea şi cultivarea obiceiurilor străvechi moştenite de la străbuni, pentru a le transmite nealterate, generaţiilor tinere. Femeile de la această asociaţie au participat cu regularitate la toate manifestările culturale organizate în comuna Alibunar, unde au prezentat costumaţia sârbească purtată de tinerii căsătoriţi, iar de pe ştandul lor nu au lipsit prăjiturile tradiţionale, şi mai ales pogăceaua din aluat dospit.\n\n,,La început, întâlnirile noastre au avut un caracter umanitar, deoarece am organizat acţiuni benefice unde s-au colectat donaţii menite oamenilor nevoiaşi, precum şi celor bolnavi de boli incurabile. Pe parcurs, această organizaţie a femeilor a primit o nouă amprentă, fiind transformată într-o asociaţie care are ca scop de a promova valorile culturale la nivel de sat. Noi, femeile din Dobrica, ne mândrim cu portul nostru, este ceva specific, deoarece costumaţia tradiţională din sat se deosebeşte de cea a sârbilor bănăţeni.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "Cadou practic oferit de Întreprinderea Edilitar-Publică „2 Oktobar” •",
        "content": "Într-un gest generos și ecologic, pe 7 decembrie, Întreprinderea Edilitar-Publică „2 Oktobar” din Vârșeț, a adus zâmbete pe fețele locuitorilor din Coștei.\n\nO inițiativă menită să încurajeze practici ecologice și să contribuie la îmbunătățirea mediului înconjurător a constat în oferirea unui cadou practic fiecărei gospodării care plătește factura lunară pentru gestionarea gunoiului. Iar acestea au fost înmânate de către primarul satului, Viorel Bălăgean.\n\nFiecare locuință care respectă responsabilitatea de a plăti serviciile pentru colectarea deșeurilor a primit un coș de gunoi special, dotat cu capac și rotile pentru a facilita gestionarea eficientă a deșeurilor casnice. Această inițiativă nu doar încurajează colectarea selectivă, ci și sprijină comunitatea în adoptarea unor obiceiuri mai prietenoase cu mediul.\n\nPrin oferirea acestor coșuri de gunoi, Întreprinderea Edilitar-Publică „2 Oktobar” nu numai că vine în întâmpinarea nevoilor practice ale locuitorilor, ci și susține o abordare responsabilă față de mediul înconjurător. Un astfel de cadou nu doar îmbunătățește aspectul estetic al zonei, ci și stimulează implicarea comunității în promovarea unui mediu sănătos și curat. Această acțiune nu face decât să sublinieze angajamentul Întreprinderii Edilitar-Publice „2 Oktobar” față de calitatea vieții locuitorilor și față de protejarea mediului. Într-o lume tot mai conștientă de impactul asupra planetei noastre, inițiative precum aceasta reprezintă pași importanți către un viitor mai sustenabil.\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "Hramul Corului Bisericesc „Doina” • Libertatea",
        "content": "Slujirea la sfântul altar şi toate ceremoniile religioase nu pot fi închipuite fără cântecele corale. În fiecare an, la marea sărbătoare a Rusaliilor se marchează hramul Corului Bisericesc Bărbătesc din Toracul Mic „Doina”.\n\nÎn acest an, marea sărbătoare a fost marcată luni, 24 iunie, la o zi după Rusalii. Liturghia dumnezeiască a fost oficiată de Părintele Iconom Stavrofor Emanuil Mojic, paroh de Toracul Mic.\n\nRăspunsurile la liturghie au fost date de Corul Bisericesc Bărbătesc din Toracul Mic ,,Doina”, condus de Todor Doru Ursu. Corul bisericesc „Armonia” din Toracul Mare a participat la sfârşitul liturghiei. Imediat după oficierea slujbei s-a ţinut parastasul conducătorilor de cor, respectiv al coriştilor trecuţi la cele veşnice, toţi fiind pomeniţi creştineşte în trei rânduri. \n\n La sfârşit, la casa parohială a avut loc o agapă creştinească tradiţională.\n\nArticolul îl puteți citi în numărul 27 din 6 iulie",
        "label": "Serbia"
    },
    {
        "title": "Manifestarea ,,Bucuriile de Paşte la Iancaid” a reunit toți copiii din sat • Libertatea",
        "content": "În fiecare an, asociațiile din Iancaid organizează câteva evenimente dedicate copiilor și tinerilor din localitate. Unul dintre evenimentele ce se desfășoară în acest sat pitoresc aflat ,,între patru ape” este ,,Bucuriile de Paşte la Iancaid” care a avut loc pe data de 17 aprilie, în a doua zi a celebrării celei mai vechi și importante sărbători religioase – Paștele. Manifestarea a fost organizată de SCA ,,Lumina”, Comunitatea Locală și CF ,,Unirea” din Iancaid, cu sprijin financiar din partea Consiliului Național al Minorității Naționale Române din Serbia, pe baza unui concurs de proiecte.\n\nEdiția a doua a manifestării ,,Bucuriile de Paşte la Iancaid” a reunit pe terenul mic de sport din centrul satului și în incinta Căminului Cultural din localitate peste 30 de copii cu vârsta de până la 10 ani din Iancaid, precum și copii din alte localități, ai căror părinți își trag originea din această localitate. Micuții iancaizeni, încurajați de un număr mare de părinți și bunici prezenți, s-au distrat de minune, au socializat și s-au întrecut la diverse jocuri de îndemânare și discipline sportive: ,,Cursa în saci”, ,,Cursa cu ouă în lingură”, ,,Tragerea frânghiei”, ,,Cine-i primul la scaun”, precum și ,,Ciocnirea ouălor de Paşte”.\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Susţinerea probelor în scris a decurs fără probleme • Libertatea",
        "content": "În perioada 9 -10 aprilie curent, prevăzută pentru realizarea simulării examenului final al elevilor de clasa a VIII-a, la Şcoala Generală ,,2 Octombrie” din Nicolinţ, respectând măsurile epidemiologice, probele în scris din limba maternă, matematică şi testul combinat, susţinerea examenului a decurs fără impedimente.\n\nDupă cum a menţionat directoarea şcolii, Mărioara Đurić, 11 elevi, absolvenţi ai clasei a VIII-a, au fost prezenţi la examenul final de probă. Simularea examenului final s-a desfăşurat în încăperile şcolii, respectând măsurile anti-Covid (purtarea obligatorie a măştii de protecţie, distanţa între elevi şi aplicarea preparatelor antiseptice pentru dezinfectarea mâinilor), ei fiind supravegheaţi de cadrele didactice de la această şcoală.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "A început vaccinarea anti-COVID a cetățenilor •",
        "content": "Miercuri, 20 ianuarie, a început vaccinarea anti-COVID a cetățenilor de pe teritoriul orașului. Directoarea Institutului de Sănătate Publică, dr. Ljiljana Lazić, a declarat că în această tranșă Institutul pentru Sănătate Publică a primit 3250 de doze de vaccinuri anti-COVID Sinopharm. Din numărul respectiv, 1680 de doze sunt menite pentru Panciova, iar restul au fost distrubuite către restul comunelor și orașelor din Districtul Banatul de Sud, scrie 013info.\n\nVaccinarea anti-COVID se efectuează la Centrul Preventiv de Sănătate din strada Miloša Obrenovića 2 și la ambulatoriul Donji Grad din strada Žarka Zrenjanina 41, unde funcţionează două puncte de vaccinare. Centrul Preventiv de Sănătate lucrează în intervalul orar 8-15, în timp ce ambulatoriul Donji Grad lucrează între orele 8-20.\n\nDupă spusele dr. Lazić, o parte din persoanele care s-au anunțat să primească vaccin anti-COVID a fost contactată deja pentru a se prezenta la vaccinare. Dr. Lazić a clarificat că cetățenii vor fi contactați în funcție de vârstă. Dânsa a punctat că există suficiente vaccinuri anti-COVID, așadar le pot primi și cetățenii care nu s-au anunțat, însă pentru a avea o evidență clară, este preferabil ca aceștia să se anunțe pe site-ul eUprava.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Momente de delectare cu muzică clasică • Libertatea",
        "content": "Casa de Cultură „3 Octombrie” din Satu Nou a organizat, pe 5 martie, deja tradiționalul concert al studenților la clarinet de la Facultatea de Muzică din Belgrad la clasa profesorului Ognjen Popović.\n\nÎn sala mică a Casei de Cultură „3 Octombrie” din Satu Nou au răsunat piesele cunoscuților compozitori de muzică clasică. Profesorul Ognjen Popović a salutat publicul, declarându-se mândru de faptul că acest concert a reunit un număr mare de persoane care au venit să-i asculte pe studenţii săi. Aşa cum a afirmat, el speră că această tradiție va continua și le-a urat tuturor să aibă parte de momente de delectare cu muzică clasică, interpretată de clarinetiști.\n\nConcertul l-au inaugurat, cântând în duet, studenții Marko Daničić și Jovan Živčić. Apoi s-au perindat pe scenă următorii studenți la clarinet: Ilija Nikolić, Jovan Živčić, Matija Nišević, Petra Đorđević și Dositej Novaković. Ei au fost acompaniați de către colaboratoarea la pian, Antonela Grgin. \n\n În încheierea concertului, Dositej Novaković și Ilija Nikolić, la clarinet și Sofija Vukić, la pian au interpretat o piesă de concert. La final, publicul i-a salutat pe clarinetiști cu aplauze frenetice.\n\nArticolul îl puteți citi în numărul 62 din 11 martie",
        "label": "Serbia"
    },
    {
        "title": "Moraviţa (România) iese în evidență! • Libertatea",
        "content": "În parcul satului Sân-Mihai, sâmbătă, 12 august, sub egida Comunităţii Locale, s-a desfășurat o nouă ediție a apreciatului concurs culinar dedicat gătirii gulașului la ceaun, preparat din carne de vită. 23 de echipe din satele învecinate, plus echipa invitată din Moravița (România), au intrat în competiție. Concursul a început la ora 11:00, moment în care fiecărei echipe i-au fost repartizate ingredientele necesare, incluzând și două kilograme de carne de vită.\n\nPrimarul Darian Tăpălagă a subliniat unicitatea acestei manifestări gastronomice, care reuneşte pasionații de mâncăruri tradiționale și oferă prilejul întâlnirii sătenilor cu cei care au plecat temporar în străinătate, dar care revin cu bucurie în satul natal.\n\nDupă patru ore de preparare a gulaşului la ceaun, juriul de specialitate a anunțat rezultatele:\n• Premiul I: echipa din Moravița (România);\n• Premiul II: echipa condusă de Robert Muncean din Sân-Mihai;\n• Premiul III: echipa lui Ionel Todoran, tot din Sân-Mihai. \n\n ,,Am fost plăcut surprinsă de premiul acordat. Participăm cu drag la acest eveniment, invitați de gazdelor din Sân-Mihai. Ne-am simţim foarte bine alături de fraţii noştri de dincoace de graniţă. Din echipa noastră fac parte soții Trifu, Aurel și Elena, precum și Ioan Valentin.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "Regele melosului popular • Libertatea",
        "content": "Un solist vocal excepţional şi un fost artist de stradă excelent al Serbiei şi al fostei Iugoslavii. \n\n Că bobocii întotdeauna au avut talente excepţionale muzicale, ne dovedeşte şi extra talentatul solist vocal Traian Todorovici „Car”, sau cum îl cunosc bobocii „Nuţu lu’ Radu-Bulici”.\n\n\n\n Traian este unicul român din Banatul sârbesc care a înregistrat 8 discuri „single” de muzică sârbească, pe timpul fostei Iugoslavii. A devenit repede unul dintre cei mai populari solişti vocali din ţară. \n\n Primul muzician care l-a ajutat pe Nuţu Todorovici a fost Stevan Mălaimare, cunoscut acordeonist din Satu Nou. A muncit destul cu talentatul boboc şi l-a instruit, în ceea ce priveşte bazele muzicale fundamentale. \n\n La începutul carierei sale Traian Todorovici a fost membrul Casei de Cultură „3 Octombrie”. Dânsul a fost inclus în ansamblul vocal-instrumental, condus pe timpurile acelea de acordeonistul Stevan Mălaimare.\n\n\n\n Stilul de interpretare vocală al acestui solist este specific, duios, cu voce clară şi timbru foarte plăcut, tenace şi splendid. De asemenea, Traian aplică ornamente şi vibraţii maestrale. \n\n Pe parcursul unui deceniu, Traian a cântat cu diverse formaţii vocal-instrumentale, la concerte şi emulaţii cultural-artistice. Dânsul s-a ocupat cu muzica în mod profesional. Traian Todorovici a fost şi solist vocal activ al ansamblului „Beograd”.\n\n\n\n Traian este, pe parcursul a patru decenii, cel mai solicitat interpret în emisiunile transmise la radio, adică „la dorinţa ascultătorilor”. \n\n Pe Traian Todorovici l-am admirat, apreciat şi recunoscut atât ca solist vocal, cât şi ca prieten, şi coleg. Pe de altă parte, Traian a fost apreciat şi de renumitul nostru rapsod popular, Sima Mălaimare, care l-a acompaniat la acordeon câteva doine româneşti, chiar în Suedia, în timp ce i-a făcut vizită. Chiar şi acum păstrez în fonoteca muzicală personală aceste casete, benzi de magnetofon, iar acum şi CD-uri. Ascultătorii fideli, îl pot audia pe Traian Todorovici şi pe Youtube, precum şi la alte posturi moderne. \n\n Numele acestui artist va rămâne veşnic înscris cu litere de aur în categoria celor mai buni solişti vocali pe care i-a avut satul nostru. Dotat cu performanţe superioare muzicale şi cu o carismă divină, Traian îşi desăvârşeşte talentul personal şi îşi măreşte repertoriul. După un progres considerabil, unele case discografice l-au invitat pentru a realiza proiecte muzicale. Excelentul cântăreţ de muzică populară sârbească a realizat pe atunci şi primele sale proiecte muzicale pentru Radio Televiziunea Belgrad, producător fiindu-i cunoscutul compozitor Dobrivoje Ivanković.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Unicul festival de acest gen din Serbia • Libertatea",
        "content": "Cel mai vizitat eveniment gastronomic-turistic din Voivodina, a avut loc la Sân-Mihai, pe data de 3 și 4 februarie. În cadrul Festivalului de Tobă, a avut loc și o expoziție de desene ale copiilor din localitate. Aceștia au avut ca temă să deseneze, așa cum văd ei, festivalul amintit.\n\nPrima zi a Festivalului de Tobă de la Sân-Mihai, a fost rezervată gurmanzilor din această localitate. Șapte echipe s-au înscris pentru a concura pentru titlul de cea mai bună tobă. La deschiderea evenimentului, președintele Comunității Locale, Darian Tăpălaga, i-a salutat pe toți cei prezenți și le-a urat mult succes. Anul acesta, Comunitatea Locală a pregătit grătar și băutură pentru toți vizitatorii. Pentru prima dată, Comunitatea Locală le-a făcut o surpriză, neluându-le taxă de înscriere participanților la concurs.\n\nDeschidera festivalului, în cea de-a doua zi, a avut loc la ora 9, vizitatorii, într-un număr mare, au degustat din produsele preparate de către participanții amatori, dar au gustat și din produsele participanților profesioniști în domeniul gastronomiei.\n\nÎn sala mare a Casei de Cultură din localitatea Sân-Mihai, a avut loc întâlnirea consumatorilor şi producătorilor de produse din carne de porc. Tot în această încăpere a avut loc expoziția de desene, dar și înmânarea premiilor.\n\nArticolul integral îl puteți citi în numărul 58 din 11 februarie",
        "label": "Serbia"
    },
    {
        "title": "Tradiții și obiceiuri românești la ceas de sărbătoare • Libertatea",
        "content": "Duminică, 29 decembrie 2024, sediul Asociației de Femei „Etno Art Brakos” din Alibunar a găzduit un eveniment cultural dedicat sărbătorilor de iarnă. Manifestarea a reunit personalități locale, reprezentanți ai comunității românești și participanți din Seleuș care au celebrat tradițiile și obiceiurile specifice locului.\n\nÎn deschiderea programului, au luat cuvântul: subsemnata, președinta asociației „Etno Art Brakos”, care a subliniat importanța păstrării identității culturale românești. \n\n Aleksandar Siveri, președintele Adunării Comunei Alibunar, a evidențiat în cuvântul său de salut, rolul evenimentelor culturale și importanța acestora. \n\n Daniel Bala, ministru consilier la Consulatul General al României la Vârșeț, prezent la eveniment, a transmis un mesaj de susținere pentru inițiativele ce promovează tradițiile românești. \n\n Marian Mohan, secretar al Consiliului Național al Minorității Naționale Române, a felicitat organizatorii pentru eforturile lor de a păstra și promova obiceiurile, subliniind că, CNMNR va sprijini mereu astfel de evenimente. \n\n Nu în ultimul rând, celor prezenți, s-a adresat Gabriel Simioniseila, preotul paroh al Bisericii Ortodoxe Române din Alibunar care a adus un mesaj spiritual, punând accent pe unitatea comunității în jurul valorilor tradiționale. \n\n Un punct central al evenimentului l-a reprezentat participarea Fundației ,,Hiperion” din Seleuș, care a oferit un spectacol frumos care a încântat publicul. Aceștia s-au prezentat cu o suită de „Dansuri bănățene din Seleuș” și „Dansul de fete din Banat” Coregrafia a fost semnată de Benoni Bucur, iar coordonarea artistică a fost asigurată de prof. Eleonora Miclea. \n\n Copiii din Seleuș au completat atmosfera de sărbătoare, interpretând colindele tradiționale „Domn, domn să-nălțăm”, „Altfel de colind” și „O, ce veste minunată”. \n\n Copiii de la Fundația ,,Hiperion” au fost îndrumați, pe parcursul programului, de prof. Eleonora Miclea. \n\n Prin acest eveniment, Asociația de Femei „Etno Art Brakos”, din Alibunar, a demonstrat, încă o dată, importanța păstrării și promovării patrimoniului cultural românesc, consolidând legăturile între localități. \n\n Menționăm faptul că la acest eveniment, copiii participanți s-au bucurat și de prezența lui Moș Crăciun, care le-a împărțit pachete. \n\n Evenimentul a beneficiat de sprijinul Consiliului Național al Minorității Naționale Române și al Întreprinderii Agricole „Žitobanat” din Vârșeț. Organizatorii au mulțumit, în mod deosebit, tuturor celor care au contribuit la reușita acestei manifestări, subliniind că scopul principal a fost promovarea portului, tradițiilor și obiceiurilor românești.\n\nArticolul îl puteți citi în numărul 2 din 11 ianuarie 2025",
        "label": "Serbia"
    },
    {
        "title": "Preot nou pentru parohiile din Doloave și Maramorac • Libertatea",
        "content": "Hramul Bisericii Ortodoxe Române din Doloave, Aducerea moaștelor Sfântului Ierarh Nicolae la Bari, a fost sărbătorit de către românii doloveni pe 9 mai. În această zi de sărbătoare, Biserica Ortodoxă Română din Doloave a primit nou paroh – Părintele Milan Ristić.\n\nHramul Bisericii Ortodoxe Române din Doloave a fost marcat prin oficierea Sfintei Liturghii, care a fost săvârșită de un sobor de cinci preoți: Părintele Emanuel Tăpălagă, Vicar Eparhial al Episcopiei Dacia Felix din Vârșeț, Părintele Gheorghe Ianeș, Protopop de Panciova și paroh al Bisericii Ortodoxe Române din Satu Nou, Părintele Steva Urošev din Panciova, Părintele Emanuel Veveriță, paroh al Bisericii Ortodoxe Române din Deliblata și Părintele Milan Ristić, noul paroh al Bisericii Ortodoxe Române din Doloave și Bisericii Ortodoxe Române din Maramorac.\n\nRăspunsurile la Sfânta Liturghie au fost intonate de corul bisericesc bărbătesc din parohia Grebenaț. La Sfânta Liturghie au participat și alte fețe bisericești. \n\n După oficierea Sfintei Liturghii, a avut loc ceremonia de instalare a noului paroh al Bisericii Ortodoxe Române din Doloave, care va sluji și la parohia din Maramorac. Vicarul Eparhial al Episcopiei Dacia Felix din Vârșeț, Părintele Emanuel Tăpălagă, i-a înmânat Părintelui Milan Ristić cele trei simboluri ale bisericii: Sfânta Evanghelie, Crucea și Cheia.\n\nPărintele Milan Ristić s-a declarat mulțumit Bunului Dumnezeu pentru că i-a dăruit această parohie după zece ani de când s-a întors în țara sa natală din România, fiind student acolo.\n\nArticolul integral îl puteți citi în numărul 20 din 20 mai",
        "label": "Serbia"
    },
    {
        "title": "Agricultorii se împotrivesc interdicției de a trece cu tractoarele printr-o stradă din sat •",
        "content": "La Satu Nou, sezonul recoltei a început cu o problemă pentru agricultori. Aceasta constă în faptul că le este interzis accesul cu tractoarele pe un drum din localitate ce duce spre grădini. Semnul de circulație privind interzicerea accesului tractoarelor pe strada Petar Kočić a fost instalat la cererea proprietarului unei case de pe această stradă.\n\nAvând în vedere că aceasta reprezintă o problemă seriosă pentru agricultori, Asociația „Novoseljanki paori” din Satu Nou a făcut o petiție, pe care au semnat-o atât membrii asociației amintite, cât și mulți alți localnici.\n\n,,La cererea proprietarului unei case din stradă a fost instalat mai întâi semnul de circulație care interzice accesul tractoarelor cu greutatea de până la un anumit tonaj. Apoi, acest semn a fost înlocuit cu semnul de circulație ce interzice complet accesul tractoarelor.\n\nArticolul integral îl puteți citi în numărul 41 din 14 octombrie",
        "label": "Serbia"
    },
    {
        "title": "Şedinţa Consiliului Administrativ al Festivalului de Folclor şi Muzică Românească din Voivodina – Serbia • Libertatea",
        "content": "Duminică, 28 mai, în incinta Căminului Cultural din Sân-Mihai a avut loc Ședinţa Consiliului Administrativ al Festivalului de Folclor şi Muzică Românească din Voivodina. Au fost prezenți 9 din numărul total de membri, precum şi membrii comisiei artistice, dar şi reprezentanţi ai gazdelor.\n\nȘedința a fost prezidată de către președintele Consiliului Administrativ, Viorel Bălăgeanu, iar punctele principale de pe ordinea de zi au fost legate de organizarea ediţiei a 63-a a Festivalului de Folclor şi Muzică Românească din Voivodina, care va avea loc în perioada 16-19 august, la Sân-Mihai. Pentru început a fost prezentat Raportul preşedintelui Comitetului local de organizare. Darian Tăpălagă a menţionat faptul că pregătirile sunt în toi, sânmienţii sunt pregătiţi şi au posibilităţi pentru organizarea unei ediţii reușite în acest an al festivalului.\n\nÎn principiu, la şedinţă s-a discutat despre: programul ediţiei din acest an, tipărirea diplomelor, invitaţiilor, afişelor, întocmirea scenariului festivalului, despre editarea şi tipărirea buletinului „Armonii Muzical Foclorice”, s-a ales componenţa juriului, de asemenea, s-a discutat şi despre manifestările adiacente etc. Ediţia din acest an al festivalului se va desfăşura în cadrul a patru spectacole. În primele trei zile se vor prezenta în concurenţă ansamblurile societăţilor si căminelor culturale, precum și soliștii vocali şi instrumentişti. Conform raportului preşedintelui Comisiei artistice a festivalului, Janiel Şublea, la cele două audiţii, ce au avut loc pe data de 26 martie şi 9 aprilie, au participarea 39 de soliști vocali şi instrumentişti care vor intra în programul competitiv, fiind acompaniaţi de Orchestra CNMNR. Cea de-a patra zi a festivalului este dedicată decernării premiilor, de asemenea, va avea loc spectacolul de gală, la care vor participa solişti consacraţi, precum şi oaspeţi de la noi şi din România.\n\nTotodată, se vor prezenta şi fanfarele în acest program. Legat de participarea ansamblurilor societăţilor şi a căminelor culturale la festival, s-a hotărât ca acest lucru să se facă pe baza fişei de înscriere din cadrul concursului care va fi deschis în perioada 12-30 iunie şi care va fi publicat în mass-media. De asemenea, cei prezenţi la şedinţă au stabilit şi data când vor avea loc repetiţiile generale ale Orchestrei CNMNR cu soliştii, respectiv pe data de 14 şi 15 august la Sân-Mihai.\n\nSecretar al Festivalului de Folclor şi Muzică Românească din Voivodina\n\nArticolul îl puteți citi în numărul 22 din 3 iunie",
        "label": "Serbia"
    },
    {
        "title": "Evocarea unei file de istorie • Libertatea",
        "content": "Școala Elementară „Coriolan Doban” din Coștei, împreună cu Uniunea Asociaților Luptătorilor din Războiul de Eliberare Națională, Primăria Vârșeț și Consiliul Comunității Locale, a organizat luni, 7 februarie, pe platoul din fața bustului lui Coriolan Doban, un moment omagial. Evenimentul a avut loc cu prilejul marcării a 99 de ani de la nașterea eroului al cărui nume școala îl poartă cu mândrie și 79 de ani de la dispariția sa tragică. \n\n Directorul școlii, prof. Mircea Boldovină, Daniel Bala, ministru-consilier al României la Vârșeț, reprezentanții Primăriei Vârșeț, prof. dr. Traian Căcina, Miroslav Lepir și Slaviša Maksimović, reprezentanții Uniunii Asociațiilor Luptătorilor din Războiul de Eliberare Națională din Vârșeț și ai comitetului orășenesc al Partidului Progresist Sârb, au depus jerbe de flori la monumentul eroului. „Eroii sunt oameni care ne-au oferit o șansă la libertate și de fiecare dată când ne amintim de ei, ce au făcut pentru noi și libertatea pe care ne-au oferit-o. Libertatea este întotdeauna plătită cel mai scump – prin viață. Acest tânăr, Coriolan Doban, și-a dat viața pentru ca locuitorii acestui sat, dar nu numai ei, să obțină libertate, dreptate și adevăr. Este foarte important să sărbătorim astfel de zile pentru ca și cei mai tineri să învețe istoria și faptele eroice ale unor astfel de personalități”, a menționat prof. dr. Traian Căcina, membru al Consiliului Executiv orășenesc, responsabil pentru Cultură. \n\n După partea oficială, în sala de educație fizică au avut loc o oră de istorie și au fost decernate diplome elevilor premiați la concursul literar care a avut ca temă viața și activitate erolui național Coriolan Doban-Beba.\n\nArticolul integral îl puteți citi în numărul 7 din 12 februarie 2022",
        "label": "Serbia"
    },
    {
        "title": "26 de ani de existență și activitate • Libertatea",
        "content": "Asociația Sportivă a comunei Jitiște a sărbătorit cea de-a douăzeci și șasea aniversare pe 3 martie, în sala mare ale Primăriei din Jitiște.\n\nPe lângă un număr mare de sportivi, lucrători din domeniul sportului și numeroși cetățeni, la ceremonie au fost prezenți și autorități autoguvernării locale, consilieri și membri ai Consiliului comunei Jitiște.\n\nPrecum în fiecare an de la înființarea asociației, în această zi s-au acordat premii pentru munca de succes și rezultatele muncii celor mai de succes persoane și organizații sportive, și anume: tinerelor speranțe sportive, adică elevilor din comuna Jitiște, care au obținut rezultate de frunte la competiții sportive, apoi pentru munca pe termen lung în sport: (Jožef Perki), Clubul feminin de volei din Jitiște, a primit premiu pentru jubileul de 25 de ani de activitate, Clubul de baschet din B. Karađorđevo, a primit premiu pentru 10 ani de muncă de succes, recunoaștere pentru contribuția la dezvoltarea sportului școlar au primit jucătorii de fotbal din Srpski Itebej, diplomă specială a fost acordată lui Milenko Martinović, precum și Întreprinderii EKOS pentru cooperare. Comunitatea Locală Banatski Dvor a fost premiată pentru popularizarea sporturilor recreative, mențiune pentru raportare a primit Petar Stanić, iar mențiune specială Nemanja Sirar.\n\nArticolul integral îl puteți citi în numărul 62 din 11 martie",
        "label": "Serbia"
    },
    {
        "title": "Prioritatea principală: Dezvoltarea valorilor umane pozitive •",
        "content": "În anul școlar 2023/24, Şcoala Elementară „Coriolan Doban” din Coştei și despărţământul acesteia de la Voivodinţ, şi-a deschis porțile pentru o nouă generație de elevi și copii de grădiniță. Cu un total de 50 de elevi, școala se confruntă cu o problemă care devine tot mai frecventă – numărul scăzut de elevi. Cu toate acestea, există multe aspecte pozitive care merită evidențiate în această unitate de învăţământ.\n\nEste lăudabil angajamentul autorităților locale în asigurarea unui început de an școlar fără griji pentru elevi. Cu manuale școlare distribuite gratuit pentru elevii de clasa I și ghiozdane oferite tuturor, primăria orașului Vârșeț demonstrează că educația este o prioritate. Un alt aspect notabil este siguranța școlară. Cu un polițist prezent înainte și după masa la școală, părinții pot fi liniștiți, știind că copiii lor sunt protejați.\n\nÎncă de la începutul anului școlar an, toate școlile au primit îndrumări cu privire la scopul principal al activității educaționale: dezvoltarea valorilor umane pozitive la elevi și îmbunătățirea relațiilor bazate pe respect reciproc, cooperare și solidaritate, cu o deschidere către diversitate. S-a pus un accent special pe această direcție. Prima săptămână de predare a fost marcată de cursuri tematice, ateliere și alte activități care promovează empatia, respectul reciproc, cooperarea și înțelegerea diversității. Aceste inițiative au scopul de a forma nu doar elevi bine pregătiți ci și cetățeni responsabili și empatici.\n\nArticolul integral îl puteți citi în numărul 38 din 23 septembrie",
        "label": "Serbia"
    },
    {
        "title": "Winter-Party, un eveniment pentru cei pasionaţi de motociclism •",
        "content": "Membrii Clubului de motocicliști ,,Moto Pauk” din Torac au organizat sâmbăta trecută o petrecere pentru toți iubitorii de motociclete, adică un ,,Winter-Party”.\n\nÎn jurul orei 19, în sala de petreceri a Căminului Cultural din Torac, s-a adunat un număr foarte mare de motocicliști din Torac și din aproape întreaga Voivodina. Pe lângă oaspeții din comuna Jitiște, au venit și ,,bikeri” din comuna Srpska Crnja și Zrenianin, precum Ecica, Mihajlovo, Zrenianin, Mužlja, și din alte localități.\n\nPentru atmosfera de neuitat a fost prezentă formația ,,Fuzaster Acooustic” și ,,Objection”, împreună cu solistul Vasilie Belințan din Torac.\n\nDe la președintele Clubului de motocicliști ,,Moto-Pauk”, Ivica Vasiljev, am aflat că se planifică și o petrecere de vară, adică un ,,Summer-party”, de asemenea, cu multă distracție, muzică bună și oaspeți bineveniți la Torac.\n\nArticolul îl puteți citi în numărul 60 din 25 februarie",
        "label": "Serbia"
    },
    {
        "title": "Succese remarcabile demne de evidenţiat • Libertatea",
        "content": "Elevii de la Şcoala Elementară ,,3 Octombrie” din Sân-Mihai sunt destul de activi pe plan extraşcolar. Printre elevii talentaţi care au realizat succese demne de evidenţiat se enumeră: Andrei Tăpălagă, Stefan Seratlić, Samuel Andraş, Andreea Scumpia, Nadia Sfera, Sara Pecurar.\n\nLa manifestarea literară, Ziua Limbii Române, organizată la Casa Butoarcă pe data de 31 august, au participat elevii Andrei Tăpălagă şi Stefan Seratlić, însoţiţi de profesoarele Mădălina Mihailov, Mihaela Mohan şi înv. Mărioara Gean Muntean. La acest eveniment, elevul Stefan Seratlić a recitat o poezie în grai bănăţean, iar Andrei Tăpălagă a interpretat două suite la clarinet. La concursul de artă plastică s-a remarcat lucrarea elevului Samuel Andraş. Şcoala amintită a fost Centru pilot la concursul de desene ,,Cinste ţie, copilărie!”, în colaborare cu organizaţii din Reşiţa, România, unde lucrările elevelor Andreea Scumpia şi Nadia Sfera, au fost premiate de juriu. La concursul transfrontalier ,,Femeia – eterna poveste” lucrările elevilor: Sara Pecurar şi Stefan Seratlić au fost premiate de o comisie de specialitate.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "Colindele au răsunat frumos în prag de mare praznic • Libertatea",
        "content": "… AZI E MARE SĂRBĂTOARE, BUCURIA NOASTRĂ-I MARE, Îl AŞTEPTĂM PE MOŞ CRĂCIUN, CARE A PORNIT LA DRUM …\n\nPrecum în fiecare an, cu prilejul marelui praznic al Naşterii Mântuitorului nostru Iisus Hristos, la Torac s-au derulat mai multe evenimente.\n\nLa grădinița din Torac a sosit Moș Crăciun pe două roți\n\nMoș Crăciun a adus copiilor cuminți cadouri de Crăciun. Cei mai nerăbdători au fost, ca de obicei, cei mai mici, așa că ei au primit primii cadouri de la Moșu’. Nici de data aceasta el nu a venit cu sania lui, ci pe două roți, cu motocicleta, însoțit de motoriștii din Torac. Membrii clubului de motocicliști ,,Moto Pauk” din Torac, au dus, împreună cu Moș Crăciun, pachete copiilor de la grădinița din Torac, care au fost cumpărate cu participarea financiară a membrilor. Copiii l-au așteptat pe Moșu’ în stradă, ca apoi să-l primească cu mare bucurie în încăperile grădiniței, unde i-au cântat și recitat cântece și poezii de Crăciun. \n\n Este un gest foarte frumos din partea motocicliștilor din Torac, care și anul trecut au organizat aceeași acțiune și planifică în viitor să continue să aducă pachete micuților. Copiii, împreună cu educatoarele, le-au mulțumit bikerilor pentru cadourile primite și au promis că vor fi foarte cuminți și în anul viitor.\n\nȘcoala Generală ,,George Coșbuc” din Torac a răsunat joi, 23 decembrie 2021, de glasurile dulci ale micilor elevi, de colinde şi clopoţei şi de vocea blândă a lui Moş Crăciun. Elevii clasei combinate I-1 și a IV-a -1 au pregătit un program de colinde, împreună cu învățătoarea Norica Rașa, Filip Baloș şi Marina Ursu. \n\n Emoţionaţi, repetând în gând versurile pe care le aveau de spus, au prezentat Moșului colinde tradiționale românești. La final, fiecare elev a primit câte un dar de la Moş Crăciun şi a plecat în vacanţa de iarnă cu mare bucurie în suflet şi cu un zâmbet fermecător pe buze. Bineînțeles și ceilalți elevi au marcat această zi cu colinde și obiceiuri și au primit pachețele.\n\nÎn fiecare Ajun de Crăciun, Toracul este plin de colindători. Asociaţia pentru Artă şi Cultură Românească „Vichentie Petrovici Bocăluţ” şi anul acesta a organizat manifestarea „Vin colindătorii”. În seara de Ajun, s-au adunat toate cetele de colindători, trupele de copii şi adulţi din Torac, care alături de membrii orchestrei „Lyra” au colindat minunatele colinde româneşti. Scopul acestei întâlniri este ca să ajungă colindele în sufletele torăcenilor, iar colindătorii care colindă prin sat toată ziua, să se întâlnească în centrul localităţii şi să colinde tuturor. Această întâlnire nu a fost un concert de colinde, a fost o seara în care torăcenii s-au adunat în preajma unui foc, încălzindu-şi vocile cu ceai şi vin fiert. Toată lumea a avut loc în faţa Căminului Cultural în aer liber, petrecând împreună clipe plăcute în sunetul colindelor.\n\nSlujbă de Crăciun la B.O.R. din Toracul Mic și Toracul Mare\n\nLa slujba din ziua Crăciunului, în bisericile din Toracul Mic și Toracul Mare, liturghia a fost oficiată de Părintele Paroh Emanuil Mojic, respectiv Părintele Paroh Cristian Popi. Având în vedere că Crăciunul este o sărbătoare a darurilor, cei mici au primit cadouri, care în fiecare an sunt aduse din timp sub pomul de Crăciun, presărate cu steluţe şi lumini multicolore, iar fiind vremea colindelor, din nou în bisericile din Torac au răsunat glasurile dulci ale trupelor de colindători care au fost conduși de Preoții Emanuil Mojic, Cristian Popi și Alexandra Lelea.\n\nArticolul integral îl puteți citi în numărul 1 din 8 ianuarie 2022",
        "label": "Serbia"
    },
    {
        "title": "Lucrări de reconstrucție a pereților exteriori • Libertatea",
        "content": "Biserica Ortodoxă Română din Satu Nou se află într-o fază de reconstrucție. După cum aflăm de la parohul bisericii amintite, Părintele Gheorghe Ianeș, la pereții exteriori ai sfântului lăcaș au loc lucrări de tencuială.\n\nParohul Bisericii Ortodoxe Române din Satu Nou ne spune că, încă din anul 1976, pereții sfântului lăcaș au început să pocnească din cauza apelor subterane. Pe parcursul anilor, la Biserica Ortodoxă Română din Satu Nou au avut loc mai multe lucrări de reconstrucție. Părintele Gheorghe Ianeș ne spune că, efectuând lucrările de reconstrucție în urmă cu cinci ani, pereții exteriori ai sfântului lăcaș au fost tăiați până la jumătate din cauza umezelii. Pereții trebuiau să rămână în această fază o perioadă de timp, pentru ca umiditatea să se usuce.\n\nCu ajutorul unui instrument de măsurare a umidității din pereți, a fost constatat că aceasta s-a tras după perioada de cinci ani. Astfel, anul acesta s-au început lucrările de tencuială a pereților exteriori ai Bisericii Ortodoxe Române din Satu Nou.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "Natura mai aproape de educație • Libertatea",
        "content": "Cu bucurie, aflăm despre inedita inițiativă a elevilor de la Școala Elementară ,,Frăție și Unitate” din Alibunar, care au adus natura mai aproape de educația lor, prin plantarea de copaci în curtea școlii.\n\nProfesorul Stefan Ion, împărtășind entuziasmul elevilor, a subliniat dorința lor de a contribui la un mediu mai sănătos și sustenabil.\n\nViziunea elevilor este una pe termen lung, exprimată în speranța că, în viitor, toți vor putea savura roadele generoase ale pomilor plantați, fără a recurge la aditivi chimici. Această abordare eco-friendly reflectă atât conștientizarea impactului asupra mediului, cât și dorința de a promova un stil de viață sănătos și responsabil.\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "După mai bine de jumătate de secol un vaporaş din România a ajuns pe Bega în Serbia • Libertatea",
        "content": "Un vaporaş cu patru pasageri a plecat din Timișoara într-o călătorie, care va dura în următoarele câteva luni, şi trecând pe Bega prin noua trecere a frontierei Otelec – Srpski Itebej, a ajuns în Serbia. Această trecere de frontieră este o parte importantă a proiectului de cooperare transfrontalieră dintre România și Serbia, privind revitalizarea canalului Bega și construirea unei piste de biciclete, de-a lungul Begăi, de la Timișoara la Zrenianin.\n\nEste planificat ca această trecere să fie deschisă pentru bicicliști, bărci și pietoni între orele 7 și 19, cu posibilitatea prelungirii programului de lucru prin acord interstatal.\n\nVaporaşul, care a pornit într-o lungă călătorie pe râurile europene, a fost însoţit de o barcă turistică, care este o adevărată atracţie turistică. A acostat, pentru scurt timp, la Otelec, unde locuitorii acestui mic oraşel românesc de lângă graniţă, l-au aşteptat bucuroşi şi i-au urat călătorie liniştită.\n\nDupă ce a navigat câteva ore, a trecut prin ecluza de lângă Clec și și-a continuat călătoria prin Serbia prin canalul Dunăre-Tisa-Dunăre. Este planificat ca, după ce navighează pe râurile europene, barca să se întoarcă în România, la sfârșitul anului.\n\nArticolul integral îl puteți citi în numărul 24 din 17 iunie",
        "label": "Serbia"
    },
    {
        "title": "Tabăra în România a fost un imbold pentru elevi • Libertatea",
        "content": "Elevii care frecventează orele de limba română la Centrul Cultural „Infinitum” din Glogoni au avut în ultima perioadă mai multe activități. La centrul amintit se desfășoară proiectul „Ateliere de limba română cu elemente de cultură națională”. În iulie, trei elevi au participat la tabăra gratuită „ARC 2022” de la Sângeorz-Băi, județul Bistrița-Năsăud.\n\nDupă cum ne spune Rodica Marianu, președinta Centrului Cultural „Infinitum” din Glogoni și profesoară, tabăra gratuită „Arc 2022” la Sângeorz-Băi, județul Bistrița-Năsăud, i-a impulsionat pe copiii și tinerii din regiunile istorice și pe cei din diasporă să îşi îmbogăţească bagajul de cunoștințe despre limbă, literatură, cultură și artă.\n\n\n\n „În perioada 18-25 iulie, Marko Spasici, Anita Chirca și Alexandru Chirca, alături de ceilalți 130 de participanți din Serbia, Italia, Grecia, Austria, Iordania, Emiratele Arabe Unite și Irlanda, au frecventat ateliere de limba română, pictură și sport la tabăra „ARC 2022” de la Sângeorz-Băi. Elevii au vizitat regiunea acompaniați de profesori și de un ghid turistic. Au văzut expoziții de costume tradiționale, mănăstiri, biserici, muzee, casa memorială a lui Liviu Rebreanu și pe cea a lui George Coșbuc. Au cunoscut natura splendidă a regiunii, dominată de Munții Rodnei”, afirmă Rodica Marianu. \n\n La deschiderea oficială a taberei s-au adresat mai multe oficialități, printre care şi secretarul de stat la Departamentul pentru Românii de Pretutindeni, Gheorghe Cârciu. În ultima zi, participanții au urmărit un program de muzică tradițională la care s-au prezentat ansambluri folclorice. Tinerii din Glogoni şi-au făcut mulți prieteni, atât din Serbia, cât și din străinătate.\n\nintegral îl puteți citi în numărul 35 din 27 august",
        "label": "Serbia"
    },
    {
        "title": "O sărbătoare a bucuriei şi a creativităţii • Libertatea",
        "content": "În perioada 3-9 octombrie, în unităţile şcolare de pe teritoriul comunei Alibunar, a fost marcată ,,Săptămâna Copilului” care şi-a propus diverse tematici cu scopul de a angrena copiii în activităţi comune. Sărbătoarea este dedicată copiilor de toate vârstele, iar proiectul îşi propune să vină în întâmpinarea acestora cu prilej de joacă şi de a le trezi capacităţile creative. Este ziua în care toţi copiii trebuie să se simtă bine, să primească cadouri, să se distreze împreună.\n\nLa Şcoala Elementară ,,2 Octombrie” din Nicolinţ, cadrele didactice au alcătuit un program bogat în activităţi sportive şi instructive. Pe 3 octombrie s-au derulat activităţi sportive a elevilor de la ciclul I-VIII: săritul în sac, trasul cu sfoara, săritul cu sfoara. Marţi, 4 octombrie, elevii s-au delectat în compania muzicii şi a dansului, având şi două performanţe (dansul cu balonul şi jocul cu prietenul sau prietena).\n\nMiercuri, 5 octombrie, copiii de la această şcoală au petrecut clipe agreabile vizionând un film documentar şi au participat la o prelegere de arte plastice. Joi, 6 octombrie, pentru toţi elevii a fost lansată parada modei, urmată de o oră de distracţie, unde elevii i-au imitat prin mişcări şi gesturi, pe profesorii lor. Vineri, 7 octombrie, s-au derulat jocurile sportive, unde elevii de la ciclul V-VIII şi-au prezentat abilităţile sportive.",
        "label": "Serbia"
    },
    {
        "title": "Au rămas fideli tradiţiilor moştenite din străbuni • Libertatea",
        "content": "După Sfânta Maria Mare, sâmienţii se reunesc cu rudele din toate colţurile lumii, cu prietenii şi cu toţi cei dragi pentru a marca împreună Nedeia satului. Localnicii au moştenit sărbătoarea de la străbunii lor şi au păstrat-o cu sfinţenie până azi. Această zi de sărbătoare, de care fiecare sătean, ori unde s-ar afla, îşi aminteşte cu drag, trezeşte sentimente speciale. În acest an, autorităţile locale, în frunte cu primarul Darian Tăpălagă şi cu sprijinul consătenilor, au decis ca Nedeia satului să fie marcată în mod deosebit, în aşa fel încât să rămână în amintirea tuturor celor prezenţi.\n\nZilele de sărbătoare au început sâmbătă, 17 august, când a fost organizat Festivalul Gastronomic ,,Gastro fest”. Acest eveniment a constat în gătirea la ceaun a mâncărurilor tradiţionale, inclusiv a gulaşului de vită. Concursul a fost organizat la Sân-Mihai şi în anii trecuţi. \n\n În concurenţă au fost 24 de echipe, inclusiv două din România (reprezentanţii Primăriei Denta şi ai Primăriei Moraviţa). Cotizaţia de participare a fost de 3.000 dinari. Organizatorii au asigurat ingredientele necesare. Buna dispoziţie a participanţilor a fost asigurată de orchestra condusă de acordeonistul Maribel Şoşdean.\n\nCategoria Cea mai gustoasă mâncare tradiţională \n\n Premiul I – ,,Casa Tineretului” din Sân-Mihai \n\n Premiul II – Asociaţia tinerilor din Sân-Mihai \n\n Premiul III – Primăria Moraviţa, România\n\nCategoria Cel mai bun gulaş \n\n Premiul I – Clubul Sportiv ,,Banatul” din Sân-Mihai \n\n Premiul II – echipa ,,Frăţia” \n\n Premiul III – echipa ,,Muzičari koji piju”\n\nDuminică, 18 august, sâmienţii s-au reunit, cu mic cu mare, pe terenul sportiv din faţa şcolii, pentru ca împreună cu prietenii lor dragi să asiste la spectacolul de gală închinat sărbătorii satului, zisă ,,Cramul Sâmiaiului”. Această denumire se trage din străbuni. Tradiţia se păstrează şi astăzi. Nu ne îndoim de faptul că şi generaţiile viitoare vor rămâne fidele obiceiurilor locale.\n\nÎn sfânta zi de sărbătoare, spectatorii s-au delectat timp de două ore în compania cântecului şi dansului. Spectacolul a fost susţinut de Ansamblul ,,Casa Tineretului” şi de invitaţii lor: SCA ,,Luceafărul” din Vârşeţ şi Orchestra de Muzică Populară a Căminului Cultural din Satu Nou.\n\nArticolul integral îl puteți citi în numărul 34 din 24 august",
        "label": "Serbia"
    },
    {
        "title": "Afirmarea valorilor autentice - prepararea gulașului vânătoresc și a prăjiturilor tradiționale •",
        "content": "Sâmbătă, 24 august, pe platoul din centrul satului Voivodinț, au avut loc două evenimente importante: concursul de gătit gulaș vânătoresc la ceaun și concursul de pregătit plăcinte cu fructe de vară. La competiția de gătit gulaș vânătoresc au participat echipe de bucătari din Coștei, Vârșeț, Grebenaț și Voivodinț, iar la concursul de prăjituri tradiționale au fost prezente femei din Coștei, Uljma, Jasenovo, Vârșeț și Voivodinț. Despre acest eveniment ne-a vorbit Adelin Iencea, primarul satului.\n\n„Întrecerile culinare din acest an au ajuns la a treia ediție, mă refer la concursul de gătit gulaș din carne de vânat, și la prima ediție a concursului de prăjituri tradiționale, organizat de asociația femeilor din Voivodinț. Scopul principal al acestor manifestări a fost promovarea valorilor autentice ale satului nostru, precum prepararea mâncărurilor tradiționale și a prăjiturilor pregătite de gospodinele din comunitate.\n\nAvând în vedere că Voivodințul are un teren de vânătoare bogat, populat în special de mistreți și căprioare, în urmă cu trei ani am avut ideea comună de a organiza un concurs de gătit gulaș vânătoresc. Sperăm ca această manifestare culinară să devină tradițională și să atragă din ce în ce mai mulți participanți, iubitori ai mâncărurilor pregătite cu pasiune de vânători și bucătari amatori. Un sprijin important în organizarea acestor manifestări ne-a fost oferit de conducerea orașului Vârșeț. În mod special, doresc să-i mulțumesc domnului dr. Traian Căcina, membru în Consiliul Executiv al orașului Vârșeț, responsabil pentru cultură, care ne-a sprijinit de fiecare dată în activitățile noastre.”\n\nArticolul integral îl puteți citi în numărul 35 din 31 august",
        "label": "Serbia"
    },
    {
        "title": "Să încercăm împreună să schimbăm lumea • Libertatea",
        "content": "Școala Elementară „Žarko Zrenjanin” din Satu Nou s-a alăturat unui proiect internațional axat pe atingerea obiectivelor de dezvoltare durabilă, coordonat de „Public School Delhi Nashik” din India timp de șase ani. În cadrul acestui proiect, școala participă alături de alte 21 de școli din 12 țări: India, Kenia, Indonezia, Turcia, Italia, Sierra Leone, Kuwait, România, Qatar, Tunisia, Malawi și Ghana.\n\nElevii au acum oportunitatea să colaboreze cu colegi din alte părți ale lumii prin intermediul platformei Zoom. Prin votul tuturor participanților, a fost selectat al cincilea obiectiv al dezvoltării durabile – egalitatea de gen.\n\nEchipa școlii din Satu Nou care va aborda această temă este formată din: Marija Bodrožić, Ognjen Modošanov, Anastasija Popović, Marko Caran, Andrej Beka, Anđela Mitrović și Anabela Prole, împreună cu profesoara de desen, Snežana Knežević. Ei vor colabora cu echipele din celelalte țări asupra acestei teme timp de patru, cinci luni.\n\nAnul școlar trecut, am participat la o conferință internațională în India, respectiv la Summitul ,,Design for Change”, unde am întâlnit școli noi și am fost invitați de Școala ,,Public School Delhi Nashik” să participăm la un proiect pe care îl organizează de 6 ani. Anul acesta, la proiect, care este internațional, participă 12 țări.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Au fost confirmate mandatele deputaților din Comuna Jitiște • Libertatea",
        "content": "În decembrie 2020, în Adunarea PA Voivodina au fost verificate mandatele deputaților provinciali de pe teritoriul Comunei Jitiște. În perioada următoare, Comuna Jitiște va fi reprezentată de trei deputați provinciali nou-aleși după alegerile organizate la toate nivelurile în 2020. Este vorba despre Miloš Davidović, Svetlana Maja Babić și Duško Kočalka, toți din Jitiște.\n\nMiloš Davidović (1989), ales de pe lista Partidul Progresist Sârb, a terminat Școala Înaltă Tehnică de Studii Profesionale din Zrenianin. Începând cu anul 2015, lucrează în autoguvernarea locală din Jitiște pe post de consilier comunal. Locuiește în Jitiște, este căsătorit şi tatăl a doi copii.\n\nMr. Svetlana Maja Babić (1978), aleasă de pe lista Partidul Socialist din Serbia. Doctorant, master în Științe Pedagogice, mandatul i-a fost încredinţat pentru a doua oară și a fost realesă membru al Adunării PA Voivodina.\n\nÎn prezent își termină studiile de doctorat la Universitatea din Novi Sad, iar timp de un deceniu și jumătate a fost șefa Departamentului pentru Activități Sociale. A fost șefa adjunctă a grupului parlamentar și coordonatoare a Rețelei Parlamentare a Femeilor din PA Voivodina. Este secretară a Forumului Femeilor PSS din Voivodina, președintă a Forumului Gemeilor al Consiliului Comunal al PSS din Jitiște și vicepreședintă a Consiliului Comunal. Locuiește în Jitiște, este căsătorită şi are un copil.\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "„Săptămâna securității și sănătății în muncă și protecția împotriva incendiilor” • Libertatea",
        "content": "Asociația pentru Securitate și Sănătate în Muncă a Municipiului Jitiște a organizat săptămâna trecută, pentru a cincea oară consecutiv, un eveniment profesional jubiliar numit „Săptămâna Securității și Sănătății în Muncă și Protecția împotriva incendiilor”. Aceasta este singura asociație de acest tip în care securitatea și sănătatea în muncă și protecția împotriva focului este discutat public.\n\nÎntâlnirea experților a fost deschisă de secretarul adunării municipiului Jitiște, Biljana Zubac, care a salutat prezenții și pe președintele asociației, Petar Stanić. La eveniment au participat mai mulți experți.\n\nZoran Kapor, inspector de apărare împotriva incendiilor din cadrul Ministerului Afacerilor Interne, a abordat două subiecte: „Protecția preventivă împotriva incendiilor” și „Incendii în aer liber”. Nedžad Hadžiefendić, prof. dr. de la Facultatea de Inginerie Electrică din Belgrad, a avut o prezentare a lucrării sale „Metode de detectare a contactelor electrotehnice defectuoase în instalațiile de mică tensiune”.\n\nLjubica Krnjaić, inginer de protecție împotriva incendiilor din Novi Sad, a avut subiectul „Incendii în bucătărie”.\n\nArticolul integral îl puteți citi în numărul 51 din 17 decembrie",
        "label": "Serbia"
    },
    {
        "title": "Stevan Simić din Satu Nou • Libertatea",
        "content": "Că bobocii au iubit și practicat muzica vocal-instrumentală populară, ne dovedește și acordeonistrul Stevan Simić din Satu Nou.\n\nDragostea față de muzica populară l-a atras încă de tânăr. Stevan a dorit să învețe să cânte la acordeon, care a fost, de altfel, cel mai popular instrument la boboci. Având predispoziții, talent artistic, auz muzical și ritm, Stevan s-a decis primordial pentru acordeonul cu clape. După care, a reușit să cânte și la acordeonul cu butoane. Dragostea, ambiția, dorința și entuziasmul personal l-au ajutat pe Stevan Simić să învețe să cânte la ambele acordeoane. L-au mai instruit, pe atunci, și unii instrumentiști mai iscusiți în meserie. Indiferent de interferențele muzical-instrumentale, Stevan Simić, a reușit să ocolească obstacolele tehnice, fapt demn de menționat și lăudat. Stevan a reușit să învețe să cânte și vocal.\n\nDorința i-a fost să cânte la evenimentele populare organizate pe timpuri la Căminul Cultural din loc, apoi la fanfară, la diverse petreceri, concerte, emulații culturale.\n\nStevan Simić a cântat mai mult individual, dar și cu unii colegi și prieteni. Dânsul a distrat auditoriul, spectatorii, dar și pe alți iubitori de muzică populară românească și sârbească. Stevan a știut să facă glume și să-i încânte pe prietenii săi care l-au ascultat.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "A fost marcat Mărțișorul • Libertatea",
        "content": "Mărțișorul, o sărbătoare românească deosebită, a fost marcată la cele patru școli generale din comuna Cuvin unde se învață limba română și anume: „Đura Jakšić” și „Desanka Maksimović” din Cuvin, „Paja Marganović” din Deliblata și „Sava Maksimović” din Maramorac.\n\nAnul acesta, Școala Genarală „Sava Maksimović” din Maramorac a organizat ateliere creative menite elevilor care învață limba română la această școală. Copiii au ascultat muzică românească, au făcut mărțișoare din porțelan rece, au modelat pastă, au făcut buburuze, trifoi, trandafiri, au pictat pe aceste miniaturi, au desenat pe ele și au decorat mărțișoarele. Atelierele au fost organizate pe data de 26 februarie, și s-au încheiat cu o expoziție de mărțișoare făcute de elevi.\n\n„Scopul atelierelor organizate la școala noastră, cu ocazia Mărțișorului, este cultivarea și păstrarea multiculturalismului. În acest sens, sperăm că aceste ateliere vor deveni tradiționale”, a spus învățătoarea Marinika Purić din Maramorac.\n\nȘcoala Generală „Sava Maksimović” din Maramorac organizează și un concurs de creație artistică cu tema „Mărțișorul”. Concurs este destinat elevilor din comuna Cuvin de la clasele inferioare și este deschis până pe 25 martie a.c.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "A început asfaltarea străzilor • Libertatea",
        "content": "La începutul lunii februarie au început lucrările de asfaltare a străzilor din Doloave. Viceprimarul Comunității Locale „Mita Vukosavljev” din Doloave, Bogdan Ankucić, ne spune că acest proiect este bazat pe parteneriatul public-privat. Orașul Panciova a finanțat achizițiile publice, iar Comunitatea Locală din Doloave a ales străzile prioritare pentru asfaltare.\n\nStrăzile din Doloave care vor vedea asfalt anul acesta sunt: Sonja Marinković, Ive Lole Ribara, Bratstva Jedinstva și Zimska. Se așteaptă ca în curând localnicii să beneficieze de asfaltul prevăzut. Printre alte activități desfășurate la Doloave, Bogdan Ankucić amintește evenimentul „Vinarijada” care a avut loc în perioada 12 – 14 februarie. Dânsul a afirmat că ediția de anul acesta s-a desfășurat într-un mod diferit din cauza pandemiei.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Acte umane pentru întreaga omenire • Libertatea",
        "content": "ACT reprezintă Ammucare Charitable Trust. Este o organizație caritabilă fondată de P.K. Mohan (Mohandji) în cinstea fiicei sale Amu, care a murit la vârsta de patru ani într-un accident tragic în anul 2000. Amu a arătat puritate și maturitate mult mai mare decât vârsta ei fizică, și în timpul scurtei sale șederi pe această planetă, dragostea și carisma ei au mișcat viața multor oameni. Se poate spune, cu certitudine că, prin iubirea care curge constant prin ACT, mica Amu trăiește și astăzi.\n\n\n\n Sanja Dejanović, purtată de acest gând de a oferi un ajutor omului în momentele grele, indiferent de apartenența lui rasială, religioasă, a urmat calea oamenilor de bună-credință, cu suflet mare. Toți membrii Fundației au aceleași aspirații: să servească întreaga omenire, să aibă grijă de cei neajutorați, să redea demnitatea celor săraci, să răspândească bunătatea și compasiunea, precum și să ofere noi oportunități celor nefericiți. Ei au menirea de a face acte umane pentru întreaga omenire.\n\n\n\n ,,Au trecut trei ani de când m-am oferit să devin voluntar activ pentru Fundația ACT, și entuziasmul meu nu mă dezamăgește, ci crește pe zi ce trece. Am participat la diferite acțiuni caritabile, cum sunt: organizarea de mese comune pentru neajutorați, și concerte umanitare, distribuirea de alimente persoanelor fără adăpost, vizite la familiile vulnerabile, distribuirea pachetelor de Anul Nou, etc. Prin acest gest uman, de a oferi un ajutor nevoiașilor, am devenit altruistă, o persoană care acționează pentru binele altora. Acționând în acest mod, inima mea și bucuria mea au crescut. Pur și simplu, o viață îndreptată doar spre noi nu are prea mult sens, dar o viață în care ne exprimăm grija față de alte persoane, și tot ceea ce ne înconjoară, este o viață împlinită.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Sfintele sărbători au adus bucurie în suflet • Libertatea",
        "content": "În pofida condițiilor epidemiologice impuse de pandemie, sărbătorile de iarnă au fost marcate modest, într-un cerc restrâns de enoriași și credincioşi care respectă calendarul gregorian. Credincioșii adunați în jurul Bisericii Ortodoxe Române, Bisericii Evangheliste Slovace, Romano-Catolice și Bisericii Baptiste, au organizat întâlniri de suflet ca să ne bucurăm cu toții de Nașterea Domnului Iisus Hristos. Această cea mai fericită sărbătoare de dăruire și iertare a început cu unele obiceiuri calendaristice legate de Ajunul Crăciunului şi Naşterea Domnului Iisus Hristos.\n\nÎn ziua sfântă a Crăciunului, prot. Emanuel Tăpălagă, vicar eparhial al Daciei Felix, paroh al Bisericii Ortodoxe Române din Sân-Mihai, a slujit Sfânta Liturghie de Crăciun. În cuvântarea sa adresată credincioșilor, el a spus că în aceste vremuri grele nu trebuie să uităm cuvintele îngerilor care au adus acea veste despre Nașterea lui Iisus Hristos. De aceea trebuie să iertăm, să trăim în pace și să iubim binecuvântarea Atotputernicului, ca să depășim cu ușurință cele mai grele ispite.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "O întâlnire între primarul orașului și noul consul general al României • Libertatea",
        "content": "La Primăria orașului Vârșeț a fost organizată o recepție pentru Anca Corfu, noul consul general al României la Vârșeț.\n\nDragana Mitrovic, primarul orașului Vârșeț, și Anca Corfu au discutat despre continuarea bunei cooperări și despre reluarea cursei feroviare pe linia de cale ferată internaționale Vârșeț – Timișoara, cu scopul de a îmbunătăți legăturile dintre cele două țări, aspect de mare interes pentru cetățenii atât din Serbia, cât și din România.\n\n„Orașul Vârșeț este un oraș de frontieră, cu un mediu multinațional și multicultural, ca atare, foarte interesant pentru reședință și cooperare, cu potențial mare de dezvoltare ulterioară.\n\nArticolul integral îl puteți citi în numărul 13 din 30 martie",
        "label": "Serbia"
    },
    {
        "title": "Numărătoarea de iarnă a păsărilor de apă • Libertatea",
        "content": "La începutul fiecărui an se desfășoară numărătoarea de iarnă a habitatelor păsărilor acvatice, recensământ ornitologic internaţional coordonat la nivel global, ce a început și în Rezervația Naturală Specială „Carska bara”, acesta fiind organizat în cooperare cu Societatea pentru Protecția și Studiul Păsărilor din Serbia. \n\n Scopul programului este numărarea completă a efectivelor speciilor de păsări acvatice în locurile vizitate. Sunt însă binevenite listele complete de specii care se referă la notarea tuturor speciilor observate în cadrul ieșirilor. Pentru fiecare arie vizitată se realizează o listă separată. \n\n În țara noatră, numărătoarea se realizează în zone umede, precum râuri, bălți, lacuri și acumulări. De regulă, zonele cele mai vizitate sunt cursurile râurilor mari și acumulările mari din zonele joase, unde păsările acvatice sunt prezente în număr mare. Chiar dacă în această perioadă sunt temperaturi scăzute și multe dintre lacuri pot îngheța, întotdeauna se găsesc unele suprafețe de apă, unde păsările se strâng în număr mare și pot fi numărate mai ușor. \n\n Rezervația Naturală „Carska bara” sau ,,Balta Imperială” care se află în apropierea Zrenianinului, este un habitat natural pentru aproximativ 250 de specii de păsări, dintre care 17 specii sunt de o importanță internațională deosebită – oaspetele de vară, gulița, cârligul, stârcul galben, stârcul roșu, stârcul mare alb, stârcul simplu, rața mallard, prigoriile, pescărușul comun, magpia cenușie…\n\nArticolul integral îl puteți citi în numărul 4 din 22 ianuarie 2022",
        "label": "Serbia"
    },
    {
        "title": "Expoziție „Măști - ale tale și ale mele, ale noastre și ale voastre” la Centrul Cultural Zrenianin •",
        "content": "Expoziția de picturi ale artistului plastic Milutin Mićić, se desfășoară în perioada 22 aprilie – 5 mai, la Centrul Cultural din Zrenianin. Expoziția inedită „Măști – ale tale și ale mele, ale noastre și ale voastre”, cuprinde aproximativ douăzeci de picturi realizate într-o tehnică combinată, create între anii 2018 și 2019.\n\nMăștile au fost întotdeauna prezente în civilizația umană, de la preistorie până în zilele noastre. În momente și contexte diferite, au avut, de asemenea, o putere și o semnificație deosebită. În acest ciclu al artistului, fiecare pictură are un loc metaforic special. Puterea măștii este evazivă, dar necesită o mare concentrare și cercetare din partea observatorului.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Numeroase evenimente de sărbătoarea localității • Libertatea",
        "content": "În perioada 5-12 iulie satul Glogoni a îmbrăcat haine de sărbătoare. Începând din data de 5 iulie, printr-un program cultural-artistic, și până pe 12 iulie cu concertul trupei ,,Amadeus band”, s-a marcat sărbătoarea satului cu un program bogat în evenimente.\n\nSărbătoarea hramului Bisericii Ortodoxe Sârbe ,,Sf. Petru și Pavel” din Glogoni, a fost marcată anul acesta printr-un program variat care a durat șapte zile, începând cu un concert de muzică populară. Evenimentul, organizat de Căminul Cultural ,,Mladost” și Comunitatea Locală din Glogoni, a adunat pe scenă ansamblul de dansatori al Căminului Cultural, Societatea Cultural-Artistică ,,Veselia”, membrii SCA ,,Sveti Nikola” din Sakule, precum și soliști vocali și instrumentiști.\n\nDorel Marianu, dirijorul orchestrei de muzică populară a SCA ,,Veselia” din Glogoni, afirmă că în cadrul programului orchestra a prezentat cântece românești din Banat, precum ,,De-ar fi mândra unde-i luna”, de doi din Banat și hora din Banat. Dorel Marianu s-a remarcat și ca solist la nai, iar printre invitați, acompaniată de orchestra ,,Veselia”, s-a numărat și solista vocală Teodora Mic din Satu Nou, care a interpretat piesele ,,Miorița” și ,,Fată bănățeană”.\n\nÎn contextul sărbătorii satului, s-au organizat competiții sportive la șah și fotbal, precum și un meci amical de handbal. La data de 11 iulie, pentru deliciul celor mici, a fost pusă în scenă piesa de teatru ,,Šumska bajka” (Basmul pădurii).\n\nArticolul integral îl puteți citi în numărul 29 din 22 iulie",
        "label": "Serbia"
    },
    {
        "title": "SCA „Veselia” din Glogoni s-a prezentat cu dansuri românești •",
        "content": "Cea de-a 59-a Trecere în Revistă Orășenească a Formațiilor Folclorice la categoria adulților a avut loc la Centrul Cultural din Panciova, pe data de 22 mai. Prezentarea societăților, care păstrează tradițiile moștenite din străbuni, a avut în acest an o deosebită importanță. După trei ani de pauză din cauza pandemiei de coronavirus, Trecerea în Revistă Orășenească a Formațiilor Folclorice, la categoria adulților, a avut din nou caracter competiţional. \n\n Trecerea în revistă a inaugurat-o Miladin Karličić, interpret la guzlă. În program au fost şi dansuri româneşti, întrucât Societatea Cultural-Artistică „Veselia” din Glogoni s-a prezentat cu o suită din Ardeal, în coregrafia lui Lucian Danilov.\n\nArticolul integral îl puteți citi în numărul 23 din 4 iunie 2022",
        "label": "Serbia"
    },
    {
        "title": "Copiii din Torac au participatla tabără de la Buzău • Libertatea",
        "content": "Departamentul pentru Românii de Pretutindeni (DRP), în colaborare cu Ministerul Familiei, Tineretului și Egalității de Șanse, cu sprijinul Direcțiilor Județene de Tineret și Sport și al Patriarhiei Române, a organizat în acest an cea de-a XV-a ediție a Programului de Tabere „ARC”. Programul de Tabere ,,ARC” este destinat elevilor şi tinerilor români din afara României.\n\n\n\n Cea mai mare tabără de copii din România, cu 200 de locuri de cazare, este Poiana Pinului din judeţul Buzău. În perioada 23-30 iulie, la această tabără au participat şi şase elevi din Torac, alături de alţi copii şi tineri din satele noastre româneşti şi din Ucraina. În cele şapte zile petrecute în tabără, copiii au cunoscut mai bine România, au participat la diferite activități culturale, educative și sportive, au luat parte la ateliere de limba română, istorie și geografie, la jocuri și la activități recreative. \n\n Participanţii au făcut o excursie la Muzeul Județean Buzău, au vizitat Casa Culturală, muzeul bisericesc şi Catedrala din Buzău. Au avut ocazia să vadă Vulcanii Noroioşi, Mănăstirea Ciolanu şi Muzeul de Sculptură în aer liber de la Măgura. În ultima zi a fost organizată festivitatea de încheiere a taberei ,,ARC” 2024 din Poiana Pinului. \n\n Copiii din Torac au interacționat cu tineri din alte comunități românești, proveniți din alte țări, făcându-şi prieteni noi. Le-au plăcut foarte mult şi activităţile în natură, precum sport, jocuri sociale, piscina, dar şi petrecerile de seară cu muzică românească.\n\nArticolul îl puteți citi în numărul 32 din 10 august",
        "label": "Serbia"
    },
    {
        "title": "Elevii românii au avut succese • Libertatea",
        "content": "Săptămâna trecută s-au desfășurat întrecerile comunale de limba engleză la care au au participat elevii școlilor generale din orașul Vârșeț. Au luat parte un număr mare de elevii de clasa a VIII-a.\n\nÎntrecerile comunale au constituit un nou prilej de verificare a cunoștințelor elevilor de școală generală care și-au dorit să obțină rezultate bune și să se califice la întrecerile regionale.\n\nElevii au avut probe scrise și 60 de minute la dispoziție pentru a rezolva subiectele. Ei au spus că gradul de dificultate a subiectelor a fost mai ridicat față de anii trecuții.\n\nAnul acesta concursul s-a desfășurat la Școala Generală ,,Vuk Karadžic”. Ca și în fiecare an, școala gazdă a dat dovadă de o mare ospitalitate.\n\nPrimul concurs comunal din acest an a fost organizat în conformitate cu instrucțiunile de pe fondul pandemiei, pe care școlile gazdă sunt obligate să le respecte pentru ca întrecerile să se desfășoare în condiții de maximă sigurnță.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "20,5 milioane de dinari vor fi investiți în împădurirea și amenajarea teritoriului orașului • Libertatea",
        "content": "La concursul pentru proiecte de cofinanțare pentru conservarea și protejarea terenului ca resursă naturală, Ministerul Protecției Mediului a aprobat orașului Zrenianin 13 milioane de dinari, iar primăria alocă suma rămasă din bugetul propriu. De asemenea, ministerul a aprobat 2,3 milioane pentru împădurire, iar primăria va aloca 1,8 milioane, astfel încât suma totală va ajunge la 4,1 milioane de dinari. \n\n Acordul privind alocarea fondurilor a fost semnat la o ceremonie în Palatul „Serbia” din Belgrad, de ministrul pentru protecția mediului, Irena Vujović, și de primarul din Zrenianin, Simo Salapura.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Au rămas fideli tradiţiei şi obiceiurilor străbune • Libertatea",
        "content": "După tradiţia lăsată din străbuni, în Duminica Tomii, duminică, 1 mai, nicolincenii, păstrători fideli ai obiceiurilor din sat, împreună cu rudele şi oaspeţii dragi, au marcat în cele două zile (sâmbătă şi duminică) sărbătoarea tradiţională nedeia satului – Sângeorzul, Hramului Bisericii Ortodoxe Române din Nicolinţ ,,Sfântul Gheorghe Biruitorul”, ocrotitorul spiritual al satului Nicolinţ. Cu acest prilej de înălţare sufletească, nicolincenii au pregătit un bogat program cultural-distractiv pentru a rămâne în memoria generaţiilor tinere, de a nu uita de tradiţiile populare şi de obiceiurile din satul lor.\n\nPraznicul satului a început de sâmbătă, 30 aprilie, când a avut loc concursul de tragere la talere, organizat de Societatea vânătorilor ,,Fazanul” din Nicolinţ, cu sprijinul Uniunii vânătorilor ,,Cerbul” din comuna Alibunar. Au fost prezente 18 echipe din localităţile din împrejurimi, iar în clasamentul final cele mai multe puncte a obţinut echipa din Vârşeţ, pe locul doi s-a plasat echipa din Seleuş, iar locul III a revenit echipei din Novi Kozjak. În concurenţa individuală, locul I a revenit lui Branislav Baljak din Hajdučica, pe locul II s-a plasat Vlatko Cerepa din Crepaja, iar locul III lui Nenad Stevanović din Plandişte. Celor mai buni ţintaşi, organizatorul le-a acordat câte un trofeu şi diplome de participare, iar pentru toţi participanţii gazdele au pregătit un gulaş vânătoresc. \n\n În aceeaşi zi, sâmbătă 30 aprilie, a avut loc finala Turneului ,,Sfântul Gheorghe” la minifotbal, organizată în cinstea sărbătorii satului. Pentru trofeul turneului au luptat trei echipe din: Nicolinţ, Alibunar şi Iablanca. După lupte înverşunate disputate între cele trei echipe, cea din Nicolinţ, ,,Doru şi prietenii”, a obţinut locul I, echipa din Alibunar s-a plasat pe locul II, iar celei din Iablanca i-a revenit locul III. Echipelor învingătoare la acest turneu de minifotbal, organizatorul le-a acordat câte un trofeu şi diplome de gratitudine.\n\nÎn ziua sfântă de duminică, în cinstea Sfântului Gheorghe, ocrotitorul spiritual al satului Nicolinţ, pe platoul din faţa lăcaşului sfânt a fost oficiată slujba de sfinţire a colacului de Pr. Prot. Manuel Ianeş, parohul Bisericii Ortodoxe Române din Nicolinţ. După această ceremonie, sătenilor, ospeţilor dragi şi celor prezenţi, s-a adresat primarul satului, Mircea Dalea, mulţumindu-le tuturor care au venit şi au onorat prin prezenţă marcarea sărbătorii satului Nicolinţ. Printre oficialităţi au fost prezente: Pera Mohan, vicepreşedintele Adunării comunei Alibunar, Olivera Cicović, directoarea Centrului de Cultură al comunei Alibunar, prof. Rodica Almăjan, preşedintele Consiliului Executiv al CNMRS şi coordonatoarea departamentului pentru Învăţământ. În mod aparte au fost salutaţi Zlatko Stojanov şi Momčilo Čeh, iniţiatorii primei manifestări culinare – Festivalul Puiului, care anul acesta a ajuns la cea de-a XIII-a ediţie. Cu acest prilej, primarul satului a dat startul concursului de pregătire la ceaun a tocăniţei din carne de pui. \n\n În continuarea programului festiv, membrii ansamblului Centrului de Cultură al comunei Alibunar, au pregătit un concert în cinstea nedeii satului Nicolinţ. În faţa publicului spectator a evoluat solistul vocal şi instrumentist Leonid Ardelean din Nicolinţ, care s-a prezentat cu două cântece populare româneşti, iar apoi la acordeon a intrepretat două melodii concertante. A urmat apoi solistul instrumentist Sorin Jivcu, cu două melodii populare româneşti şi solista vocală Sebastiana Trifon, care s-a prezentat cu două cântece populare româneşti. \n\n Acest concert a avut un caracter umanitar în semn de sprijin pentru însănătoşirea micuţului Ilija Mileševski, diagnosticat cu boala scleroză multiplă.\n\nArticolul integral îl puteți citi în numărul 20 din 14 mai 2022",
        "label": "Serbia"
    },
    {
        "title": "Colindăm pe străzile satului • Libertatea",
        "content": "În satul Iablanca de pe teritoriul orașului Vârșeţ sunt respectate tradițiile strămoșești. Datinile se transmit din generaţie în generaţie şi fac sărbătorile mai frumoase.\n\nMembrii Fanfarei „Ion Bălan” din Iablanca și-au luat instrumentele muzicale și au colindat prin sat, vestind Nașterea Mântuitorului Iisus Hristos. Ei au interpretat cele mai cunoscute colinde de Crăciun, iar sătenii au ieșit la stradă pentru a le asculta.\n\nCei mai în vârstă localnici, emoționați de aceste momente magice, și-au amintit de copilărie, când colindau și ei din casă în casă. Străzile satului Iablanca au răsunat de colindele minunate.\n\nMembrii Fanfarei „Ion Bălan”, o fanfară vestită care participă la multe evenimente culturale din România, au declarat că atunci când merg să colinde pe la casele sătenilor simt căldură în suflet și îşi doresc ca acest obicei să continue şi în anii următori.\n\nArticolul îl puteți citi în numărul 1 din 6 ianuarie",
        "label": "Serbia"
    },
    {
        "title": "300 de concurenți din toată țara la Zrenianin • Libertatea",
        "content": "Jocurile naționale ale Olimpiadei Speciale din Serbia, cea de-a XV-a, au fost deschise oficial pe 3 iunie în grădina de vară a orașului Zrenianin, în prezența reprezentanților tuturor cluburilor și voluntarilor participanți, a reprezentanților Olimpiadei Speciale din Serbia, a orașului Zrenianin, a Asociației Sportive a Orașului și a Secretariatului Provincial pentru Sport și Tineret, iar Jocurile au fost declarate deschise de primarul orașului Zrenianin, Simo Salapura. \n\n A fost organizat un scurt program cultural-artistic, care a fost pregătit de elevii și profesorii ai Școlii ,,9 Mai ”, și a fost prezentat un film despre participarea concurenților din Serbia la Jocurile Mondiale ale Olimpiadei Speciale de la Abu Dhabi din 2019. \n\n Salutând prezența tuturor participanților, primarul le-a urat un sejur plăcut în Zrenianin, prietenii și idei noi. Dânsul a reamintit că în 2010, prin înființarea unui club sportiv pentru copii și tineri cu nevoi speciale „Handy Sport”, Jocurile Olimpice Speciale din Serbia și Zrenianinul, au devenit mai bogate pentru un club specific, care a completat familia bogată de sporturi din Zrenianin – orașul sportului. Printre altele, acest lucru i-a încurajat pe sportivii din Zrenianin să candideze pentru titlul de „Oraș european al sportului”, având în vedere că unul dintre criteriile în acordarea acestui titlu a fost posibilitatea de a participa la activități sportive pentru persoanele cu dizabilități în dezvoltare. De asemenea, primarul a mulțumit Secretariatului Provincial pentru Sport și Tineret, pentru sprijinul acordat în numeroase proiecte, și a subliniat buna cooperare a orașului Zrenianin cu Ministerul Tineretului și Sportului, Jocurile Olimpice Speciale din Serbia și Federațiilor sportive naționale.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Sfânta cruce străjuiește hotarele credinței • Libertatea",
        "content": "Ziua de sâmbătă, 27 februarie curent, va rămâne înscrisă cu litere de aur în memoria enoriașilor din Petrovasâla, pentru că s-au bucurat de înfăptuirea unei fapte dumnezeiești, a fost sfințită turla care va străjui de acum înainte pe aceste meleaguri unde sfânta credință este înfiripată în inima fiecărui etnic român. Slujba de sfințire a turlei a fost săvârșită de un sobor de preoți în frunte cu părintele prot. Emanuel Tăpălagă, vicar eparhial al Episcopiei Dacia Felix. Răspunsurile liturgice au fost date de Corul bisericesc condus de Ionel Ocolișan.\n\nCu acest prilej unic de înălțare sufletească, prot. Emanuel Tăpălagă, vicar eparhial, a spus: ,,Am venit astăzi aici la Petrovasâla la invitația preotului Ionel Savu, pentru a oficia slujba de sfințire a sfintei Cruci, care de astăzi înainte va străjui sfânta Biserică din Petrovasâla. Am slujit într-un sobor de preoți înconjurat de un număr frumos de credincioși care au venit să fie părtași la acest eveniment istoric și unic din viața bisericească a parohiei din Petrovasâla. Felicităm pe părintele Ionel Savu, pe toți credincioșii din Petrovasâla, cărora le-am transmis binecuvântarea Prea Sfințitului Părinte Daniil, episcopul Daciei Felix. Dumnezeu să le ajute și în continuare pentru a duce la bun sfârșit toate lucrările pe care le-au planificat la sfânta Biserică din Petrovasâla”.\n\n,,Evenimentul petrecut astăzi a lăsat o impresie nemaipomenită, care nu poate fi exprimată prin cuvinte omenești. Îi mulțumim lui Dumnezeu prin toată ființa noastră omenească că ne-a ajutat să ducem la bun sfârșit aceste lucrări dumnezeiești. Și prin această slujbă a sfințirii turnului, noi am cerut de la bunul Dumnezeu binecuvântare pentru ca și noi, muritorii să devenim oameni mai buni, pentru că Dumnezeu sălăsluiește în sufletul fiecăruia dintre noi, doar că trebuie să-l lăsăm să pătrundă în inimile noastre. Nu am cuvinte prin care să mă exprim cât e de mare și important este acest eveniment pentru noi toți. Atunci când trecem pe lângă sfânta Biserică și vedem crucea, ne facem semnul sfintei cruci, cerându-i lui Dumnezeu binecuvântare și călăuză pentru viața noastră pământească. Toate documentele care au fost găsite în turla bisericii sunt păstrate și puse într-o husă din aramă. A mai fost scris un document împreună cu dr. Mircea Măran, și pe acesta l-am depus împreună cu celelalte documente care vor fi păstrate sub semnul credinței pentru viitoarelor generații”, a spus preotul Ionel Savu, parohul Bisericii Ortodoxe Române din Petrovasâla.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Se promovează excelența în educație • Libertatea",
        "content": "La Galeria Căminului Armatei, situată în cadrul Centrului Cultural din Vârșeț, a fost inaugurată expoziția de desene „Simt, observ, notez”, dedicată celor mici. Aceasta face parte din proiectul „Parteneriat pentru educație echitabilă de calitate”, sub egida Centrului de Pedagogie Interactivă și având sprijinul Ministerului Educației și al „Pestalozzi Children’s Foundation”.\n\nLucrările expuse sunt rodul creativității elevilor din școlile elementare „Olga Petrov Radišić”, „Vuk Karadžić” și „Paja Jovanović”. La vernisaj, au onorat cu prezența lor Davor Stojković, directorul Centrului Cultural, dr. Traian Căcina, responsabil pentru cultura, și Miroslav Lepir, responsabilul pentru învățământ, membri în Consiliul Executiv al orașului Vârșeț,\n\nStojković a ținut să salute audiența și să sublinieze importanța acestui eveniment cultural. În discursul său, directoarea școlii „Paja Jovanović”, Oana Omoran, a declarat: „Această zi este dedicată micilor pictori, creatorii acestor impresionante lucrări. În prima zi a proiectului, elevii, însoțiți de profesorii lor, au explorat dealurile Vârșețului și parcul orașului, imortalizând cu ajutorul fotografiilor atât detaliile mici, cât și pe cele grandioase ale naturii. Ulterior, în cadrul unei colonii de artă organizate la școala „Paja Jovanović”, tinerii artiști s-au inspirat din aceste fotografii pentru a crea operele lor. Lucrările au fost realizate folosind diverse tehnici: creioane, pasteluri uscate, ulei și acuarelă. Astăzi, privind expoziția, suntem martorii talentului și măiestriei acestor copii excepționali.”\n\nArticolul integral îl puteți citi în numărul 43 din 28 octombrie",
        "label": "Serbia"
    },
    {
        "title": "Ansamblul pregătitor a participat la ateliere la Goč • Libertatea",
        "content": "În cursul lunii noiembrie, aproximativ 50 de membri ai ansamblului folcloric pregătitor al Casei de Cultură „3 Octombrie” din Satu Nou au fost la o stațiune de copii la Goč. Acolo, împreună cu coregrafa lor, Marija Vukoslavčević, au participat la ateliere de folclor, care se organizează în ultimii ani la stațiunea montană amintită.\n\nOrganizatorul atelierelor este Ansamblul Folcloric „Karanovac” din Kraljevo, cu care Casa de Cultură „3 Octombrie” colaborează de mulți ani. Cei care s-au ocupat de organizarea atelierelor sunt profesioniști în domeniul său.\n\nCopiii au avut ocazia să participe la ateliere de dansuri tradiționale, cunoștințe muzicale de bază, coordonare a mișcărilor, de cântat la instrumente tradiționale, țesut și altele. De asemenea, în timpul vizitei muntelui Goč, copiii s-au bucurat de plimbări în natură și de alte evenimente distractive, precum sunt petreceri organizate pentru copii sau bal mascat.\n\nCoregrafa ne dezvăluie că tinerii activiști culturali speră să aibă parte de o nouă călătorie la vară, în Grecia, iar până atunci lucrează sârguincios la pregătirea noilor concerte.\n\nArticolul îl puteți citi în numărul 50 din 10 decembrie",
        "label": "Serbia"
    },
    {
        "title": "Caravana iubitorilor cuvântului scris • Libertatea",
        "content": "Vineri, 9 iulie curent, în sala Căminului Cultural din Banatski Karlovac, membrii Societăţii literare ,,Crnjanski”, pentru toţi iubitorii cuvântului, au organizat o serată literară la care au fost invitaţi mânuitori de condei din oraşele din împrejurime.\n\nÎn cuvântul inaugural directoarea Centrului de cultură din comuna Alibunar, Olivera Cicović, a menţionat: ,,Dragi mânuitori ai condeiului, bine aţi venit la întâlnirea tradiţională a scriitorilor, organizată cu prilejul marcării sărbătorii localităţii Banatski Karlovac, 12 iulie, praznicul după rit vechi, Sfinţii Apostoli Petru şi Pavel, hramul Bisericii Ortodoxe Sârbe din Banatski Karlovac. Îmi pare bine că v-aţi făcut apariţia într-un număr atât de mare, pentru a marca împreună acest eveniment cultural. Ceea ce eu aş dori să remarc, în mod aparte este că, acest virus contagios ne-a învăţat şi unele lucruri frumoase, aceea de a înşira pe hârtie cuvinte creative şi pentru a demonstra că ele nu pot dispărea nici în cele mai grele momente din viaţa noastră. Ne-am adunat aici pentru a aduce un omagiu cuvântului scris, şi pentru a spune tuturor că mereu va învinge iubirea, cuvântul scris şi prietenia dintre oameni, iar d-voastră sunteţi cei care răspândesc aceste sclipiri frumoase. Vă urez sănătate şi fericire şi multă putere de creaţie, şi să ne vedem şi la anul într-un număr şi mai mare.” \n\n Moderatorul acestei serate literare Dragoslav Forgić, un poet apreciat de colegii lui de breaslă, a invitat oaspeţii să prezinte publicului spectator, fragmente din creaţiile lor. În faţa publicului au evoluat o adevărată pleiadă de scriitori şi poeţi: Dragan Petrović, Mladen Diklić, Aleksandar Jovanovič, Milivoje Jovanović, Rade Pantelić, Radica Popović, Radivoje Grujić, Milka Rosić, Milka Ćulum, Sandra Radić, Danica Černih, Slobodan Đekić, Ljiljana Jelić, Anastas Spasevski, Jasmina Ćirković, Galina Vukajlović, Dragoslav Forgić. \n\n A urmat apoi o masă comună pentru toţi participanţii, unde le-au fost înmânate menţiuni şi recunoştinţe din partea organizatorului. Acest eveniment a fost sprijinit şi susţinut financiar de comuna Alibunar. \n\n La cabana vânătorilor a fost organizat un concurs gastronomic ,,Pregătirea la ceaun a gulaşului din carne de vânat”\n\nSâmbătă, 10 iulie curent, la cabana vânătorilor de la Fântâna Fetei, a fost organizată a X-a ediţie jubiliară a concursului gastronomic ,,Pregătirea la ceaun a gulaşului din carne de vânat”. Despre această manifestare turistică organizată de Uniunea vânătorilor din comuna Alibunar, ne-a vorbit Saša Perišić, coordonatorul manifestării.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "În cinstea sărbătorilor pascale • Libertatea",
        "content": "În perioada 26 – 28 aprilie curent, pe platoul din faţa Căminului Cultural din Alibunar, a fost organizată a doua ediţie a Târgului de Paşti, la iniţiativa Organizaţiei de Turism a comunei Alibunar.\n\nPe ştandurile amenajate cu acest prilej, asociaţiile de femei din comuna Alibunar, au expus cele mai apetisante prăjituri pregătite în cinstea Sfintelor Paşti, obiecte de artizanat care împodobesc masa de prânz în duminica Sfântă a Paştilor, şi decoraţiuni din ciocolată cu iepuraşi şi ouă încondeiate. Copiii au fost cei care s-au bucurat cel mai mult de ouăle împodobite şi dulciuri, toate pregătite pentru cadourile pe care le-au primit mergând la bunici în prima zi de Paşti, conform tradiţiei împământenite aici pe meleagurile româneşti.\n\n\n\n Asociaţia femeilor ,,Pro Art” din Nicolinţ, a venit cu un coş plin cu prăjituri tradiţionale (plăcintă cu mere, plăcintă răsucită cu brânză, prăjituri cu cocos, cu gem, cu nucă, şi colacul de Paşti, împodobit cu ouă încondeiate), Asociaţia femeilor ,,Etno art Brakos” din Alibunar a expus o gamă largă de produse tradiţionale, lucrări de mână croşetate, cuverturi croşetate de masă, obiecte de artizanat şi costume populare care erau purtate de tinerii căsătoriţi în ziua de Paşti), Asociaţia femeilor ,,Mâini Harnice Bănăţene” din Petrovasâla, cu produse culinare tradiţionale, Asociaţia femeilor ,,Janošičanke” din Janošik, cu prăjituri tradiţionale şi sucuri naturale din vişine şi patiserii ,,de tot felul şi pentru gustul fiecăruia”, Asociaţia femeilor ,,Dobričanke” din Dobrica, cu prăjituri tradiţionale pregătite cu ocazia sărbătorilor pascale, Asociaţia femeilor ,,Miloš Crnjanski” din Ilandža care s-au prezentat cu produse tradiţionale (zacuscă, dulceaţă de gutuie etc.), Atelierul de creaţie al femeilor din Banatski Karlovac ,,Karlovčanke” s-au prezentat cu o colecţie de lucrări plastice care marchează aşteptarea sărbătorilor pascale, obiecte de artizanat şi diferite produse de patiserie tradiţionale, Asociaţia femeilor ,,Marija Prita” din Seleuş s-a prezentat cu produse tradiţionale care se servesc oaspeţilor la masa de prânz în zilele dedicate Sfintelor Paşti.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Un turneu sportiv umanitar • Libertatea",
        "content": "Vineri, 3 iunie, la inițiativa colectivului școlii și a profesorilor de educație fizică din unitățile școlare de pe întreg teritoriul comunei Alibunar, la Școala Elementară ,,Întâi Mai” din Petrovasâla, a fost organizat un turneu sportiv cu caracter umanitar, pentru însănătoșirea consăteanului și colegului prof. Adrian Ierina.\n\nProf. Livius Smolean, coordonatorul acestui turneu umanitar ne-a spus care a fost ideea călăuzitoare de a se organiza un astfel de turneu de sprijin: \n\n ,,Prin organizarea acestui turneu umanitar am dorit să-i oferim un sprijin de susținere colegului nostru drag Adrian Ierina care suferă de o boală care necesită un tratament îndelungat. În acest mod dorim să ne exprimăm doleanțele noastre pentru recuperare și să-l vedem cât mai curând posibil alături de noi, pentru a ne bucura împreună de viață. Îi dorim o însănătoșire cât mai grabnică și îl așteptăm să revină în rândurile noastre. \n\n Ne bucură foarte mult faptul că acestui apel s-au alăturat colegi din școlile elementare din comuna Alibunar, pentru a oferi lui Adrian Ierina șansa de a trăi. La turneul umanitar au participat elevi care s-au întrecut la două discipline sportive: minifotbal (băieți) și volei (fete). Elevii au fost disciplinați și au înțeles scopul organizării acestui turneu umanitar. Mulțumim directorilor școlilor elementare din: Alibunar, Nicolinț, Banatski Karlovac, Sân-Mihai, Petrovasâla, Dobrica și Seleuș pentru sprijinul acordat colegului nostru Adrian Ierina”, a spus prof. Livius Smolean.\n\nArticolul integral îl puteți citi în numărul 24 din 11 iunie 2022",
        "label": "Serbia"
    },
    {
        "title": "Recunoștință pentru cadrele medicale • Libertatea",
        "content": "Evenimentul „Sfântul Teodor de Vârșeț”, sărbătoarea orașului Vârșeț, a fost marcată și anul acesta. Evenimentul a început cu ceremonia de sfințire și tăiere a colacului. La ora 17, la Biserica Ortodoxă Sârbă a început sfânta liturghie, oficiată de un sobor de preoți în frunte cu Episcopul Nicanor. Evenimentul central s-a desfășurat de la ora 19 în sala de congrese a Centrului „Millennium”, unde, în cadrul programului de gală, a avut loc decernarea celor mai înalte distincții publice în semn de recunoștință.\n\nProgramul a început cu intonarea imnului Republicii Serbia de către corul Școlii de Muzică „Josif Marinković” din Vârșeț. La eveniment au fost prezenți și înalți reprezentanți ai Eparhiei Ortodoxe Sârbe a Banatului, Bisericii Ortodoxe Române, Bisericii Romano-Catolice, reprezentanți din domeniul politicii, culturii, sportului și economiei, din Serbia și din străinătate, primari și președinți ai comunelor și orașelor din districtul Banatului de Sud și reprezentanți ai Consiliului Național Român. \n\n Conform hotârârii adoptate la ședința Adunării Orașului Vârșeț, anul acesta au fost acordate distincțiile în semn de recunoștință pentru opera vieții și câteva premii laureaților anului. Distincțiile au fost înmânate laureaților în aplauzele puternice și sincere ale vârșețenilor și ale oaspeților. \n\n Premiul pentru opera vieții, pentru merite excepționale la dezvoltarea și promovarea orașului Vârșeț în domeniul economiei, activităților sociale și sportive, precum și pentru contribuția excepțională la eforturile umanitare, de construcție și realizarea proiectelor capitale de dezvoltare a orașului, a fost acordat lui Milan Popović, unul dintre cei mai de succes oameni de afaceri. Dânsul are succese în afaceri în toată lumea, dar nu și-a uitat orașul natal. Investește în turism și în industria hotelieră de mulți ani încoace, dar în ultimul timp a făcut investiții semnificative în agricultură. De mai bine de un deceniu susține sportul din Vârșeț, dar a finanțat și renovarea infrastructurii sportive. Donațiile sale sunt importante și pentru școlile din Vârșeț. Munca sa caritabilă este deosebit de valoroasă. Cu donațiile sale, Milan Popović ajută spitale, biserici și cele mai sărace familii.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Îmbunătățirea relațiilor dintre cele două popoare • Libertatea",
        "content": "După vizita la sediul Consiliului Național Român, Excelența Sa Silvia Davidoiu, ambasadorul României în Republica Serbia, a vizitat Primăria orașului Vârșeț. În cadrul acestei vizite s-a întâlnit cu Dragana Mitrović, primarul orașului.\n\nDragana Mitrović a informat-o pe Excelența Sa Silvia Davidoiu despre investițiile făcute în plan local, adică în satele cu populație românească, precum și despre angajamentul autoguvernării locale în vederea păstrării culturii și tradiției minorității române, subliniind renovarea continuă a școlilor și a căminelor culturale și punând accentul pe ajutorul pentru societățile cultural-artistice. Cu această ocazie, Dragana Mitrović, primarul orașului Vârșeț, a menționat următoarele:\n\n\n\n „Membrii minorității naționale române au posibilitatea de a studia în limba lor maternă în școlile generale, precum și la școala medie și la școlile înalte pentru instruirea cadrelor didactice, iar colaborarea cu Eparhia Bisericii Ortodoxe Române este excelentă. Vârșețul este o societate multiculturală și un mediu multinațional în care diferențele sunt respectate. Vârșețul are o mare moștenire culturală și istorică. Este un lider în implementarea proiectelor de cooperare transfrontalieră IPA în care au fost implementate un număr mare de proiecte cu parteneri din România”.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Festivalul porumbului ajuns la ediția a XIV-a •",
        "content": "La Torda, pe 16 și 17 septembrie, a avut loc pentru a 14-a oară tradiționala sărbătoare a porumbului. Nici măcar vremea rece și ploioasă nu a putut strica festivalul, pentru că voia bună a participanților era la nivel maxim. Tradiția nu trebuie să fie uitată, iar cu ajutorul lui Dumnezeu, porumbul va fi anul viitor mai roditor.\n\nFestivalul a început pe 16 septembrie cu un spectacol festiv și a continuat pe 17 septembrie cu un program foarte bogat. S-a organizat un concurs de gătit mâncăruri tradiționale (cu aproximativ 40 de echipe), un concurs de degustare de țuică (circa 50 de participanți), apoi programe culturale și muzicale, expoziție de mașini vechi și altele. Festivalul a fost deschis de Atila Juhas, secretar de stat în Ministerul Agriculturii, care a subliniat importanța unor astfel de întâlniri.\n\nDin cauza condiţiilor meteo nefavorabile, recoltarea manuală a porumbului a fost doar prezentată în mod tradițional, dar nu a avut un caracter competitiv. Pe lângă numeroșii concurenți din Torda, la festival au fost prezenți oaspeți din toată Voivodina, precum și oaspeți din Slovacia, Ungaria și România.\n\nintegral îl puteți citi în numărul 40 din 1 octombrie",
        "label": "Serbia"
    },
    {
        "title": "Construcția încă unei capele, cea mai mare investiție pentru anul 2024 • Libertatea",
        "content": "La finea anului pe care l-am lăsat în urmă, am stat de vorbă cu președintele Comunității Locale „Mita Vukosavljev” din Doloave, Bogdan Ancuțici. În discuția noastră am pus accentul pe cele mai majore realizări făcute la Doloave anul trecut, dar am cunoscut și planul de lucru pentru anul curent.\n\nDupă cum ne dezvăluie Bogdan Ancuțici, în anul precedent, la Doloave a fost realizată o mare investiție în ceea ce privește infrastructura. Anume, a fost asfaltat drumul de la strada Trg Oslobođenja până la ieșirea din localitate spre Panciova. Nu demult, au primit asfalt și încă două străzi din Doloave: Ion Bălan și Put za pesak. Interlocutorul nostru afirmă că, la cererea agricultorilor, au fost amenajate cu pietriș și unele drumuri de la ieșirea din localitate spre holde.\n\nBogdan Ancuțici ne dezvăluie că a început să se lucreze la cea mai mare investiție care urmează să fie realizată la Doloave în anul 2024. Este vorba despre elaborarea proiectului pentru construcția a încă unei capele. Dânsul afirmă că la Doloave deja funcționează două capele, dar există nevoia de încă una, care urmează să fie deschisă în acest an. Interlocutorul nostru subliniază și o problemă a dolovenilor ce persistă de mulți ani: reconstrucția drumului deteriorat de la ieșire din localitate până la ferma „Nadel”.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": "Pentru o bătrâneţe fericită • Libertatea",
        "content": "Vineri, 15 octombrie, în cadrul centrului de recreaţie ,,Akvaten”, a fost inaugurată o impozantă clădire menită octogenarilor – Căminul de bătrâni.\n\nDupă cum a remarcat proprietarul şi directorul căminului, Milan Cvjetinović, misiunea acestui edificiu constă în dorinţa de a oferi condiţii optime pentru vârstnici şi de a fi alături de cei aflaţi în etapa vieţii cea mai completă, cea mai încărcată de semnificaţie, de a arăta că această perioadă a vieţii poate fi una extraordinară. ,,Pentru concretizarea acestei dorinţe am creat confortul necesar, mediul adecvat în care rezidenţii îşi pot desfăşura liber activităţile dorite, de a rememora momentele fericite şi realizările, comunicând cu cei din jur, de a primi şi oferi atenţie, căldură, toate acestea având un mare aport pentru persoane vârstnice asupra noţiunii de a trăi clipe agreabile şi fericite. În acest mod, vom dovedi că ei nu sunt abandonaţi, trăindu-și viaţa aşa cum şi-au imaginat-o ei”, a spus în alocuţiunea sa, Milan Cvjetinović. \n\n Căminul de bătrâni ,,Akvaten” este conceput după principiul unui edificiu familial. Este situat în apropierea intersecţiei a magistralei care leagă Belgradul de Timişoara, România, la periferia Rezervatului natural ,,Dunele Deliblăţii”. Clădirea imensă, care se întinde pe o suprafaţă de circa 1200 metri pătraţi, oferă condiţii optime pentru vârstnicii care se decid să-şi petreacă restul vieţii în acest edificiu, iar la dispoziţie le stă întreg personalul care va oferi servicii de îngrijire şi ocrotire sanitară timp de 24 de ore.\n\nArticolul integral îl puteți citi în numărul 43 din 23 octombrie 2021",
        "label": "Serbia"
    },
    {
        "title": "Verificarea cunoștințelor dobândite pe parcusul școlarizării • Libertatea",
        "content": "Examenul de încheiere pentru elevii claselor a VIII-a de școală elementară se va desfășura în conformitate cu planul și programul întocmit de către Ministerul Educaţiei, după cum ne informează Marizel Câmpian, directorul Şcolii Elemetare „Olga Petrov Radišić” din Vârșeț.\n\nÎn această școală, pe lângă elevii sârbi, există și 22 de elevi români care vor susține examenul. În anul școlar 2022/2023 examenul de încheiere a clasei a VIII-a se susține în iunie, în zilele de 21, 22 și 23 iunie 2023. Testul, anul acesta, este puțin schimbat. Elevii, pentru prima dată, pe lângă obiectele limba maternă și matematică, pot alege un obiect din cele cinci materii: geografie, istorie, biologie, fizică și chimie, pentru proba a treia.\n\nÎn mod excepțional, elevii care, din motive obiective, nu susțin în perioada din iunie, pot susține examenul în perioada lunii august, cu aceeași procedură ca și în luna iunie. Testele conțin întrebări prin care se verifică atingerea standardelor educaționale pentru sfârșitul învățământului elementar pentru elevii care au absolvit în mod regulat școala elementară.\n\nTestele la limba maternă și matematică au câte 14 puncte, în timp ce testul de la obiectul ales de elev (biologie, istorie, geografie, fizică sau chimie) au 12 puncte. La fiecare test elevul trebuie să răspundă la 20 de întrebări.\n\nArticolul integral îl puteți citi în numărul 24 din 17 iunie",
        "label": "Serbia"
    },
    {
        "title": "O prezentare reușită la nivel internațional • Libertatea",
        "content": "Festivalul „Primăvara românească, pretutindeni”, organizat în perioada 28 februarie – 1 martie, de către Fundația Romanian Business School din București, sub egida UNESCO, a adunat școli și asociații din întreaga lume.\n\nPrintre participanții din SUA, Spania, Iordania, România și Moldova, s-au prezentat remarcabil și două cursante a Centrului Cultural „Infinitum” din Glogoni.\n\nDupă cum aflăm de la președinta și profesoara de limba română la Centrul Cultural „Infinitum” din Glogoni, Rodica Marianu, cursantele Kristina Vučkovski și Iva Trajković au interpretat frumos un cântec tradițional bănățean.\n\nDânsa subliniază că prezentarea lor a fost profund apreciată de către organizatori, profesori și elevii prezenți, în cadrul evenimentului difuzat pe platforma ZOOM.\n\nArticolul integral îl puteți citi în numărul 12 din 23 martie",
        "label": "Serbia"
    },
    {
        "title": "Corespondență în limba română cu copii din Grecia • Libertatea",
        "content": "Începând cu luna aprilie, la Centrul de Cultură „Infinitum” din Glogoni se derulează proiectul „Ateliere de limba română cu elemente de cultură națională”, sprijinit de către Departamentul pentru Românii de Pretutindeni.\n\nProiectul amintit include numeroase activități prin care, elevii, dobândesc un repertoriu mai amplu de cunoștințe a limbii și culturii române. Profesoara Rodica Marianu susține ore de limba română, iar profesorul Dorel Marianu susține ore de muzică, care sunt frecventate, la sfârșitul săptămânii, de peste douăzeci de copii și tineri. Conform spuselor prof. Rodica Marianu, cursanții sunt împărțiți în două grupuri, conform criteriilor, acumulate anterior, privind cunoștința de vocabular și gramatică. „Prin lecțiile interesante despre patrimoniul cultural, vocabular de folos și uz zilnic, cursanții sunt motivați să vină la ore în încăperile Centrului de Cultură „Infinitum”, care se află în incinta Casei de Cultură „Mladost” din Glogoni.” \n\n Dânsa menționează că în prezent, câțiva elevi se pregătesc să participe la tabăra de la Sângeorz-Băi din județul Bistrița-Năsăud. Elevii au obținut aceste locuri anul trecut, la atelierele desfășurate în mediul online „ARC 2021”. „Elevii vor petrece șapte zile alături de vârstnicii lor din alte țări europene. Vor participa la ateliere de limbă, istorie, cultură, dar vor face și cunoștință cu patrimoniul cultural și turistic al zonei. Tabăra este organizată de către Departamentul pentru Românii de Pretutindeni”, a afirmat prof. Rodica Marianu.\n\nArticolul integral îl puteți citi în numărul 27 din 2 iulie 2022",
        "label": "Serbia"
    },
    {
        "title": "Ansamblurile de copii au cuceritmedalii de aur • Libertatea",
        "content": "Casa de Cultură „3 Octombrie” din Satu Nou continuă să înregistreze succese. Ansamblul elevilor din clasele inferioare, dar și cel al elevilor din clasele superioare, au cucerit medalii de aur la cea de-a 60-a ediție a Festivalului de Muzică al Copiilor din Voivodina. Festivalul a avut loc pe 29 mai la Bačka Topola.\n\nLa festival, ansamblul elevilor din clasele inferioare s-a prezentat cu o coregrafie de dansuri valahe din regiunea Porților de Fier de-a lungul Dunării, numită „Papa ruda”. Ansamblul elevilor din clasele superioare s-a prezentat cu dansuri sârbești din Negotin „Teče Dunav Jagno”. Coregrafa și conducătoarea artistică a ansamblurilor folclorice este MarijaVukoslavčević. \n\n Premiul pentru cea mai bună orchestră a revenit „bobocilor” \n\n Pe lângă cele două premii de vârf, Casa de Cultură „3 Octombrie” din Satu Nou a părăsit festivalul cucerind încă un premiu. Anume, orchestra de muzică populară a Casei de Cultură amintită a primit premiul special drept cea mai bună orchestră din Voivodina.\n\nArticolul integral îl puteți citi în numărul 24 din 11 iunie 2022",
        "label": "Serbia"
    },
    {
        "title": "Un tânăr extratalentat în arta baletului • Libertatea",
        "content": "Dario Crăinean este elev în clasa a IV-a a Şcolii Medii de Balet „Lujo Davičo“ din Panciova. Dario este deţinătorul celor mai distinse premii în domeniul artei baletului clasic, dar şi în cel modern. \n\n Faptul că a optat, în exclusivitate, pentru balet este o decizie foarte importantă în viaţa lui Dario. Antrenamentele la Şcoala de Balet, precum şi exercţiile pe care le execută tânărul dau rezultate excepţionale. Majoritatea timpului liber îl dedică în întregime progresului în arta baletului, deoarece, după cum spune Dario, aceste dansuri îi aduc linişte. Într-un timp foarte scurt, Dario a ajuns la un progras mare. \n\n Această ramură a artei complexe este totuţi considerată ca un balsam al sufletului. Arta baletului e un repaus pentru toţi. Dansând, Dario se simte parcă pluteşte dus de valurile râului. \n\n Tânărul a demonstrat cu adevărat profesionalismul printr-o sumedenie de diplome, premii şi locuri de vârf pe care le-a primit. Extratalentatul balerin a primit pe parcursul celor nouă ani în care practică baletul, 14 diplome comunale, regionale, republicane şi internaţionale. Premiile şi diplomele cucerite cu punctaje maxime a reuşit să le obţină printr-o muncă asiduă şi printr-un efort permanent. Acest profil artistic e dificil, dar foarte căutat şi apreciat pentru tineret. \n\n În balet, unele roluri solicită mare concentrare, cer atenţie deosebită, curaj, viteză şi mare elevaţie. Balerinul trebuie să se transforme într-un mozaic liric, specific şi individual în dependenţă de rol. În dialogul pe care l-am purtat, excelentul balerin mi-a lăsat impresii deosebite, explicându-mi cât de mult iubeşte teatrul, scenografia, baletul. Sunt sigur că toată munca depusă, antrenamentele şi exerciţiile se vor răsplăti, acestea deja dând rezultate însemnate. Conlocutorul nostru menţionează: „Orice rol aduce ceva nou!”. \n\n Dario se distinge în mai multe personaje. Dansează individual, în pereche cu o balerină, dar şi în grup. Dario Crăinean a jucat rolul principal în baletul „Spărgătorul de nuci” de compozitorul rus P.I. Ceaikovski. Spectacolul s-a derulat la finele lunii decembrie 2019. Dario dansează uşor, efectuând unele figuri splendide şi spontane, modelându-se astfel muzicii scrise de mari compozitori ai muzicii clasice. Dario preferă roluri temperamentale, dar şi pe cele lirice, acestea fiind mai lente în mişcare.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "S-au scumpit biletele de tren •",
        "content": "Începând de săptămâna trecută călătoria cu trenul costă mai mult cu câteva procente. Începând din data de 10 aprilie „Srbija voz” a majorat prețul biletele de tren pe toate rutele de pe teritoriul Serbiei.\n\nPe trasee scurte (Vlăicovăț, Nicolinț, Petrovăsâla, Satu Nou și Alibunar) călătorii nu vor simți scumpirea, dar pe rutele mai lungi biletele vor costa mai mult cu 15% la sută. \n\n S-au scumpit și rezervările locurilor în tren de la 110 de dinari la 120 de dinari. Amenda pentru pasagerii care nu plătesc biletul este și ea mai mare: 6.000 în loc de 5.000 de dinari. \n\n Biletul pe relația Belgrad – Vârșeț va costa 430 de dinari, iar la clasa I 650 de dinari.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Floriile la Torac • Libertatea",
        "content": "După tradiţia strămoşească, în sâmbăta din preajma „Intrării în Ierusalim a Domnului – Floriile”, numită şi Sâmbăta lui Lazăr, la sfintele lăcașe din Torac, copiii au mers după sălci. Anul trecut nu s-a realizat acest obicei frumos la Torac, pentru că situația pandemiei nu a permis astfel de adunări, iar anul acesta copiii au așteptat cu nerăbdare Sâmbăta Floriilor, dovedind acest lucru prin prezența lor într-un număr foarte mare la eveniment.\n\nLa Toracul Mic, în sâmbăta Floriilor, copiii, îmbrăcaţi în sticarele bisericeşti, împreună cu preotul paroh Emanuil Mojic, au plecat de la biserica din Toracu Mic şi apoi s-au îndreptat spre gospodăria familiei Bucur. În faţa casei, gazdele i-au aşteptat la o masă, unde au fost aduse sălcile de la Bega. Crengile de salcie tăiate au fost binecuvântate şi sfinţite, pentru ca în Duminică Floriilor ele să fie împărţite binecredincioşilor, în amintirea ramurilor de finic şi de măslin, cu care mulţimile l-au întâmpinat pe Hristos la intrarea Sa în Ierusalim. Copiii au primit bomboane, cornulețe şi suc şi apoi s-au întors la biserică, ducând sălcile sfinţite, unde s-au spovedit, iar la sfânta liturghie din Duminica Floriilor, copiii s-au împărtășit.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Ansamblul ,,Casa Tineretului” s-a prezentat la ,,Festivalul Inimii” din Timișoara •",
        "content": "Duminică, 7 iulie, dansatorii de la Ansamblul ,,Casa Tineretului” din Sân-Mihai au fost invitați la Festivalul Internațional ,,Festivalul Inimii” organizat la Timișoara.\n\nFormația de dansatori a ,,Casei Tineretului” a evoluat cu un dans autentic, prezentând obiceiuri și costume tradiționale. În acompaniamentul orchestrei de muzică populară condusă de tânărul acordeonist Maribel Șoșdean, a evoluat și solistul vocal Marinică Trocea, care a interpretat două melodii populare românești: ,,Cât îi Banatu’ de mare”, și ,,Mândră, tinerețe dulce”.\n\nAtât publicul, cât și organizatorii au fost plăcut surprinși de autenticitatea costumelor, dar și de păstrarea culturii și obiceiurilor din Banatul sârbesc.\n\nArticolul integral îl puteți citi în numărul 28 din 13 iulie",
        "label": "Serbia"
    },
    {
        "title": "Recomandări privind aplicarea procedurii de ambalare a pesticidelor • Libertatea",
        "content": "Produsele de protecţie a plantelor desemnează pesticidele utilizate de agricultori pentru a-şi proteja culturile împotriva dăunătorilor şi a bolilor. Produsele de protecţie a plantelor pot avea un impact asupra calităţii apei şi solului, asupra biodiversităţii şi a ecosistemelor, dar pot fi regăsite ca reziduuri în alimente. Despre modul cum trebuie să procedeze agricultorii cu ambalajul în care sunt amplasate pesticidele, am stat de vorbă cu Maja Sudimac, inginer agronom, şefa Sectorului pentru consultanţă în agricultură din cadrul Institutului agricol ,,Tamiš” din Panciova. ,,Conform caracteristicilor chimice, deşeurile care provin de la pesticide sunt deşeuri periculoase.\n\nSarcina tuturor utilizatorilor de pesticide, adică a agricultorilor, este de a manipula în mod responsabil deşeurile periculoase, şi de a face posibilă aplicarea pesticidelor. Procedând astfel, agricultorii vor proteja mediul, solul şi apele subterane de poluare, şi vor face posibilă prevenirea intoxicării oamenilor şi animalelor.\n\nEste necesar ca utilizatorii de pesticide să spele ambalajul pesticidelor de trei ori după prepararea soluţiei spre aplicare, după care urmează procedura de depunere a ambalajului în pungi speciale care trebuie transportate într-un loc sigur sub cheie, pentru a preveni refolosirea ambalajului.\n\nApoi, se recomandă agricultorilor să utilizeze sistemul de eliminare şi separare a deşeurilor de ambalajele utilizate prin intermediul operatorului, adică a persoanei autorizate pentru selectarea deşeurilor. Activităţile privind colectarea şi eliminarea deşeurilor de ambalaje se poate efectua prin intermediul unor fonduri specializate, care sunt din nou active.\n\nAvând în vedere că, după câteva luni de stagnare, capacităţile operatorilor de depozitare şi tratare a deşeurilor de ambalaje au fost restabilite, această procedură a înlăturat obstacolele care a stopat temporar activităţile de preluare a deşeurilor de ambalaje ale produselor fitosanitare din Serbia. În acest sens, este necesar ca societăţile comerciale, fermele agricole, cooperativele agricole şi toți ceilalţi factori implicaţi în sectorul agricol, li se recomandă să utilizeze produse fitosanitare ale firmelor care se ocupă de producţia pesticidelor, a căror utilizare generează, să trimită o cerere de preluare a acestor reziduuri către operatorii autorizaţi, angajaţi în colectarea deşeurilor. Procedura decurge în felul următor: cererea de colectare a deşeurilor de la ambalajele generate după utilizarea produselor de protecţie a plantelor este trimisă la adresa de e-mail: info@secpa.rs\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Pot participa și autorii textelor în limbile minorităților naționale • Libertatea",
        "content": "Casa Tineretului din Panciova a anunţat cel de-al 45-lea concurs privind publicarea în culegerea de proză scurtă şi poezii scrise de tinerii de pe teritoriul fostei Iugoslavii. Dreptul de a participa la acest concurs îl au toți scriitorii cu vârste cuprinse între 15 și 30 de ani care scriu în limbile vorbite în fostele state iugoslave, dar și în limbile minorităților naționale de pe teritoriul Republicii Serbia. Concursul va rămâne deschis până pe 20 februarie.\n\nConform regulamentului, fiecare autor poate trimite cel mult trei lucrări (poezii sau proză scurtă). Poeziile trebuie să aibă lungimea de până la două pagini, iar proza scurtă este necesar să se încadreze în trei pagini. Cei de la Casa Tineretului fac un apel la autori să îşi semneze lucrările şi să menţioneze adresa de domiciliu, cetățenia în cazul în care sunt din altă țară, data nașterii și datele de contact. \n\n Culegerea de proză scurtă şi poezii, scrise de tinerii de pe teritoriul fostei Iugoslavii, va fi publicată în mai. Lansarea va fi organizată în concordanţă cu măsurile epidemiologice. \n\n Pentru mai multe detalii, tinerii interesați pot accesa site-ul www.domomladinepancevo.rs și pagina de Facebook @zbornik.rukopisi.\n\nArticolul integral îl puteți citi în numărul 6 din 5 februarie 2022",
        "label": "Serbia"
    },
    {
        "title": "Număr mic de participanţi din cauza pandemiei • Libertatea",
        "content": "Sâmbătă, 12 iunie curent, ediţia a 52-a a manifestării tradiţionale ,,Ziua apicultorului şi agriculturii„ organizată sub auspiciile comunei Alibunar, a fost marcată modest din cauza pandemiei.\n\nInteresul scăzut al participanţilor, dar şi al vizitatorilor, au dat dovadă că această manifestare cu o tradiţie îndelungată, nu şi-a revenit pe făgaşul dorit al organizatorilor, motivul principal fiind măsurile restrictive impuse de coronavirus. Organizatorul principal al acestui eveniment s-a străduit să asigure condiţiile necesare trezind un interes printre un grup restrâns de apicultori din comuna Alibunar, dar şi din împrejurime, ca prin prezenţa lor să justifice importanţa pe care o are apicultura în revigorarea economiei pe aceste meleaguri. \n\n Inaugurarea manifestării a avut loc pe scena de vară a Centrului de vilegiatură de la Fântâna Fetei. Cuvinte de salut au fost adresate de Tatijana Đurović, preşedinta Organizaţiei de Turism a comunei Alibunar, ca apoi să se deruleze un program cultural pregătit de formaţiile de dansatori din Petrovasâla, şi Alibunar, şi dansatorii Ansamblului ,,Tineretul” din Sân-Mihai. Dansatorii au evoluat cu suite de jocuri populare româneşti şi sârbeşti în coregrafiile lui Benoni Bucur, Veljko Oparnica şi Denis Ardelean. \n\n La ora 14.00 pe scena de vară a avut loc o prelegere susţinută de apicultorul Janoš Balint, care a vorbit despre măsurile care trebuie respectate în perioada suspectării a unor boli frecvente înregistrate la familiile de albini, precum şi posibilităţile de majorare a produselor melifice.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Traian Muntean: Familia şi prietenii sunt cei mai apropiaţi de suflet •",
        "content": "Pe Traian am avut prilejul să-l întâlnim la Ruga satului de la Sân-Mihai, când s-au adunat neamurile şi prietenii dragi pentru ca, într-o atmosferă caldă, să mai schimbe câteva vorbe, şi să discute despre vremurile de demult care nu pot fi şterse din memoria vârstnicilor.\n\nCum vă petreceţi zilele ca pensionar?\n• „În afară de anii care îmi apasă viaţa, totul decurge în mod normal. Am şi obligaţii în cadrul familiei, dar şi multe bucurii, căci aşa e viaţa. Sunt sănătos, ceea ce este pentru mine foarte important, şi în timpul liber pe care îl am la îndemână, îmi caut de lucru prin curtea casei. Mă ocup de treburile casei, cosesc iarba pentru că îmi place să întreţin totul curat, mai ales spaţiul verde din faţa casei. Îmi petrec o parte din timpul liber la televizor, îmi place să ascult comentariile politice, şi încerc să fiu la curent cu tot ce se întâmplă în jurul meu. Sunt dispus mereu să stau de vorbă cu membrii familiei mele, ofer o mână de ajutor, pentru că aşa este firesc. Doresc din sufletul să le fie lor bine, îndeosebi celor tineri, şi trebuie să-i sprijinim şi să-i susţinem în realizarea activităţilor. Viitorul le aparţine lor, celor tineri, şi de aceea cred că au nevoie să-i susţinem noi, vârstnicii. În orele serii îmi place să mă plimb prin parcul satului, unde mi-am petrecut copilăria, iar apoi să continui la un pahar de vorbă cu prietenii dragi pe care îi întâlnesc la Clubul pensionarilor. Jucăm cărţi şi povestim despre întâmplările noastre pe când eram tineri.”\n\nAţi fost ani în şir un animator al vieţii culturale în sat. Ce părere aveţi de situaţia actuală în domeniul culturii?\n• „Din tinereţea mea am fost încadrat în viaţa culturală a satului. Mi-a plăcut să joc teatru, am fost şi la secţia de folclor, în general, m-a atras arta frumosului. Tot ce este în legătură directă cu activitatea culturală, pentru mine a prezentat o plăcere aparte. În mod deosebit, am admirat muzica populară românească, dar şi acum ca şi pensionar, îmi face o deosebită plăcere să ascult muzică autentică, ceea ce este şi firesc pentru anii mei.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Vestea nașterii Lui Iisus Hristos • Libertatea",
        "content": "În liniștea și solemnitatea Bisericii Ortodoxe Române din Alibunar, o lumină sacră a pătruns în Ajunul Crăciunului, sub îndrumarea preotului devotat Kalist Kosmin Flaviu Magyar.\n\nÎntr-un tablou măreț al spiritualității, s-a desfășurat un program remarcabil, îmbogățit de colinde și recitaluri, sub conducerea maeștrilor în arta transpunerii sentimentelor în sunete și cuvinte.\n\nProfesorul de muzică Leri Menger a deschis poarta muzicală a inimilor credincioșilor, pregătind cu atenție și pasiune un program de colinde ce a răsunat ca o simfonie divină. În același spirit, profesoară, în pensie, Persida Gherga a împărtășit emoționante poezii, iar învățătoarea Gherghina Menger a colorat seara instruind copii ciclurilor I-IV, care au recitat foarte frumos. Cu noblețe și dedicare, profesoara Adriana Olar a coordonat magistral 40 de elevi ce își însușesc limba română ca limba nematernă. Prin recitarea poeziilor, acești tineri ambasadori ai diversității au transmis un mesaj puternic despre unitate și respect reciproc.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": "Preferinţele absolvenţilor în corelaţie cu rezultatele obţinute • Libertatea",
        "content": "Conform planului stabilit de Ministerul Învăţământului, în perioada 23 – 25 iunie curent, în unităţile şcolare din comuna Alibunar au fost susţinute probele la examenul final de absolsvenţii şcolilor elementare.\n\nCum s-a realizat procedura susţinerii examenului final la Şcoala Generală ,,2 Octombrie” din Nicolinţ, a fost întrebarea adresată doamnei directoare Mărioara Đurić: \n\n ,,Din 108 elevi înscrişi la şcoala de la Nicolinţ, în anul şcolar 2020/2021, 11 elevi au absolvit ciclul II de instruire şi educaţie elementară, care s-au prezentat la examenul final. Procedura de susţinere a probelor în scris la limba maternă, matematică şi testul combinat, s-a desfăşurat conform recomandărilor precizate de ministerul de resort, cu respectarea măsurilor epidemiologice atât din partea elevilor, precum şi de cadrele didactice responsabile pentru supravegherea examenului final. În cele trei zile de desfăşurare a probelor în scris, totul a decurs conform planului de muncă stabilit de organele competente. Rezultatele preliminare vor fi afişate în ziua de 27 iunie pe avizierul din incinta şcolii, la care vor avea acces elevii cu părinţii. Sunt fericită, deoarece totul s-a terminat cu bine, iar elevilor absolvenţi le urez mult succes, în speranţa că se vor înscrie la o şcoală medie preferată de ei”, a spus doamna directoare Mărioara Đurić.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Producătorii celui mai bun vin au fost desemnați • Libertatea",
        "content": "De ziua Sfântului Trifun, pe 14 februarie, s-a încheiat o nouă ediție de succes a celebrei manifestări dedicate vinului – „Vinariada” de la Doloave. Juriul de specialitate, condus de președintele Nikola Lekić, a avut o sarcină dificilă, evaluând 132 de mostre de vin (recolta din 2023). Mostrele au fost analizate în patru categorii: vin alb, vin roșu, vin rose și vin de desert.\n\nDoloave, un sat recunoscut pentru vinurile sale de calitate și pentru tradiția viticulturii, găzduiește anual „Vinariada”, adunând producătorii celor mai bune vinuri. Pe lângă desemnarea celui mai bun vin, au fost distribuiți gratuit puieți de viță-de-vie și s-au organizat vizite la podgorii și crame, completate de un program bogat gastronomic și cultural-artistic.\n\nEvenimentul s-a încheiat miercuri, 14 februarie, în onoarea Sfântului Trifun, patronul viticultorilor, cu tăierea simbolică a viei în podgoria Asociației „Sveti Trifun” din Doloave, în prezența unui preot. Ulterior, a avut loc tăierea tortului de sărbătoare și un spectacol al Societății Cultural-Artistice „Banatski Vez” din localitate. Cu această ocazie, au fost acordate premii câștigătorilor ,,Vinariadei”.\n\nOrganizatorul „Vinariadei” din Doloave, de un sfert de secol, este Asociația „Sveti Trifun”, care se dedică menținerii, dezvoltării și îmbunătățirii viticulturii în zonă. Asociația reunește aproximativ patruzeci de membri din Panciova, Stari Tamiš, Alibunar, Deliblata, Maramorac, Cuvin, care cultivă aproape 50 de hectare de viță-de-vie.\n\nArticolul integral îl puteți citi în numărul 8 din 24 februarie",
        "label": "Serbia"
    },
    {
        "title": "Zrenianinenii invitați să petreacă Revelionul în Piața Libertății • Libertatea",
        "content": "În organizarea Primăriei Zrenianin, a Organizației Turistice și Centrului Cultural Zrenianin, în Piața Libertății se desfășoară evenimentul tradițional „Magia de Anul Nou – Orașul inimii deschise”, un program dedicat sărbătorilor de iarnă și Anului Nou.\n\nPiața centrală a orașului, va fi transformată într-un sat de Crăciun, cu porți, case, brazi, bănci și locuri adaptate pentru fotografie, unde, din 15 decembrie, va fi organizată o expoziție cu vânzare de produse artizanale, iar din 25 decembrie, vânzări zilnice de băuturi calde și fast-food, precum langoși, ceai, vin fiert și ciocolată caldă cu muzică corespunzătoare din sistemul de sonorizare. \n\n Evenimentele aniversare vor continuat vineri, 30 decembrie, la ora 17, ca introducere în aniversarea sărbătorilor de iarnă și a Anul Nou sub forma unui Târg Umanitar de Anul Nou pentru Copii și a unui concurs de dans sportiv.\n\nDe la ora 20 începe programul pentru adolescenți și tineri organizat de Cancelaria pentru tineri, când scena centrală din Piața Libertății va alterna cu spectacolele DJ-ilor și formațiilor de dans: Bush Mad Squad (Reggae, Dancehall, Afrobeat – doi DJ, Jamaica/NS), Tito Garimendia (Reggaeton, Salsa, Latino – DJ + grup de dans, Cuba/BG), Locked (Hip – Hop, Rnb – DJ AS FM, NS), Salmanović (Hip-Hop, Afrobets – Nigeria/ZR), Zoza (Hip – Hop, Rnb – ZR), Ognjen (Hip – Hop, Rnb – ZR) și Candy (Hip – Hop – BG).\n\nArticolul integral îl puteți citi în numărul 52 din 24-31 decembrie",
        "label": "Serbia"
    },
    {
        "title": "Pasionată de a ajuta și vindeca oamenii • Libertatea",
        "content": "Dr. Teodora Ierina este o tânără frumoasă, zveltă, dar cu inima mare. În satul natal Petrovasâla creștea în armonie pe lângă bunici, mama Marinica, născută Iovanovici, tatăl Marin și fratele său.\n\nCu succes eminent termină școala elementară din sat, totodată activând și la diferite secții. După aceea se înscrie la Şcoala ,,Hemjisko Medicinska” din Vârșeț, profilul de medicină, în limba sârbă. Încă din băncile acestei școli era decisă să ajute oamenii și că va încerca să le găsească leac pentru bolile lor. După terminarea renumitului liceu, iarăși cu succes eminent, s-a decis să-și continue studiile la Facultatea de Medicină și Farmacie ,,Victor Babeș” din Timișoara. A fost greu la început și prin faptul că patru ani la școala medie făcuse cursurile în limba sârbă, dar știa sigur ceea ce își dorește și continua ferm pe această cale.\n\nPas cu pas, an de an, mergea spre țelul trasat. Venea în vacanță acasă să își revadă familia și prietenii, și apoi iarăși la drum spre Ţara Mamă. Serioasă din fire își asuma cu regularitate obligațiile și termină cu succes această facultate, astfel își împlinea visul din copilărie, iar înaintea Teodorei se deschideau alte porți și începea un drum nou. Deși a îndrăgit foarte mult orașul Timișoara, și România în general, totuși se întoarce în țară, unde şi-a făcut stagiul de un an la Panciova. În momentul de față este angajată la ambulatoriul din acest oraș, ca medic la serviciul de urgențe. Aici este angajată de trei luni. Lucrează douăsprezece ore schimbul de zi, apoi tot atâtea ore schimbul de noapte, ca apoi trei zile să fie liberă.\n\nArticolul integral îl puteți citi în numărul 20 din 20 mai",
        "label": "Serbia"
    },
    {
        "title": "Elevii din Torac au participat la concurs fără emoții • Libertatea",
        "content": "Sâmbătă, 2 aprilie, la Facultatea de Folosofie din Novi Sad, a avut loc Concursul de limba română şi cultura exprimării, la nivel regional, pentru elevii şcolilor generale. Au participat 29 de elevi din patru școli generale cu limba de predare română. Este o oportunitate pentru elevi de a-și verifica cunoștințele din limba maternă, iar totodată de a-și face prietenii noi și de a acumula experiență în participare la competiții școlare. \n\n De la ȘE ,,George Coșbuc” din Torac, au participat patru elevi din clasa a VI-a și a VII-a, pregătiți de prof. Rodica Petrovici, însoțiți de directoarea școlii, Norica Rașa, și prof. Marina Ursu. Elevii au spus că nu au avut emoții, întrebările din teste nu le-au fost atât de grele și speră că vor obține rezultate bune. După terminarea concursului, elevii participanți au primit certificate de participare și un pachet de cărți, cadou din partea Ambasadei României la Belgrad.\n\nArticolul integral îl puteți citi în numărul 15 din 9 aprilie 2022",
        "label": "Serbia"
    },
    {
        "title": "Magazinul PerSu la o nouă adresă • Libertatea",
        "content": "Joia trecută, la Jitiște, a fost deschis un nou magazin universal PerSu în sediul comunal. Este la doar câțiva pași de locația veche, adresa este aproape aceași, Cara Dušana, dar în locul numărului 12, magazinul este acum la numărul 10. Deși este la doar câțiva metri distanță, s-a realizat o evoluție când este vorba de confort și comoditate la cumpărături.\n\nNoul magazin din Jitiște, pe o suprafață de aproximativ 170 m2, oferă o experiență superioară și o garanție suplimentară a calității alimentelor. Într-un spațiu mare și foarte organizat, clienții au acces la peste 3.500 de articole de diferite mărci, atât la nivel mondial, cât și intern – local.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Este deschisă expoziția despre contribuția lui Pupin la dezvoltarea aparatelor roentgen • Libertatea",
        "content": "La Biblioteca orașului a fost deschisă pe data de 10 martie expoziția despre contribuția lui Mihajlo Pupin la dezvoltarea aparatelor roentgen. Expoziția rămâne deschisă pentru vizitatori pentru două săptămâni. Expoziția a fost inaugurată de dr. Dragoljub Cucić care a ținut o prelegere pe tema contribuției lui Mihajlo Pupin la dezvoltarea aparatelor roentgen.\n\nAceastă expoziție a avut loc la Idvor, începând cu data de 9 octombrie 2020, iar acum și-a început traseul prin Serbia. Prima stație este chiar Panciova.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Au fost inaugurate manifestările cultural-sportive Zilele de vară ale Alibunarului •",
        "content": "Luni, 15 august, alibunărenii împreună cu rudele şi prietenii dragi, au prăznuit sărbătoarea creştină ,,Sfânta Maria Mare”, ocrotitoarea duhovnicească a acestui sat, unde suflarea românească se simte la tot pasul. Începând cu această sfântă zi de sărbătoare şi până pe data de 28 august, când poporul sârb sărbătoreşte pe Sfânta Mariadipă rit vechi, vom participa cu toţii la derularea manifestării tradiţionale Zilele de vară ale Alibunarului. Alibunărenii au deschis larg porţile pentru a-i primi cu drag pe rude şi prieteni care doresc să petreacă alături de ei clipe de neuitat în compania muzicii pe parcursul celor 14 zile de sărbătoare.\n\n\n\n Luni, 15 august, în marea zi de sărbătoare închinată Fecioarei Maria, la Biserica Ortodoxă Română din Alibunar, Preotul Paroh Calist Magyar a oficiat Sfânta Liturghie, iar în nocturnă, în sala de spectacole a Căminului Cultural, a fost inaugurată ediţia a 23-a a manifestării cultural-sportive Zilele de vară ale Alibunarului. \n\n Din cuprinsul programului de manifestări adiacente desprindem cele mai importante: 20 august – se organizează concursul culinar – Pregătirea la ceaun a gulaşului de vită; 21 august – Asociaţia vânătorilor organizează concursul de tir sportiv la talere, când va avea loc turneul la şah-fulger; în aceeaşi zi are loc Turneul memorial Tiberiu Gherga-Nicolae Bocşan, iar pe 27 august, femeile din Alibunar, adunate în jurul Asociaţiei ,,Etno-Art Brakos” vor organiza o expoziţie de port popular şi obiecte de artizanat. Manifestările culturale se vor încheia pe 28 august la sărbătoarea după rit vechi Sfânta Maria Mare (Velika gospojna).\n\nLuni, 15 august, alibunărenii au cinstit-o pe Sfânta Fecioară Maria, ocrtotitoarea spirituală de secole întregi a vetrei strămoşeşti. În nocturnă, în sala Căminului Cultural din Alibunar, a avut loc un spectacol folcloric dedicat sărbătorii satului, fiind inaugurată şi ediţia a XXIV-a a manifestării cultural-sportive Zilele de vară ale Alibunarului. \n\n Alibunarul celebrează, în mod tradiţional, Ruga satului, pe 15 august, la praznicul Sfânta Maria Mare, dând dovadă de faptul că sunt păstrători fideli ai tradiţiilor lăsate din străbuni şi ai identităţii multiculturale. \n\n\n\nintegral îl puteți citi în numărul 34 din 20 august",
        "label": "Serbia"
    },
    {
        "title": "A fost săvârşită Taina Sfântului Maslu • Libertatea",
        "content": "Duminica trecută, conform datelor bisericeşti, la Biserica Ortodoxă Română din Toracu Mare a fost săvârşită Taina Slujbă a Sfântului Maslu. În prezenţa binecredincioşilor, această slujbă de tămăduire a trupului şi mai ales a sufletului a fost oficiată de părintele paroh din Toracul Mare, iconom stavrofor Cristian Popi, părintele paroh din Toracul Mic, iconom stavrofor Emanuil Mojic, părintele Pavel Jijița, părintele Marko Milojević din Ravni Topolovac, preot paroh la biserica ortodoxă sârbească din Toracul Mic, precum şi de părintele protopop Gabriel Bandu din Ecica. Răspunsurile au fost date de Corul Bisericesc Bărbătesc ,,Armonia”, condus de Todor Ursu.\n\nÎn mijlocul bisericii, pe mese au fost așezate alimentele (cu precădere făină şi ulei), aduse de creştinii veniţi la slujbă. Alimentele au fost binecuvântate şi sfinţite în cadrul acestei măreţe slujbe ortodoxe. A fost citit de şapte ori Apostolul, după care în şapte rânduri, cu schimbul, au fost citite şapte Evanghelii.\n\nÎn aceste rugăciuni se cere păzirea vieţii bolnavului, uşurarea chinurilor, vindecarea şi întărirea trupului, iertarea păcatelor, tărie duhovnicească, primenirea întregii sale făpturi şi înnoirea vieţii în Hristos. În timpul acesta, toţi cei prezenţi au îngenuncheat, dând laudă lui Dumnezeu, sub patrafirele celor cinci preacucernici părinţi. Apoi preoţii au miruit cu untdelemn sfinţit capetele şi mâinile binecredincioşilor, dar şi veşmintele aduse pentru a fi binecuvântate.\n\nArticolul integral îl puteți citi în numărul 66 din 8 aprilie",
        "label": "Serbia"
    },
    {
        "title": "Vârșețenii la Festivalul Dunării de la Ulm din Germania • Libertatea",
        "content": "Anul acesta, orașul german Ulm a organizat a 8-a ediție a Festivalului Dunării. La festival, care a durat 10 zile, au participat 10 țări din regiunea Dunării. Orașul Vârșeț a fost reprezentat de trei tineri: subsemnata, dr. Tatiana Petrică, director interimar al Casei Tineretului din Vârșeț; Vojislav Milunov, învățător la Școala Elementară „Moša Pijade” din Gudurica; precum și Tomislav Milunov, profesor de matematică la aceeași școală.\n\nLa Ulm am participat la diverse activități și prelegeri interesante pe diverse teme. Este de mare importanță să menționăm tema pe care s-a concentrat cel mai mult, și anume „Implicațiile alegerilor europene asupra regiunii Dunării”. Pe această temă au intervenit experți din diverse domenii, printre care Florian Hassler, secretar de stat pentru coordonarea politicii și Europa, și Michael Joukov, membru în Parlamentul de stat al regiunii Baden-Württemberg.\n\nCuvinte de salut au fost adresate, pe lângă primarul orașului Ulm, Martin Bendel, și de Niombo Lomba, șeful serviciului pentru regiunea Dunării, reprezentanță de stat la Bruxelles, care au participat la conferința „Consolidarea societății civile în regiunea dunăreană pentru o Europă comună”. Totodată, participanții au fost salutați și de către Carmen Stadelhofer, academician german și director al Institutului ILEU (Institutul pentru Învățare Virtuală și Reală în Educația Adulților din cadrul Universității din Ulm, Germania), organizatoarea conferinței și a festivalului. \n\n Participarea noastră a fost remarcată în cortul tematic de pe faleza Dunării, unde am prezentat platforma ViMA-Danube, precum și la cea de-a opta întâlnire de parteneriat a Rețelei educaționale Danube-Networkers. Am discutat diverse subiecte, de la utilizarea digitizării și a competențelor media la abilitarea tinerilor, leadershipul la femei și migrație, primind reacții pozitive la opiniile noastre. De asemenea, Tomislav Milunov a prezentat platforma în cadrul atelierului condus de Carmen Stadelhofer, la care au participat personalități din lumea politicii, precum și oameni din domeniul culturii și educației. \n\n La Festivalul Dunării, pe lângă Serbia, România, Bulgaria, Ucraina, Slovacia, Moldova, Croația și Germania, au participat și Austria, Italia, Slovenia și Polonia.\n\nAșadar, îndemnăm tinerii să fie curajoși și să accepte participarea la seminarii și prelegeri internaționale. Pe lângă faptul că aduce o nouă experiență, aceasta oferă și o oportunitate unică de a lega contacte și de a-și îmbogăți rețeaua de prietenii. Invităm pe toți cei interesați de cooperare cu Institutul ILEU să ni se alăture, atât prin proiectul platformei ViMA-Dunăre, cât și în alte proiecte organizate de institut.\n\nArticolul îl puteți citi în numărul 30 din 27 iulie",
        "label": "Serbia"
    },
    {
        "title": "Violenţa afectează existenţa femeii • Libertatea",
        "content": "Branislava Damjanov este de profesie psiholog, iar specialitatea ei este psihoterapia familială. Este angajată de 7 ani la Centrul pentru Asistenţă Socială din Alibunar, unde este implicată în domeniul violenţei domestice. Pe Branislava am rugat-o să ne vorbească, din punctul ei de vedere, cum influenţează violenţa asupra vieţii femeii, şi care sunt formele de combatere a violenţei domestice .\n\n,,Violenţa în familie este un comportament prin care un membru al familiei pune în pericol integritatea fizică, sănătatea mintală sau liniştea unui alt membru al familiei. Violenţa în familie sau violenţa domestică este prevăzută de Legea relaţiilor în familie, ca şi o infracţiune. Orice persoană are dreptul la protecţie împotriva violenţei domestice, în conformitate cu legea. Acţiunile efectuate de violator sunt următoarele: provocarea sau încercarea de a provoca vătămări corporale, incitarea fricii prin ameninţarea cu uciderea sau provocarea vătămării corporale a unui membru al familiei sau unei persoane apropiate acestuia; constrângere în relaţiile sexuale, inducerea actului sexual sau relaţii sexuale cu o persoană minoră sau cu o persoană incapacitată, restricţionarea libertăţii de circulaţie sau de comunicare cu terţe persoane, insulte, precum şi orice alt comportament insolent, şi rău intenţionat.\n\n\n\n Violenţa domestică poate lua mai multe forme: violenţa fizică, violenţa psihologică, violenţa sexuală şi violenţa economică. \n\n Violenţă fizică, înseamnă utilizarea părţilor corpului sau a armelor pentru a ameninţa, pedepsi, domina, controla sau răni o altă persoană. Se efectuează în moduri diferite şi prin mijloace diferite, iar ca urmare, are o leziune corporală uşoară sau, în unele cazuri, o vătămare corporală gravă. Include: bătăi, răni cu obiecte ascuţite şi pot provoca: o lovire, împuşcare, strangulare, aruncare, precum şi provocarea arsurilor, împuşcarea cu diferite obiecte, şi leziuni ale corpului.\n\n\n\n Violenţa psihologică, constă într-o ameninţare serioasă asupra unui membru al familiei care poate fi victima unui atacat. Ameninţarea ar putea să devină gravă şi să evoce un sentiment de securitate. Violenţa psihologică se referă, de asemenea, la intimidare, critici constante, subestimare, diverse acuzaţii neîntemeiate, şantaj emoţional, creând nesiguranţă în victimă, abuz verbal, hărţuire.\n\n\n\n Violenţa sexuală, include orice încălcare a libertăţii sexuale, orice formă de degradare şi umilire pe motive sexuale, orice formă de constrângere în relaţiile sexuale şi viol. Reprezintă utilizarea actelor sexuale forţate care domină, manipulează, ameninţă şi rănesc o altă persoană. Acest tip de violenţă este adesea însoţit de violenţă atât fizică, cât şi psihologică, iar adesea aceste cazuri de violenţă sunt comise simultan.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Spectacol de gală „Limba română ne uneşte” la Vârşeţ • Libertatea",
        "content": "Evenimentul central în cadrul comunității românești din Serbia, care este dedicat Zilei Limbii Române, sub genericul „Limba română ne uneşte”, coordonatoare prof. Natalia Stan se organizează joi, 31 august, în sala festivă a Primăriei orașului Vârșeț, începând de la ora 17:00. Manifestarea cultural-artistică şi literară este organizată de Asociația „Românii Independenți din Serbia” (RIS) în colaborare cu Consulatul General al României la Vârșeț. Ziua Limbii Române şi nouă românilor din Serbia ne oferă prilejul de a fi uniți, solidari, bucurându-ne de graiul românesc care ne dă identitate. Intrarea este liberă!\n\nEvenimentul şi spectacolul extraordinar urmărește să aducă în prim plan atât necesitatea asigurării continuității lingvistice între generații, cât şi excelența şi rezultatele deosebite ale elevilor/tinerilor etnici români din Serbia, ca vectori importanți la păstrarea, promovarea şi afirmarea identității naționale, respectiv a rezultatelor deosebite ale membrilor comunității românești din Serbia – Ambasadori ai Limbii Române în Serbia. Programul spectacolului extraordinar dedicat Zilei Limbii Române cuprinde – recital de cântece și muzică românească, recital de poezie şi cor.\n\nZiua Limbii Române este sărbătoarea românilor de pretutindeni, care ne evocă legătura dintre noi toți românii. Sărbătoarea Zilei Limbii Române reunește românii din Serbia la Vârșeț, elevi și tineri de școală primară, liceu și facultate din localitățile – Vârșeț, Coștei, Voivodinț, Sân-Mihai, Satu Nou, Mesici, Iablanca, Petrovăsâla, Srediștea Mică, Râtișor, Straja, Alibunar, Nicolinț, Grebenaț, Panciova, Vlaicovăț şi Seleuș.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "Nicu Bojin - Ghilă din Petrovasâla •",
        "content": "Pe Nicu, cu numele de alintare Ghilă, mulţi îl cunosc ca un om cu suflet mare, dar şi ca iubitor al cântecului popular. Ambele trăsături le-a moştenit de la tatăl său, Petru, cunoscut rapsod popular şi un doinitor neîntrecut.\n\nDornic de a cunoaşte cum trăieşte şi altă lume, în anul 2004 decide să plece la muncă provizorie în Statele Unite ale Americii, unde se reţine vreo 4 ani. Revine în satul natal doar pentru o scurtă perioadă, pentru ca în anul 2008 să se stabilească definitiv la New York. Totuşi, dorul nestins de locul natal în care a copilărit, şi acum când Dumnezeu i-a dăruit 4 nepoţi, doi de la fată şi doi de la băiat, l-au făcut pe Nicu să se întoarcă la vatra strămoşească pentru a fi alături de nepoţi. \n\n ,,Mă mândresc cu cei 4 nepoţi şi îmi sunt dragi ca şi lumina ochilor. Ei îmi sunt bucuria şi alinarea mea, eu pentru ei trăiesc, de aceea am decis să mă întorc acasă pentru a fi alături de cei dragi sufletului meu. Şi pentru ca bucuria mea să fie şi mai mare, nepoţii mei au moştenit de la mine dragostea pentru folclor, pentru dansul şi cântecul popular. Mi-a fost inima plină de bucurie când i-am văzut pe nepoţii mei, Dario şi Daiana, îmbrăcaţi în frumosul port de la Petrovasâla. Mi-a săltat inima în piept când i-am văzut cum dansează în horă, la sărbătoarea satului, Rusaliile. Au fost acestea cele mai frumoase clipe din viaţa mea, spunându-mi: ,,Iată-i pe nepoţii mei că îmi urmează calea, joacă în horă şi într-o bună zi poate că vor şi cânta pe scenă.” Îmi pare bine că nepoţii mei au îndrăgit cântecul şi dansul popular, şi că în satul meu încă se mai păstrează tradiţiile strămoşeşti. Este bine şi mă bucur nespus de mult pentru faptul că în satele româneşti încă mai există entuziaşti care iubesc şi preţuiesc cea mai mare comoară a poporului românesc, folclorul.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Au fost aprobate toate puncte de pe ordinea de zi • Libertatea",
        "content": "Zilele trecute, în sala festivă a Primăriei orașului Vârșeț, a avut loc cea de a 20-a sedință a Adunări orașului Vârșeț prezidată de către președintele dr. Predrag Mijatović. La această ședință toate cele 23 de puncte de pe ordinea de zi au fost aprobate cu majoritatea voturilor.\n\nPunctele despre care s-au discutat au fost: adoptarea hotărârii de organizare a Administrației Orașului, discuții despre informațiile privind gradul de conformitate a activităților planificate și realizate ale firmei „Drugi Oktobar”pentru perioada 01.01- 30.06.2022; adoptarea hotărârii privind stabilirea dreptului de folosință asupra apartamentelor aflate în proprietatea publică a orașului în favoarea Centrului de Asistență Socială; adoptarea deciziei privind înstrăinarea de pe proprietatea publică a orașului Vârșeț, a parcelei cadastrale cu numărul 8802/16, 8805/2, 18313 și altele; adoptarea deciziei de abrogare a hotărârii privind formarea comisarilor și unităților de protecție civilă pe teritoriul orașului; adoptarea hotărârii privind aprobarea și votarea propunerii de proiect de parteneriat public-privat pentru încredințarea desfășurării activităților comunitare de igienă a animalelor prin implementarea măsurilor de dezinfecție, dezinsecție și combatere a dăunătorilor pe teritoriul orașului Vârșeț; adoptarea deciziei de abrogare a hotărârii privind desemnarea companiilor calificate și a altor persoane juridice pentru protecție și salvare pe teritoriul orașului; examinarea și adoptarea modificării la programul de construcție a canalizării din fonduri de autocontribuție pentru anul 2022; analiza deciziei privind modificarea hotărârii privind numirea membrilor personalului orașului pentru situații de urgență; examinarea deciziei privind modificările aduse hotărârii privind numirea membrilor în consiliului școlar al Școlii Elementare „Olga Petrov Radišić” din Vârșeț.\n\nintegral îl puteți citi în numărul 40 din 1 octombrie",
        "label": "Serbia"
    },
    {
        "title": "Instalarea celui mai modern echipament de lumină, sunet și video • Libertatea",
        "content": "După cum ne-a explicat Snežana Udicki, directoarea Teatrului Național „Sterija” din Vârșeț, la acest teatru, după 45 de ani, se va instala aparatură modernă.\n\n„La Teatrul Național „Sterija” din Vârșeț, au început, săptămâna trecută, lucrările la instalarea celor mai moderne echipamente pentru proiecții de lumină, sunet și video. Proiectul este rezultatul concursului Secretariatului Provincial pentru Cultură, Informare și Relații cu Comunitățile Religioase din 2022, în care orașul Vârșeț a primit fonduri de 32.000.000 de dinari, și astfel Teatrul „Sterija” a fost recunoscut ca o instituție culturală valoroasă, care cu ajutorul acestui echipament va avansa și mai mult în calitatea care este deja recunoscută pe scară largă culturală.\n\nEchipamente de sunet și reflectoare noi au fost instalate într-o singură zi, astfel că lucrările sunt de așteptat să fie finalizate până la sfârșitul lunii ianuarie. Un eveniment cultural reușit are nevoie de un sistem de sunet și lumini adecvate. Prin echipamentul modern care se folosește la realizarea unei piese de treatru se creează o atmosferă foarte interesantă în teatru.\n\nZiua teatrului, care în fiecare an se sărbătorește pe 10 februarie, anul acesta va fi sărbătorită în două părți.\n\nArticolul integral îl puteți citi în numărul 55 din 20 ianuarie",
        "label": "Serbia"
    },
    {
        "title": "A organizat competiţia şcolară la chimie • Libertatea",
        "content": "Săptămâna lăsată în urmă, cadrele didactice ale Şcolii Elementare ,,2 Octombrie” din Nicolinţ, în frunte cu directoarea Mărioara Đurić, au organizat concursul competitiv la chimie la care au participat elevi de la clasele a VII-a şi a VIII-a de la unităţile şcolare din: Petrovasâla, Banatski Karlovac, Sân-Mihai, Alibunar şi localitatea gazdă. Evaluarea rezultatelor finale a fost încredinţată juriului de specialiate în componenţa: prof. Mărioara Scumpia, prof. Dušanka Stojanović, prof. Danijela Miločić.\n\nÎn concurenţa elevilor din clasa a VII-a, cele mai bune rezultate le-au realizat: Vuk Miljanović și Nikola Jovković de la ŞE ,,Dušan Jerković” – Banatski Karlovac, Teodora Miul și Angela Paşca de la ŞE ,,2 Octombrie” – Nicolinţ, Dajana Stanišković de la ŞE ,,1 Mai” – Petrovasâla. În categoria elevilor din clasa a VIII-a, rezultate foarte bune au realizat: Maša Lukić și Sanja Pavlov de la ŞE ,,Frăţie şi Unitate” – Alibunar, Jelena Novakov de la ŞE ,,2 Octombrie” – Nicolinţ.\n\nLa finalul acestei competiţii, directoarea şcolii a urat elevilor, mult succes în viitor, şi rezultate cât mai frumoase spre bucuria cadrelor didactice care i-au instruit, şi a părinţilor elevilor pentru sprijinul acordat.\n\nArticolul îl puteți citi în numărul 62 din 11 martie",
        "label": "Serbia"
    },
    {
        "title": "Prima vizită a lăsat impresii foarte frumoase • Libertatea",
        "content": "Pe 25 august, la Satu Nou a avut loc deschiderea Festivalului de Folclor și Muzică Românească din Voivodina – Republica Serbia. Înainte de ceremonia de deschidere, Preasfințitul Părinte Ieronim, Episcop al Daciei Felix din Vârșeț, a vizitat pentru prima dată Biserica Ortodoxă Română din Satu Nou.\n\n\n\n Preasfințitul Părinte Ieronim a sosit la biserica din Satu Nou însoțit de Vicarul Eparhial al Daciei Felix din Vârșeț, Preacucernicul Părinte Emanuel Tăpălagă. Parohul Bisericii Ortodoxe Române din Satu Nou, Gheorghe Ianeș, împreună cu un sobor de preoți din care au făcut parte Părintele Traian Brăgean de la Biserica Ortodoxă Română din Ovcea, Părintele Moise Lința de la Biserica Ortodoxă Română din Uzdin și Părintele Steva Urošev din Panciova, i-au întâmpinat la sosire.\n\n\n\n În curtea sfântului lăcaș, corul Bisericii Ortodoxe Române din Satu Nou, condus de dirijorul Grațian Petrovici, a interpretat cântece în fața Preasfințitului Părinte. Corul a cântat și în incinta bisericii, în timp ce Preasfințitul Părinte Ieronim a făcut un tur al sfântului lăcaș din Satu Nou, alături de Parohul Gheorghe Ianeș. \n\n După cum a afirmat parohul Bisericii Ortodoxe Române din Satu Nou, vizita pe care a făcut-o Preasfințitul Părinte Ieronim la Biserica Ortodoxă Română din Satu Nou, cu ocazia Festivalului de Folclor și Muzică Românească din Voivodina – Republica Serbia, îi bucură foarte mult. Părintele Gheorghe Ianeș a spus că aceasta este prima vizită a Preasfințitului Părinte Ieronim la biserica din Satu Nou, însă, cu siguranță, va vizita sfântul lăcaș și cu alte ocazii. \n\n Preasfințitul Părinte Ieronim a transmis următorul mesaj: „Cu ajutorul lui Dumnezeu, suntem într-un tur prin parohiile și bisericile românești din Banatul istoric. Ne bucurăm la fiecare de realizările pe care le are. La biserica din Satu Nou, am fost surpins să găsim o biserică foarte frumoasă, care de-a lungul anilor a fost restaurată și care se prezintă foarte frumos. Am găsit și o formație corală deosebită. Suntem bucuroși, de asemenea, de a participa la deschiderea festivalului românilor din zonă. Suntem foarte bucuroși că tradițiile noastre populare se păstrează, că se transmite din generație în generație mesajul acestora, dar în același timp și credința strămoșească. Ele împreună sunt contribuitoare la păstrarea identității poporului nostru din această binecuvântată parte de lume. Dumnezeu să-i binecuvânteze pe toți. Felicitări tuturor celor ce se ostenesc pentru ca să se păstreze valorile spirituale, culturale și naționale. Felicitări tuturor care fac poduri între cultura și civilizația noastră și cultura și civilizația poporului care locuiește în această zonă. Mesajul nostru este un mesaj de cooperare, pace, dragoste, de bună înțelegere și de păstrare a valorilor proprii.”",
        "label": "Serbia"
    },
    {
        "title": "Intensificarea activităților umanitare • Libertatea",
        "content": "Luni, 18 septembrie, unitatea școlară din Petrovasâla, unde se predau cursuri bilingve, a fost vizitată de o delegație a Bisericii Penticostale din Suedia în frunte cu Ion Pitic, pastor misionar. Distinșii oaspeți au fost întâmpinați de directorul școlii, Petru Glanda, care, printre altele, a menționat că în această unitate școlară cursurile se desfășoară în două limbi: sârbă și română. Acestea sunt frecventate atât de copii din poporul majoritar, cât și de reprezentanți ai minorităților naționale, precum români și romi.\n\n,,Lucrez la Biserica Penticostală din Bruxelles și colaborez cu bisericile penticostale din toată Europa. Sunt implicat în numeroase acțiuni umanitare, și am dorit ca și Biserica Penticostală să fie implicată în activități caritabile. Sunt de profesie inginer de construcții, dar m-am orientat mai mult spre teologie, activitatea mea concentrându-se spre Balcani. Am vizitat fosta Iugoslavie în perioada războaielor din anii ‚90, și am văzut cât a avut de suferit poporul sârb.\n\nSunt acum într-o vizită la instituțiile românești, deoarece desfășoară o colaborare fructuoasă cu Ion și Ana Pitic, cu scopul de a face o legătură strânsă cu Bisericile Penticostale din Banat. Stau în spatele tuturor activităților care sprijină acțiunile tinerilor și copiilor pentru a trezi un interes deosebit în credința lor îndreptată spre Iisus Hristos. Mă bucur foarte mult de această vizită efectuată în școlile multietnice, și sunt convins că vom reuși să le sădim în suflet acea dragoste de a conviețui împreună și să-i apropiem cât mai mult de cuvântul lui Iisus. Dorim să-i ajutăm pe cei tineri pentru a-și asigura un viitor fericit în mediul în care trăiesc”, a spus misionarul Pelle Holmmark.\n\nArticolul integral îl puteți citi în numărul 39 din 30 septembrie",
        "label": "Serbia"
    },
    {
        "title": "Întrunirile de iarnă la Novi Itebei • Libertatea",
        "content": "Sâmbătă, 29 ianuarie, în localitatea Novi Itebei a început manifestarea tradiţională ,,Întrunirile de iarnă”, care se va organiza până pe la mijlocul lunii martie în fiecare weekend, cu scopul de a distra locuitorii localității și oaspeții în timpul iernii. \n\n Manifestarea a început cu o expoziție de picturi și de prăjituri, iar pe scena căminului cultural a avut loc un spectacol cultural-artistic, la care au participat trupe de folclor cu dansuri tradiționale maghiare, sârbești și slovăcești. \n\n În următoarele weekenduri se vor derula mai multe evenimente, precum un bal mascat, ,,Festivalul cârnațului”, bal distractiv, spectacol cultural-artistic al Societății pentru păstrarea culturii ,,Buzvirag” din Novi Itebei, depunerea coroanei la bustul lui Lajos Kossuth și alte evenimente. \n\n Colaborarea pe plan cultural dintre Novi Itebei şi Torac are o tradiţie de foarte mulţi ani, aşa că torăcenii au fost invitaţi la eveniment. La programul de inaugurare a participat orchestra de muzică populară românească ,,Lyra” cu o suită de melodii româneşti și maghiare. \n\n Tradiția maghiară se păstrează în timpul iernii și în localitatea Torda, unde an de an se organizează manifestarea Zilele culturii la Torda.\n\nArticolul integral îl puteți citi în numărul 6 din 5 februarie 2022",
        "label": "Serbia"
    },
    {
        "title": "„Ajutor la domiciliu” pentru persoanele în vârstă și neputincioase de pe teritoriul municipiului Jitiște • Libertatea",
        "content": "Municipiul Jitiște începe un nou ciclu al Serviciului „Ajutor la domiciliu” pentru cetățenii în vârstă, care va fi oferit de menajere geronto de la compania „Felix Domus” SRL, începând cu 1 februarie până în ultima zi a anului 2023, în conformitate cu Legea Protecției Sociale.\n\nServiciul este gratuit, costurile sunt suportate de primărie și vor fi acordate concetățenilor vârstnici care au nevoie de ajutor, de exemplu dacă locuiesc singuri, sau dacă sprijinul familial este insuficient, în scopul satisfacerii nevoilor sociale și celor de sănătate.\n\nServiciul include ajutor de bază, când este vorba de curățenia camerelor în care locuiesc, cumpărarea alimentelor, procurarea rețetelor și medicamentelor, plata facturilor, aducerea lemnelor de foc și curățarea sobei, ajutor la schimbarea lenjeriei de pat, spălatul rufelor și îndeplinirea nevoilor igienice de bază. Pe baza evaluării nevoilor fiecărui utilizator în parte, se va determina tipul de serviciu necesar, precum și numărul de ore de prestare a serviciului.\n\nServiciul de ajutor la domiciliu este asigurat de menajere geronto ale companiei „Felix Domus”, în baza contractului pe care l-au semnat cu municipiul Jitiște în conformitate cu Legea Protecției Sociale. Din acest an, serviciul este furnizat în toate zonele populate ale municipiului Jitiște. Suportul profesional este oferit de Centrul de Asistență Socială Jitiște, astfel încât cei interesați de acest serviciu pot contacta Centrul.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "Investiție de un miliard de dolari și un export de 500 de milioane de euro anual • Libertatea",
        "content": "Vineri, 13 septembrie, la Zrenianin, a avut loc ceremonia de inaugurare a fabricii ,,Linlong” International Europe, un important producător de anvelope pentru industria auto din întreaga lume. Evenimentul a celebrat o investiție record care va ajunge la finalizarea proiectului, la un miliard și șase sute patruzeci și cinci milioane de dolari, realizată cu sprijinul președintelui Vučić, al autorităților Republicii Serbia și al municipiului Zrenianin.\n\nPreședintele Republicii Serbia, Aleksandar Vučić, viceprim-ministrul și ministrul protecției mediului, Irena Vujović, ministrul economiei, Adrijana Mesarović, președintele Guvernului Provincial al Voivodinei, Maja Gojković, precum și primarul Zrenianinului, Simo Salapura, alături de Excelența Sa Li Ming, ambasadorul Republicii Populare Chineze în Serbia, și Wang Feng, președintele companiei „Linglong”, au oficializat începutul activității companiei și al producției la Zrenianin prin apăsarea simbolică a tastelor de pe marele ecran. \n\n Oficialitățile amintite au fost însoțițe de profesorul Limen Gang, directorul China Electric Vehicle, și de Greg Ortega, director general al TVC Corporation.\n• Astăzi este o zi mare, totul este miraculos, tot ceea ce avem astăzi la Zrenianin este absolut miraculos – a spus președintele Vučić după ce a vizitat unitățile de producție a noii fabrici de anvelope, mulțumind tuturor celor care au contribuit la realizarea proiectului și a subliniat că investiția în fabrica de anvelope se ridică la un miliard de dolari. \n\n Președintele Vučić a mai subliniat că, în noua fabrică din apropierea Zrenianinului, au fost construiți 370.000 de metri pătrați „sub acoperiș”, că 1.235 de muncitori, atât locali cât și chinezi, sunt angajați în noua unitate și că planul este să fie angajați încă 600 de lucrători în cadrul unei noi investiții, în valoare de 645 de milioane de dolari. \n\n El a mai precizat că fabrica va exporta anvelope și produse din cauciuc în valoare de 200 de milioane de euro, iar anul viitor exportul va ajunge la 500 de milioane de euro. Construcția de autostrăzi, căi ferate și drumuri va contribui semnificativ la dezvoltarea acestei zone a Serbiei. De asemenea, el a afirmat că Republica China va fi întotdeauna un partener de încredere pentru toate țările care doresc o dezvoltare comună. Datorită acestor investiții și celor realizate de companiile chineze, viețile oamenilor din Banat se vor schimba în bine. \n\n Ambasadorul Republicii Chineze, Li Ming, a declarat la ceremonia de inaugurare că deschiderea fabricii „Linglong” este un simbol al conectării continue a intereselor celor două țări și a adăugat că, odată cu dezvoltarea comerțului bilateral, există o creștere constantă a investițiilor chineze în Serbia. \n\n\n\nArticolul integral îl puteți citi în numărul 38 din 21 septembrie",
        "label": "Serbia"
    },
    {
        "title": "Filme și expoziție prin care cunoaștem poporul rus • Libertatea",
        "content": "În incinta Bibliotecii orașului Panciova au avut loc, începând din 7 iunie, două evenimente culturale foarte deosebite. Este vorba de manifestarea „O săptămână de film rusesc la Panciova”, care s-a desfășurat în perioada 7-11 iunie, și de expoziția documentelor și fotografiilor scriitorilor ruși din Războiul Patriotic „Companie literară” („Književnička četa”), care a fost inaugurată pe data de 7 iunie și rămâne deschisă până pe 20 iunie.\n\nManifestarea „O săptămână de film rusesc la Panciova” a fost organizată de Biblioteca orașului Panciova și de Asociația de Prietenie Sârbo-Rusă „Slovenska Unija” din Panciova, sub auspiciile Centrului Rusesc pentru Știință și Cultură „Ruski dom” din Belgrad. Președintele Asociației de Prietenie Sârbo-Ruse „Slovenska Unija”, Robert Resanović, ne spune că în fiecare an, în cadrul acestei manifestări, sunt proiectate cinci filme rusești. Tradiția este ca printre acestea să se găsească patru filme din producția rusească contemporană și un film clasic din cinematografia sovietică. \n\n Resanović afirmă că anul acesta au avut deosebita onoare de a prezenta în premieră la Panciova filmul din anul 2020 „Cadeți podolieni”. După cum a precizat dânsul, aprobarea pentru a prezenta acest film au primit-o de la Studioul „Voenfilm”, prin intermediul Centrului Rusesc pentru Știință și Cultură „Ruski dom”. De altfel, anul acesta au fost prezentate filme de diverse genuri, începând de la cel istoric, de spionaj, până la comedii. Resanović adaugă că în timpul alegerii filmelor se ghidează după faptul că la manifestare să se prezinte filme care nu au mai fost văzute la noi sau care nu au fost văzute de mult timp. \n\n Președintele Asociației de Prietenie Sârbo-Ruse „Slovenska Unija” ne dezvăluie că manifestarea aminitită are public care-i urmărește activitatea și care o vizitează tradițional. Însă, anul acesta din cauza situației pandemice, mulți iubitori de film rusesc au renunțat la plăcerea de a viziona filme în cadrul manifestării.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Dezvoltarea vieții corale • Libertatea",
        "content": "Petrovasâla, decenii în șir a fost și este promotor al vieții culturale și naționale, păstrător al identității naționale și al credinței ortodoxe. Petrovasâla reprezintă unul dintre pilonii activităților cultural-confensionale și identitare al românilor din această localitate și unica reuniune culturală din Petrovasâla, care există fără întrerupere de 120 de ani.\n\nDespre dezvoltarea vieții corale a expus prof. dr. Mircea Măran, în Duminica a 23-a după Rusalii, atunci când a avut loc prima vizită arhierească a PS Ieronim Sinaitul, Episcopul Daciei Felix, în această localitate. După cum aflăm din cele expuse de către prof. dr. Mircea Măran, aflăm că primele încercări de organizare a unei vieți corale la Petrovasâla datează din anii șaptezeci și optzeci ai secolului al XIX-lea. Având în vedere colaborarea strânsă, care exista pe atunci între biserică și școală, cu conducerea cantorului bisericesc erau angajați învățătorii.\n\nNu toți învățătorii cunoșteau cântarea bisericească, cât și faptul că, după desființarea Graniței militare, aceștia erau scutiți de conducerea cantorului, au apărut mari dificultăți în înființarea unui cor bisericesc la Petrovasâla. Prima încercare de înființare a corului vocal bisericesc și lumesc din Petrovasâla datează din anul 1885. Statutele acestui cor nu au fost acceptate de autorități. Trei ani mai târziu, învățătorul Nicolae Pența, care din anul 1887 funcționa la școala din Petrovasâla, de altfel fiind și el cantor, a reușit să înființeze un cor mic de copii. Acest cor a avut o durată de cinci ani. Un cor nou de copii a fost înființat în anul 1901.\n\nintegral îl puteți citi în numărul 45 din 5 noiembrie",
        "label": "Serbia"
    },
    {
        "title": ",,Balada, doina brâul, ardeleana și jocurile de doi au fost viața mea” • Libertatea",
        "content": "Unul dintre întemeietorii orchestrei „Ionelilor” a fost Ionel Sudom, saxofonist, solist vocal și corist. A cântat în corul bărbătesc al Bisericii Ortodoxe Române din loc. \n\n Ionel Sudom (n. 1954) a îndrăgit cântecul popular și doinele noastre în fragedă copilărie, datorită faptului că mama sa, Ana Sudom, a fost o solistă vocală apreciată pentru interpretarea melosului nostru autentic. \n\n Dorinţa lui Ionel Sudom a fost să întemeieze un ansamblu simplu care să interpreteze muzică populară românească și vocal-instrumentală sârbească. Acest lucru s-a și întâmplat odată cu constituirea tarafului „Ionelilor”. Ionel Mălaimare a cântat la vioară, Ionel Sudom „Pipelacă” la saxofon și cu vocea, Ionel Lazar a fost clarinestitul tarafului, iar Ionel Șublea a luat parte ca acordeonist şi, ulterior, solit vocal. Tinerii boboci au format prima orchestră în sat care a fost, totodată, cea mai tânără în istoria satului. La acea vreme, dar şi mai târziu, taraful a fost o senzație fiindcă în această formaţie au fost incluși doar tineri boboci talentați. \n\n Ionel Sudom transmite melosul nostru autentic. A interpretat doine cu mare duioșie şi cu amploare ornamentală. A executat jocuri de doi, învârtite, hore noi și ardelene din Banat. Ionel Sudom a interpretat cântece din repertoriul rapsozilor noștri bănățeni: Traian Coracu, Nicolae Cinci, Sima Mălaimare, Ana Sudom „Pipelacă”, dar şi muzica marilor artiști: Achim Nica, Tiberiu Ceia, Dumitru Constantin, Florentin Iosif, Ion Cristoreanu și alții. Dintre instrumentiști îi respectă pe Luca Novac, Gheorghe Zamfir, Dorin Cuibaru…\n\nArticolul integral îl puteți citi în numărul 50 din 11 decembrie 2021",
        "label": "Serbia"
    },
    {
        "title": "Interes mare în rândurile începătorilor • Libertatea",
        "content": "După cum ne-a informat prof. Cristian Giugea, la Petrovasâla s-au înscris al treilea grup de cursanţi la secţia de folclor din cadrul Şcolii de balet ,,Dimitrije Parlić” din Panciova. Acestă şcoală de balet care pregăteşte tinere cadre care, după absolvirea cursului pregătitor, vor urma o şcoală profesională pentru a se perfecţiona în domeniul artelor scenice de balet, şi să devină dansatori şi balerini de talie. Deja de câţiva ani, la Alibunar cursurile de balet sunt frecventate de un număr mare de tineret preşcolar şi şcolar, care au înregistrat succese demne de evidenţiat datorită angajamentului celor doi instructori: Đorđe Drljan şi Mariana Tanasić.\n\n,,Şcoala de balet „Dimitrije Parlić” din Panciova are departamente separate la Zrenjanin, Alibunar şi Panciova. În cadrul şcolii activează 3 secţii: balet clasic, dans modern şi dans popular. Acestă şcoală profesională încadrează o şcoală primară care durează 4 ani, precum şi o unitate şcolară secundară care durează tot 4 ani. La Alibunar, în clădirea Casei de Cultură, îşi desfăşoară activitatea de mai mulţi ani, un departament de balet clasic, precum şi o clasă pregătitoare, condusă de profesorul Djordje Drljan, iar însoţitor este Zdravko Krsmanović. Pe lângă baletul clasic, din anul 1998, la Alibunar există o secţie de dans popular – folclor, condus de profesoara Mariana Tanasić, iar corepetitor este prof. Cristian Giugea. Începând cu anul şcolar 2019/2020 la Petrovasâla a fost deschisă secţia de folclor (dans popular), iar cele mai mari recunoştinţe pentru revitalizarea activităţilor culturale revine în primul rând comunei Alibunar în frunte cu preşedinta Zorana Bratić.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Distincţii de excelenţă acordate unor personalităţi remarcabile • Libertatea",
        "content": "Pe data de 29 mai, a fost sărbătorită Ziua orașului și a Episcopiei Banatului „Sfântul Teodor de Vârșeț”, printr-o academie festivă în sala de concerte și conferințe a Centrului Millennium. În prima parte a zilei la Biserica „Sfântul Teodor” s-a săvârşit Sfânta Liturghie, iar în sala de festivități a Primăriei orașului a avut loc ceremonia oficială de sfințire și tăiere a colacului. Academia a fost, tradițional, deschisă cu Troparul corului mixt al Școlii de Muzică „Josif Marinković”, al corului „Sveti Teodor Vršački” și al Corului orașului „As”, după care a urmat un film despre Vârșeț, despre proiectele finalizate și cele viitoare. Primarul Vârșețului, Dragana Mitrović, a fost prima care s-a adresat celor prezenți.\n\n„Am lăsat în urmă o perioadă în care am creat un Vârșeț mai frumos și mai modern. Sunt mândră de tot ce am realizat în anii precedenți pentru orașul nostru. Un număr mare de investiții capitale au fost realizate, care nu doar că au îmbunătățit și ridicat calitatea vieții cetățenilor noștri, dar unele dintre ele au schimbat radical imaginea orașului nostru. Marile proiecte nu sunt trofee și monumente, ele sunt importante doar dacă sunt în slujba cetățenilor, de aceea investim în aceste proiecte astăzi pentru a asigura un mâine mai bun. Scopul principal al orașului Vârșeț este ca toți concetățenii noștri să muncească și, în primul rând, să fie mulțumiți de locul lor de muncă. Am lucrat cu sârguință la crearea unui climat de afaceri de succes în orașul nostru, fapt demonstrat de deschiderea unor noi fabrici atât de către investitori autohtoni, cât și străini.\n\nNe putem mândri cu faptul că, în ultimii patru ani, la Vârșeț au fost deschise peste 840 de societăți comerciale și întreprinderi, iar ceea ce ne bucură în mod deosebit este că, din 2016 până în prezent, numărul șomerilor din Vârșeț s-a redus la mai puțin de jumătate. De aceea, am privit spre viitor la timpul potrivit, iar cel mai mare rezultat al muncii noastre devotate este, fără îndoială, finalizarea echipării infrastructurale a Zonei Industriale «Nord», care este acum complet pregătită să primească primii investitori. Acest tip de creștere economică și tendința de angajare au contribuit și la dezvoltarea familiilor din orașul nostru, astfel că, la sugestiile concetățenilor noștri, ale tinerilor și părinților angajați, am construit din fonduri proprii o grădiniță complet nouă, destinată pentru șederea a o sută de copii de vârstă fragedă, datorită căreia nu vor mai exista liste de așteptare.\n\nArticolul integral îl puteți citi în numărul 23 din 8 iunie",
        "label": "Serbia"
    },
    {
        "title": "Ideea de lungă durată de a organiza din nou târgul în comuna Jitiște va fi realizată în primăvara anului viitor • Libertatea",
        "content": "În acest an, reprezentanții Organizației de Turism a comunei Jitiște au vizitat mai multe târguri mai mari din zonă și, în conversația cu vânzătorii și organizatorii, au primit confirmarea că o astfel de adunare este necesară și în comuna Jitiște, atât din cauza vânzătorilor care locuiesc aici, cât și datorită poziției bune a localității Jitiște.\n\nDin discuția cu vânzătorii, s-a concluzionat că cea mai bună dată pentru desfășurarea târgului în Jitiște, este ultima duminică a lunii, primul târg urmând să aibă loc duminică, 30 aprilie 2023. La această dată, târgul din Jitiște nu va coincide cu târgurile care se desfășoară cu altele din apropiere. \n\n Pe lângă alegerea unei date, organizatorii au fost nevoiți să aleagă un spațiu adecvat pentru desfășurarea târgului. Datorită interesului mare al expozanților, era clar că Jitiște va trebui să ofere o locație de câteva hectare cu spațiu expozițional adecvat, parcare pentru mașini, acces bun pentru pietoni, dar și spațiu pentru un târg de animale, spațiu expozițional pentru mașini de lucru noi și uzate.\n\nUna dintre cele mai bune soluții s-a dovedit a fi un teren lângă șoseaua de centură din jurul localității Jitiște spre Torac, cu o suprafață de aproximativ 15 hectare, iar o parte din acel teren ar fi folosit pentru târg și parcare. Copacii care au fost plantați în urmă cu mai bine de 20 de ani vor servi drept umbră excelentă în perioada de vară a târgului, iar spațiul de 7 metri sau mai mult dintre rândurile de copaci, va asigura circulația lină a vizitatorilor târgului. Organizatorii anunță că nu vor fi îndepărtați copacii, chiar vor fi plantați alți copaci noi, acolo unde este loc.\n\nintegral îl puteți citi în numărul 43 din 22 octombrie",
        "label": "Serbia"
    },
    {
        "title": "Expoziția Mirjanei Mit la Galeria ALUZ din Zrenianin • Libertatea",
        "content": "Organizată de Asociația Artiștilor Plastici din Zrenianin, în sala de expoziții a acestei galerii, luni, 17 iulie, a fost vernisată expoziția de picturi ale consacratei artiste zrenianinene Mirjana Mit Stojković. Expoziţia este intitulată ,,Energia luminii – Exuberanța vieții”.\n\n„Sunt un pictor care pictează în fiecare zi timp de patru, cinci ore. Această energie pozitivă se reflectă asupra creațiilor mele prezentate publicului de pe diverse meridiane ale Terrei. Prin urmare, este normal să am foarte multe picturi și să le expun în întreaga lume.\n\nÎn ultimii 20 de ani am expus în China, în galerii eminente din Beijing, unde am trăit și am lucrat, deoarece chinezii îmi plac picturile. Cel mai mult le place că pictez natura, pentru că, în primul rând, filosofia și religia lor le dictează să trăiască în armonie cu natura și, în al doilea rând, picturile mele emană energie pozitivă. Toate picturile mele care au fost expuse acolo au fost, în cele din urmă, vândute”- a afirmat artista Mirjana Mit Stojković la vernisajul expoziției.\n\n„Dintre numerosele expoziții ale mele, aș dori să o amintesc pe cea de la Luvru, la o expoziție mondială cu delegația Serbiei și Ministerul Culturii și Finanțelor, unde erau peste 78 de țări ale lumii. Acolo am primit un premiu prestigios”, a declarat în continuare artista.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Paştele este sărbătoarea în care se dă pomenire răposaţilor • Libertatea",
        "content": "Paştele este sărbătoarea primăverii, anotimpul în care se naşte lumina şi căldura. Primăvara natura se trezeşte şi îşi începe viaţa. Strămoşii noştri, care au trăit în bună înţelegere cu natura, i-au arătat respect prin diverse ritualuri.\n\n\n\n Dânşii au ştiut că păstrând natura şi animalele, păstrează într-adevăr și pe ei înşişi. Din cauza marii conexiuni cu cei răposaţi, nu ne este de mirare că, tocmai în această perioadă a înfloririi vieţii, primăvara, au fost executate ritualuri pentru aceştia. S-a considerat că, prin intermediul acestor ritualuri, le-ar asigura tot ce au nevoie pe lumea cealaltă, crezând că acolo se trăieşte o viaţă nemuritoare.\n\n\n\n Dimineaţa Paştelui începe cu introducerea în casă a unei bucăţi de sol cu iarbă, numit „pašću sau gliu“. Apoi, fiecare membru al familiei se învârtește pe această bucată de sol cu iarbă. În momentul în care sunt întorşi spre est, unde soarele răsare, mai întâi îşi fac cruce, iar apoi beau o gură de vin din pahar, iau o bucăţică de ou fiert, o frunză de urzică şi un boboc de floare de măr şi spun: „Doamne ajută, ziua de Paște să ne dea sănătate. Să fiu roșu ca oul și sănătos ca urzica, și să ne dea înțelegere, viață bună, sănătate. În pace ne-aflat, în pace să ne lasă”. În unele locuri, după rostirea acestor cuvinte, se sare cât mai departe de solul cu iarbă. Toate cele ce se iau în dimineaţa Paştelui, vinul, oul, urzica şi bobocul de floare de măr, sunt un simbol al sănătăţii. Există şi unele abateri de la tradiţie, aşadar în unele locuri în paharul cu vin se pun trei frunze de urzică şi de corn, ou tăiat, iar bobocul de floare rămâne acelaşi. După a treia zi, bucata de sol pe care se găseşte coaja ouălor mâncate, se scoate din casă şi se întoarce la locul de unde a fost luată. Altfel, în ziua Paştelui se trezeşte de dimineaţa, se hrănesc vitele, şi după mai multe săptămâni de post, se pregăteşte micul dejun bogat cu multă grăsime. În ziua respectivă se pregăteşte pâinea de post, colacul de Paşti, care împreună cu restul hranei pregătită este menit pentru ziua de Paşti, pentru Dumnezeu, şi pentru sănătatea şi bucuria copiilor, a familiei, vitelor şi a ţării natale. Colacul de Paşti are în această zi o decoraţiune specială din ouă de diverse culori, printre care unul rămâne necoloarat, iar patru sunt multicolore. Colacul de Paşti rămâne pe masă în cele trei zile în care se sărbătoreşte Paştele.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Atelier pentru membrii consiliilor naţionale • Libertatea",
        "content": "În incinta Adunării Voivodinei, pe data de 25 aprilie, în cadrul proiectului Protecția Minorităților în Procesul de Aderare la Uniunea Europeană, implementat de Centrul European pentru problemele minorităţilor, în cooperare cu GIZ şi Ministerul Drepturilor Omului şi Minorităţilor şi Dialogului Social, a avut loc o instruire pentru reprezentanţii consiliilor naţionale în domeniul finanţelor/proiectului şi a managementului organizatoric.\n\nReprezentanţii Consiliului Naţional al Minorităţii Naţionale Române au fost Marinel Petrică şi Marian Mohan, secretar al CNMNR. Pe lângă reprezentanţii români, la atelier au fost prezenţi şi reprezentanţii slovacilor, grecilor, romilor, ucrainenilor, slovenilor și cehilor.\n\nÎn fața Ministerului pentru Drepturile Omului și Minorităților și Dialogului Social a luat cuvântul prof. dr. Rejhan Kurtović, care a subliniat că, prin astfel de instruiri, ministerul amintit dorește să susțină convocările nou-alese ale consiliilor naționale minoritare, în special acelor aleși care se află în funcții de conducere pentru prima dată în consiliile naționale, cu scopul de a lucra, în viitor, cu succes, în îndeplinirea sarcinilor din jurisdicția lor.\n\nMarinel Petrică afirmă că astfel de instruiri sunt foarte necesare și importante pentru îmbunătățirea activităților consiliilor naționale, în special pentru faptul că astfel de pregătiri sunt organizate în comun de Guvernul Republicii Serbia, mai precis de Ministerul Drepturilor Omului și al Minorităților și Dialogului Social cu Uniunea Europeană.\n\nArticolul integral îl puteți citi în numărul 70 din 13 mai",
        "label": "Serbia"
    },
    {
        "title": "Ediția a XXVI-a virtuală a Simpozionul Științific Internațional „Banatul - istorie și multiculturalitate” •",
        "content": "Institutul de Cultură al Românilor din Voivodina a găzduit la finele anului 2021, cea de-a 26-a ediție a Simpozionului Internațional „Banatul – istorie și multiculturalitate”. În acest an, Simpozionul Internațional tradițional s-a transformat într-unul on-line, prin intermediul unei platforme de comunicare digitală și a reunit 23 de participanți din Serbia, România, Muntenegru și Croația.\n\nManifestarea științifică internațională care a fost organizată în ultima perioadă la Zrenianin și Reșița, a debutat sub denumirea „Banatul – trecutul istoric și cultural”, în anul 1996 în localitatea Petrovasâla, la cele 25 de ediții anterioare și-a desfășurat lucrările în mai multe localități din Serbia și România: Torac, Novi Sad, Crivaia, Băile Herculane, iar anul acesta a avut loc on-line, în context pandemic. Despre aspectele organizatorice, tradiția și rezultatele reuniunii științifice internaționale ne-a vorbit Todor Doru Ursu, director al I.C.R.V., care a apreciat implicarea activă a colegilor și colaboratorilor, subliniind sprijinul, fidelitatea, prezența și participarea unor presonalități distinse din lumea academică, istorici și oameni de cultură din mai multe țări: \n\n ,,Pe data de 27 decembrie 2021, a avut loc cea de-a 26-a ediție a Simpozionului Științific Internațional ,,Banatul – istorie și multiculturalitate”. Și dacă ne aflăm într-o situație destul de grea, mai ales că de doi ani oamenii au început să se depărteze, să nu se mai salute într-un mod tradițional cum au făcut-o de când ne știm, totul datorită acestei pandemii globale care, după părerea mea personală, foarte multe lucruri a schimbat. Dar aceasta nu ne-a împiedicat să ne revedem și într-un alt mod. Bineînțeles că nu vom ceda sub nicio formă și iată că de data aceasta, ediția cea de-a 26-a a simpozionului nostru am organizat-o pentru prima dată on-line, dar sper că în acest mod, nu pentru mult timp. \n\n Ediția de anul acesta a fost organizată de către Societatea (Fundația) Română de Etnografie și Folclor din Voivodina, în colaborare cu Institutul de Cultură al Românilor din Voivodina, avându-i alături pe partenerii tradiționali, Universitatea ,,Eftimie Murgu” din Reșița, și nu în ultimul rând, Institutul de Studii Banatice ,,Titu Maiorescu” al Academiei Române-Filiala Timișoara. \n\n Dintotdeauna mi-a făcut plăcere, dar bineînțeles și onoare, să particip la această manifestare de mare amploare, care astăzi a ajuns la ediția a 26-a, unde academicieni, profesori universitari, istorici, cercetători, scriitori, studenți, ziariști, își scot la lumină cele mai bune lucrări cercetate de ei. Ne mândrim cu acest fapt și le mulțumim, iar Institutul de Cultură al Românilor din Voivodina a sprijinit și va sprijini și în continuare această manifestare.\n\nArticolul integral îl puteți citi în numărul 1 din 8 ianuarie 2022",
        "label": "Serbia"
    },
    {
        "title": "Prestație reușită la Budapesta • Libertatea",
        "content": "Societatea Cultural-Artistică Sârbească „Taban” din Budapesta a organizat, pe 11 noiembrie, Festivalul Ansamblurilor Folclorice din Budapesta. Organizatorii au reunit cu această ocazie șapte ansambluri folclorice din Serbia, printre care este și primul ansamblu al Casei de Cultură „3 Octombrie” din Satu Nou.\n\nDupă cum aflăm de la Marija Vukoslavčević, coregrafă și coordonatoare artistică a ansamblurilor folclorice ale Casei de Cultură „3 Octombrie” din Satu Nou, activiștii culturali din Serbia s-au reunit la Budapesta atât pentru a-și prezenta prestațiile sale artistice, cât și pentru a face o vizită turistică orașului.\n\nDânsa ne dezvăluie că, pentru a cunoaște mai bine orașul, au avut asigurat un ghid turistic, au mers în croazieră pe Dunăre, iar în drumul de întoarcere spre casă au vizitat și orașul Szentendre, care este foarte important pentru cultura și istoria sârbă. Când vine vorba despre spectacolul folcloric, primul ansamblu al Casei de Cultură „3 Octombrie” din Satu Nou a dansat coregrafia de dansuri din Crna Trava (coregraf: Marija Vukoslavčević).\n\nArticolul integral îl puteți citi în numărul 48 din 2 decembrie",
        "label": "Serbia"
    },
    {
        "title": "Corist și cantore al BOR din Satu Nou • Libertatea",
        "content": "Ca copil și tânăr, împreună cu ceilalți colegi și prieteni, în unele duminici și de marele sărbători am mers la slujbe la Biserica Ortodoxă Română din localitatea natală. Ne-a atras muzica duhovnicească. Când am ajuns acasă, mi-am întrebat părinții: „Cine a cântat la biserică, cine era preotul, cine au fost cantorii?”. Tatăl meu mi-a răspuns că acel cantore despre care întrebasem este vecinul nostru, uica Trăian Sculean Ișfan.\n\nAcest om a cântat formidabil de bine, cu o voce duioasă, cu o afinitate specifică. Avea auz muzical foarte dezvoltat, o intonație minunată și triluri care corespund muzicii bisericești. Uica Trăian Sculean cânta cu ornamente specifice care au corespuns muzicii bisericești. Trilurile, accentul muzical, teza și arsa au fost toate deopotrivă și într-o corelație adecvată. Pe de altă parte, dânsul a respectat dinamica artei muzicale, melodia, corelația notelor, împreună cu ornamentele muzicale, dar și cu celelalte elemente ale artei sunetelor. \n\n După cum mi-a mărturisit nepoata lui Trăian Sculean, dânsul venea chiar și de la holdă pentru a fi prezent la repetiții, slujbe sau înmormântări, unde cânta în calitate de corist sau cantore. Trăian Sculean s-a inclus ca membru al corului Bisericii Ortodoxe Române din Satu Nou în anul 1936. Corul Bisericii Ortodoxe Române din Satu Nou a avut o valoare incontestabilă. În deceniile care au urmat, corul Bisericii Ortodoxe Române din Satu Nou a avut o valoare superioară sub bagheta dirijorului Sava Stoian Naicu. Dânsul, printr-un mare entuziasm, a reușit să-și afirme „bobocii” săi. \n\n Coriștii mai în vârstă au cântat după note, dar și cei noi incluși erau nevoiți să învețe notele, respectiv teoria fundamentală a artei muzicale. În corul condus de renumitul dirijor Sava Stoian Naicu a dominat disciplina și s-a respectat intonația, ritmul, teza, arsa, dinamica, agogica, precum și celelalte elemente muzicale, spre reușita interpretării tuturor creațiilor muzicale duhovnicești, dar și a muzicii funebre. Chiar și în prezent, corul nostru este excelent.\n\nArticolul integral îl puteți citi în numărul 25 din 18 iunie 2022",
        "label": "Serbia"
    },
    {
        "title": "Sărbătoare a jocului și creativității • Libertatea",
        "content": "În fiecare an, în săptămâna dedicată copiilor, Şcoala Elementară ,,Coriolan Doban” din Coștei şi departamentul de la Voivodinţ, devine locul unde elevii învață, se distrează și se exprimă creativ.\n\nConform informațiilor furnizate de profesorul Mircea Boldovină, directorul școlii, la ediția de anul acesta a manifestării, nu numai elevii au fost activi, ci și profesorii de limba română, sârbă, arte plastice, matematică și educație fizică. Învățătoarele de la clasele primare, educatoarele, părinții și toți cei care au păstrat spiritul copilăriei în suflet au oferit sprijin. Săptămâna Copilului a rămas un eveniment memorabil, plin de bucurie.\n\nPrima zi a săptămânii s-a desfășurat sub genericul ,,Învățăm, cântăm și desenăm”, o zi în care copiii au învățat prin joacă să devină creativi.\n\nA doua zi a adus cu sine tradiționalul târg, amplasat pe platoul din fața școlii. Aici, copiii au expus cu mândrie prăjituri și diverse obiecte create cu ajutorul părinților lor. Aceste creații au fost vândute la prețuri promoționale, iar banii strânși au fost folosiți pentru proiecte și activități în beneficiul elevilor. \n\n Ziua de miercuri a fost marcată de un concurs de cultură generală, în care copiii și-au pus la încercare cunoștințele și au învățat lucruri noi.\n\nArticolul integral îl puteți citi în numărul 41 din 14 octombrie",
        "label": "Serbia"
    },
    {
        "title": "Cultura din Panciova la un nivel mai înalt • Libertatea",
        "content": "Programul de activitate pentru anul 2021 al Centrului de Cultură din Panciova va fi sprijinit financiar de compania „Brose”, care a deschis recent o fabrică în acest oraș.\n\nContractul de colaborare a fost semnat pe data de 7 octombrie de către directorul Centrului de Cultură din Panciova, Nemanja Bogdanov, și directorul general al companiei „Brose”, Roman Strakoš. De asemenea, compania „Brose” va fi și sponsorul general al Festivalului Jazz care se organizează la Panciova. \n\n „Acest contract subînțelege că anul acesta, compania „Brose” va fi sponsorul general al activităților desfășurate sub egida Centrului de Cultură din Panciova, această practică urmând să fie valabilă și în anii viitori. Negocierile cu compania „Brose” durează de câteva luni și au fost inițiate în biroul primarului municipiului Panciova, Aleksandar Stevanović. Dânsul are o mare înțelegere în ceea ce privește activitățile Centrului de Cultură din Panciova, fapt care rezultă și din investițiile efectuate în instituția noastră. A fost renovată sala de spectacole a Centrului de Cultură, iar în momentul de față se renovează Galeria de Artă Contemporană. Acest contract este coroana muncii noastre, pentru că vom putea ridica nivelul calitativ al activităților desfășurate”, a afirmat Bogdanov.\n\nArticolul integral îl puteți citi în numărul 43 din 23 octombrie 2021",
        "label": "Serbia"
    },
    {
        "title": "Un tânăr cu diverse performanțe și activități • Libertatea",
        "content": "Arta sunetelor, prin farmecul ei nobil, intră în comorile inimilor tinerilor noștri. Recent am stat de vorbă un tânăr amabil și serior, Daniel Duduleț din Satu Nou. Cu această ocazie, tânărul ne dezvăluie unele amănunte din viața sa și ambițiile pentru viitor.\n\nDaniel este elev la Școala Medie de Electrotehnică „Nikola Tesla” din Panciova. El frecventează profilul de tehnician electroenergetic. Daniel își dorește să devină un specialist afirmat în domeniul pe care l-a ales să-l studieze. Interlocutorul nostru afirmă că, pe când era elev la Școala Elementară „Žarko Zrenjanin” din localitate, a participat și la olimpiade școlare, unde s-a clasat pe locuri fruntașe.\n\nDe asemenea, a obținut locul I la etapa regională. Ca orice tânăr, și Daniel își petrece timpul în fața calculatorului, însă el dedică și un timp considerabil activităților sportive. De asemenea, tânărului îi place să urmărească și emisiuni sportive de fotbal, baschet, tenis, box și altele. Dintre sportivii noștri și cei de talie mondială îi respectă în mod aparte pe Novak Đoković, Jordan, dar și pe Cristiano Ronaldo.\n\nArticolul integral îl puteți citi în numărul 5 din 1 februarie 2025",
        "label": "Serbia"
    },
    {
        "title": "Reabilitarea drumurilor de hotar • Libertatea",
        "content": "Pe timpuri, multe din lucrările mai ample din gospodăriile agricole, construirea caselor sau, în special, munca desfășurată în interes colectiv al localității, în satele noastre erau efectuate de numeroși oameni de-ai locului. Între timp, de-a lungul anilor, multe din obiceiurile străvechi s-au pierdut, însă la Iancaid, satul înconjurat de ape, după o perioadă foarte lungă de timp, agricultorii s-au adunat să desfășoare o acțiune comună, denumită în trecut ,,clacă”.\n\nLa inițiativa comună a agricultorilor, în special a lui Giovani Petromanianț, angajat al Servicului Agricol de Pază din localitate, sâmbătă, 23 martie, în preajma noului sezon agricol, aproximativ 15 agricultori din Iancaid, dar și din localitățile limitrofe, Mihajlovo și Clec, s-au adunat pentru a amenaja drumurile de hotar. În urma lor a rămas doar praf, dar în sensul pozitiv al cuvântului. Cei cincisprezece agricultori, inițiatorii acțiunii, majoritatea tineri, s-au unit, au împânzit hotarul Iancaidului cu tractorele și mașinile agricole și au reușit să reabiliteze drumurile dintre holdele lor.\n\nLa începutul lucrărilor l-am întâlnit pe Dario Idvorean, un tânăr agricultor și vicepreședintele Consiliului Local Iancaid, care ne-a spus: Pentru prima dată ne-am adunat aici, la noi, la Iancaid, să amenajăm drumurile noastre de hotar, care sunt în stare foarte nepotrivită în perspectiva lucrărilor agricole de primăvară.\n\nArticolul integral îl puteți citi în numărul 13 din 30 martie",
        "label": "Serbia"
    },
    {
        "title": "Torăcenii au dus colindul românesc și peste hotare • Libertatea",
        "content": "Colaborarea dintre Săcălaz și Torac, în special Toracul Mare, a fost menționată de nenumărate ori, iar de această dată ne-am bucurat împreună de momente speciale din perioada sărbătorilor de iarnă, marcând Nașterea Mântuitorului și trecerea într-un nou an.\n\nUn grup numeros de copii din Torac și corul Bisericii Ortodoxe Române din Toracul Mare, „Armonia”, au participat duminică, 15 decembrie, la Concertul de colinde și datini de Crăciun, organizat de Asociația Culturală „Armonia” din Săcălaz, împreună cu Biserica Ortodoxă cu hramul „Pogorârea Sfântului Duh”.\n\nConcertul s-a desfășurat în biserica din Săcălaz, arhiplină de credincioși. În jurul unui brad impunător, împodobit cu migală, s-au prezentat micii colindători din Torac, instruiți de Marcela Iacob, Filip Baloș și Marieta Bure. Îmbrăcați în straie populare – căciuli, cotrințe, poale, cojoace și străicuțe puse pe umăr – copiii au adus bucuria sărbătorilor prin cunoscutele colinde românești și urări tradiționale. După ce au colindat, micii artiști au primit pachețele oferite de organizatori. \n\n Corul bisericesc, condus de Todor Ursu, a încântat audiența cu frumoase colinde precum „Sus în vârful muntelui”, „Gazde mari” și altele.\n\nAlături de torăceni, au mai participat grupuri corale: cel al copiilor de la Școala Generală din Săcălaz, „Arhanghelii” din Beregsăul Mare, „Grănicerii Văii Bistrei” din Voislova (Caraș-Severin), „Giroceana” din Giroc și „Armonia” din localitatea gazdă. Atmosfera a fost una de mare sărbătoare, plină de bucurie și căldură sufletească. \n\n După concertul de colinde de la Săcălaz, torăcenii s-au îndreptat spre Timișoara, la Parohia Ortodoxă Zona Soarelui, din Protopopiatul Timișoara II, unde au continuat să colinde, aducând magia sărbătorilor și acolo.\n\nArticolul îl puteți citi în numărul 51 din 21 decembrie",
        "label": "Serbia"
    },
    {
        "title": ",,Pasuljijada 2021” • Libertatea",
        "content": "Sâmbăta trecută, în centrul localității Ravni Topolovac, a avut loc competiția culinară ,,Pasuljijada 2021”, manifestare tradițională, care a ajuns deja la ediția a XVI-a. \n\n Anul acesta au participat 18 echipe, care au preparat fasole la ceaun după propria rețetă. Participanții au venit din aproape toate localitățiile comunei Jitiște. Pe lângă prepararea ciorbei de fasole, prin centrul localității s-a răspândit mirosul de grătar, ciorbă de pește și friptură. \n\n Programul manifestării din acest an a început vineri cu o piesă de teatru interpretată de actorii teatrului amator „Jovica Jelić” din Banatsko Karađorđevo, manifestarea a continuat sâmbătă când s-a organizat un program cultural artistic pentru copii și un turneu de fotbal. Înainte de masă, Căminul sanitar din Jitiște a organizat examinări gratuite pentru cetățeni. Conform deciziilor juriului, cea mai bună ciorbă de fasole a fost a echipei ,,Slomilo” din Ravni Topolovac, pe locul doi s-au plasat pensionarii din Jitiște, iar locul trei l-a ocupat o echipă mixtă din Jitiște și Ravni Topolovac numită ,,Prietenii”.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "O tradiție frumoasă • Libertatea",
        "content": "Sfântul Trifun este sărbătorit ca ziua Școlii Medii de Agricultură.\n\nLa acest eveniment au fost prezenți dr. Rade Iovanović, director al Institutului pentru Aplicarea Științei în Agricultură, Dragana Mitrović, primarul orașului Vârșeț, Slobodan Iovanov, Miroslav Lepir, Slaviša Maksimović, membri în consiliul executiv al orașului Vârșeț. În discursul de deschidere, Srđan Kliska, directorul școlii, a subliniat că această instituție există de 103 ani.\n\nȘcoala dispune de unul dintre cele mai performante laboratoare de chimie, o seră digitală inteligentă, o stație meteo digitală și toate utilajele necesare pentru agricultură. Educația oferită în această școală este la un nivel modern avansat. Dragana Mitrović, primarul orașului Vârșeț, a menționat:\n\n„Orașul nostru este recunoscut ca un oraș al vinului de secole, iar pregătirea elevilor pentru a lucra în domeniul viticulturii este extrem de importantă. De aceea, este încântător să vedem anual cum vinurile produse împreună cu elevii participă și câștigă premii la diverse concursuri. Cu această ocazie, vă felicit pentru sărbătoarea școlii, Sfântul Trifun, și pe toți vinificatorii, elevii și viticultorii noștri, care vor beneficia în continuare de sprijinul consistent al orașului Vârșeț”.\n\nArticolul integral îl puteți citi în numărul 8 din 24 februarie",
        "label": "Serbia"
    },
    {
        "title": "O gamă variată de produse la un preţ convenabil • Libertatea",
        "content": "Miercuri, 22 septembrie, la Banatski Karlovac, compania comercială ,,DIS” din Krnjevo, şi-a extins activitatea prin deschiderea unui nou magazin de larg consum ,,Super market DIS”, cu scopul de a oferi consumatorilor o gamă cât mai variată de produse agroalimentare şi de uz casnic, la un preţ mai convenabil şi cu unele reduceri de preţ, de care au beneficiat cei mai norocoşi cumpărători.\n\n,,Cu deosebită plăcere pot să constat că am asistat cu toţii, împreună cu cumpărătorii noştri fideli, la ceremonia de deschidere a noului magazin de larg consum, acesta fiind cel de-al 39-lea obiectiv comercial din reţeaua companiei ,,DIS”. Spaţiul amenajat pentru desfăşurarea activităţii comerciale cuprinde 295 de metri pătraţi, are angajaţi 15 vânzători şi 3 casierii. Noul magazin deschis la Banatski Karlovac este dotat cu rafturi pentru aranjarea produselor, şi totodată oferă consumatorilor o gamă largă de produse la preţuri convenabile şi cu reduceri zilnice. Deservirile noastre sunt prompte, angajaţii sunt amabili cu toţi cumpărătorii, şi suntem convinşi de faptul că toţi consumatorii vor fi mulţumiţi cu ofertele noastre. În prima zi, la deschidere, am pregătit câteva surprize pentru cumpărătorii noştri fideli, le-am oferit câte o ciocolată, iar cei norocoşi care au făcut cumpărături în valoare de 5.000 dinari, le-a fost oferită ocazia de a obţine gratuit un televizor.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "Atenția, înțelegerea, susținerea și acceptarea sunt cele mai prețioase daruri • Libertatea",
        "content": "Săptămâna trecută a fost marcată și la Vârșeț Ziua Internațională de Conștientizare a Autismului. În zona civică din centrul orașului au fost lăsate în aer, în mod simbolic, câteva baloane albastre, culoarea purtătoare a mesajului persoanelor cu autism.\n\n\n\n Evenimentul, care s-a desfășurat cu respectarea tuturor măsurilor de protecție impuse pe fondul coronavirusului, este un mod de a aduce în atenția societății nevoia de acceptare și de integrare socială a persoanelor cu autism. Atenția, înțelegerea, susținerea și acceptarea sunt cele mai prețioase daruri pentru aceste persoane.\n\n\n\n În centrul orașului voluntarii au distribuit materiale informative și le-au vorbit trecătorilor despre problemele cu care se confruntă familile care au copiii cu autism, despre modul în care pot ajuta.\n\n\n\n La eveniment a fost prezentă și Maja Ristić Lazetić, membră a Consiliul orașului Vârșeț reponsabilă cu Protecția Socială. Dânsa a declarat următoarele: „Anul acesta, în orașul nostru, din cauza situației epidemiologice provocate de pandemia de COVID-19 și a măsurilor de protecție în vigoare, nu au existat manifestări obișnuite cu ocazia Zilei Internaționale de Conștientizare a Autismului, dar această zi a fost marcată în mod simbolic în zona civică a orașului, exact la ora 12, prin eliberarea în aer a baloanelor albastre și distribuirea acestora copiilor și membrilor asociațiilor care susțin copiii cu dizabilități: „Inima deschisă a lumii” și „Soarele”. În acest fel se indică, în mod simbolic, asupra nevoii de sensibilizare, de susținere a persoanelor cu autism, de acceptare și respectare a diversității, precum și asupra drepturilor egale pentru toți de a fi incluși în societate, în toate sferele. Astăzi Școala Specială „Jelena Varjaški” și Asociația „Open Heart of the World” sunt marcate cu albastru. Albastrul este un simbol al prieteniei cu persoanele cu autism, al lumilor în care sentimentele și bucuriile lor sunt ascunse”.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Asociaţia de Vânători „Fazanul” • Libertatea",
        "content": "Recent, s-a desfășurat evenimentul tradițional „Vânătoarea de vulpi”, organizat pentru al treilea an consecutiv la Seleuș. Evenimentul a adunat în jur de 100 de vânători entuziaști, veniți din diverse localități și orașe din Serbia, care sunt în colaborare strânsă cu Asociaţia de Vânători „Fazanul” din Seleuș.\n\nZiua a debutat cu un delicios mic dejun vânătoresc, urmat apoi de o vânătoare care s-a desfășurată în hotarele viilor către Alibunar și Ilanđa, pe terenurile localității Seleuș.\n\nMarius Popa, președintele Asociaţiei de Vânători „Fazanul”, ne declară: \n\n ,,A fost o întâlnire plăcută a vânătorilor, care s-a încheiat cu o adunare comună și o tombolă, prânzul fiind pregătit de brutăria ,,San” din Banatski Karlovac, iar micul dejun de către bucătarii restaurantului ,,Plava Dama” de la Fântâna Fetei.\n\nArticolul integral îl puteți citi în numărul 12 din 23 martie",
        "label": "Serbia"
    },
    {
        "title": "Un deceniu și jumătate în slujba celei mai frumoase profesii • Libertatea",
        "content": "De ani întregi, prof. Marinela Gătăianț își instruiește elevii cu răbdare și dragoste pentru profesia sa, căreia i se dedică întru totul. Aşadar, rezultatele sunt vizibile. De curând, Nevena Stamenović, elevă în clasa a V-a la Școala Elementară ,,3 Octombrie” din Sân-Mihai, a obținut, la întrecerile comunale și zonale, diplome de participare și diplomă de merit. Pe data de 18 martie, la Uzdin, unde s-a prezentat cu poezia ,, Revedere” de Mihai Eminescu, a fost premiată cu locul II.\n\n,,Este un lucru deosebit dacă ajungi să fii cel mai bun”, declară Marinela Gătăianț care, la rândul său, a fost o elevă eminentă, dar și studentă cu merite deosebite. Dânsa apreciază elevii care învață și își doresc să aibă succese. Meritele depind și de profesor, pentru că profesorul le insuflă elevilor dragostea față de școală. ,,Pentru elev un premiu contează foarte mult. E ceva special. Elevul trăieşte o emoție aparte când reușește, pentru munca depusă, să obțină rezultate frumoase. Profesorul simte o satisfacție când elevii au succese. Aceasta înseamnă că și-a făcut meseria așa cum trebuie, este mulțumit și apreciat că a participat la instruirea elevilor și a creat modele de elevi”.\n\nProf. Marinela Gătăianț ne spune că elevii care participă la competiții depun multă muncă și că au mai multe reușite. Astfel dobândesc cunoștințe aprofundate și deprinderi de muncă, își antrenează capacitatea de gândire și de a rezona. De-a lungul carierei sale, prof. Marinela a lucrat în învățământ în mai multe domenii: a fost bibliotecar, profesor de limba franceză, limba sârbă, limba română – obiect opțional și la alegere, de limba și literatura română. ,,I-am învățat pe elevi limba română cu dragostea de a o cultiva și de a o păstra.\n\nAm participat cu dânșii la diferite întreceri, recitaluri, concursuri, serbări, manifestări culturale, acțiuni umanitare, ateliere, proiecte, filme, târguri de carte, expoziții, am publicat în «Bucuria copiilor», am avut interviuri în mass-media. La tot ce am făcut, am avut reușite”. Un profesor de succes formează elevi de succes. ,,Am înființat la școală secția de limba și literatura română în cadrul căreia organizăm recitaluri, ateliere și prelegeri moderne”.\n\nArticolul integral îl puteți citi în numărul 66 din 8 aprilie",
        "label": "Serbia"
    },
    {
        "title": "Trebuie să privim spre viitor pentru a nu ne pierde cultura și limba română • Libertatea",
        "content": "Noul an școlar a reunit elevii în clasele lor. Cu toate că pandemia încă nu ține de trecut, elevii împreună cu cadrele didactice luptă contra ei, respectând toate măsurile impuse de comandamentul de criză în ceea ce privește desfășurarea orelor. Despre cum se desfășoară învățământul la ora actuală la Școala Generală „Žarko Zrenjanin” din Satu Nou, dar și despre situația claselor cu predare în limba română la școala amintită, ne informează directorul școlii, Marinel Blaj.\n\nLa momentul de față învățământul la școala generală din Satu Nou se desfășoară după modelul verde. Întrebat cât de mult a suferit învățământ în perioada când s-a desfășurat în mediul on-line, directorul Școlii General „Žarko Zrenjanin” ne-a răspuns următoarele: „Din punctul meu de vedere și conform tuturor datelor pe care le dețin la școală, s-a pierdut destul, pentru că atunci când copiii sunt prezenți la școală pot să aibă o activitate mai mare la ore, să întrebe profesorul dacă ceva nu le este clar, iar profesorul le poate răspunde imediat în acest caz. Când s-au desfășurat orele în mediul on-line toate acestea au depins de faptul dacă este bună conexiunea. Sigur că, din punct de vedere al situației pandemice, învățământul în mediul on-line este mai sigur, dar din punct de vedere al învățământului propriu-zis este mult mai greu”. \n\n Când vine vorba de învățământul cu predare în limba română, Marinel Blaj ne spune că la școala generală din Satu Nou încă se mențin clasele cu predare în limba română. „În clasa I avem înscriși opt elevi, care pe întâi septembrie au fost primiți de învățătoarea lor ca în fiecare an. Vom vedea cum va fi situația în viitor, însă este cert faptul că sunt tot mai puțini elevi în clasele cu predare în limba română”, ne spune dânsul. \n\n Marinel Blaj afirmă că școala oferă tot ce poate pentru a păstra limba și cultura română, însă nu poate influența asupra faptului că tot mai mulți părinți de etnie română înscriu copiii în clasele cu predare în limba sârbă. „Acest lucru este individual. Fiecare părinte are dreptul să înscrie copilul său unde vrea. Însă, cred că românii trebuie să se uite puțin mai departe, pentru că în cazul în care înscriu copiii în clasele cu predare în limba sârbă, rămânem fără clase cu predare în limba română, și la un moment dat se va pierde limba și cultura română, dar și noi românii”, afirmă dânsul.\n\nArticolul integral îl puteți citi în numărul 37 din 11 septembrie 2021",
        "label": "Serbia"
    },
    {
        "title": "Decizii în favoarea cetățenilor • Libertatea",
        "content": "Cea de-a 11-a ședință a Adunării orașului Vârșeț, la care au fost discutate și aprobate 14 puncte de pe ordinea de zi, a avut loc vineri, 13 august, în sala festivă a Primăriei.\n\nDe la bun început, consilierii din Adunarea Orașului au dezbătut Decizia privind prima rectificare a bugetului orașului Vârșeț pentru 2021. Principalul motiv care a dus la Decizia privind prima rectificare a bugetului orașului Vârșeț pentru 2021 este necesitatea includerii în plan a unui nou împrumut pe termen lung pentru finanțarea a trei proiecte capitale, care sunt de importanță crucială pentru orașul Vârșeț. La bază stă şi consimțământul obținut în prealabil de Ministerul Finanțelor pentru includerea fondurilor necheltuite şi transferate din anii anteriori, determinat de Decizia privind bilanţul final al bugetului orașul Vârșeț pentru 2020. Este vorba şi despre armonizarea planului privind veniturile și încasările, precum și cheltuielile, cu situația reală, având în vedere execuția bugetară pe șase luni și nevoile obiective exprimate ale beneficiarilor de buget, pentru a face modificările adecvate în cadrul planului financiar. \n\n „Când am planificat bugetul pentru 2021, punctul de plecare a fost convingerea noastră că acesta trebuie să fie realist și planificat astfel încât, în condițiile în care resursele financiare sunt limitate, toate domeniile, adică sectoarele bugetare și toți beneficiarii de buget să primească fonduri suficiente pentru funcționarea normală, fără a pune în pericol investițiile, în special pe cele care au fost deja începute, dar nici investițiile noi, care nu au fost încă realizate. În acest sens, am început să pregătim prima rectificare bugetară în vederea continuării noilor investiții, importante pentru orașul nostru. În ciuda crizei cauzate de pandemia de coronavirus, provocărilor și incertitudinilor pe care 2021 le poate aduce, bugetul este realist în ceea ce priveşte aplicarea și uniform în ceea ce privește distribuția între toate domeniile finanțate din buget”, a afirmat primarul orașului Vârșeț, Dragana Mitrović.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Un gest de sprijin și solidaritate pentru femeile afectate de cancer • Libertatea",
        "content": "La Teatrul „Sterija” din Vârșeț a avut loc semnarea unui memorandum între Teatrul Național „Sterija” și Asociația Femeilor afectate de cancer de sân „Iris 22”. Inițiativa vizează motivarea femeilor să adopte măsuri preventive de îngrijire a sănătății și să ofere sprijin celor care luptă împotriva cancerului de sân, încurajându-le să se implice activ în asociație și să inspire prin propriul exemplu.\n\nIvan Đorđević, directorul interimar al Teatrului Național „Sterija”, și Ljiljana Radišić, președinta Asociației „Iris 22”, au semnat documentul, în prezența lui dr. Traian Căcina, membru în Consiliul Executiv al orașului Vârşeţ, responsabil pentru cultură, care a susținut această inițiativă. Acesta a afirmat că și alte instituții culturale din oraș își vor deschide larg porțile pentru Asociația „Iris 22”.\n\nIvan Đorđević a accentuat dorința ca membrele asociației să nu se simtă singure, asigurând că Teatrul „Sterija” va oferi suport continuu, facilitând participarea acestora la evenimentele sociale și culturale.\n\nArticolul integral îl puteți citi în numărul 45 din 11 noiembrie",
        "label": "Serbia"
    },
    {
        "title": ",,De ce am nevoie pentru a crește până la cer?” • Libertatea",
        "content": "Săptămâna pe care am lăsat-o în urmă a fost dedicată copiilor, iar în acest text veți afla despre activitățile pe care le-au avut copiii școlii din Sân-Mihai. S-au organizat o serie de evenimente captivante care au adus zâmbete pe fețele micuților și i-au educat în același timp.\n\nCu toții au învățat despre „Drepturile Copilului” printr-un panou comun care a subliniat importanța protejării și respectării acestor drepturi. Cu entuziasm, copiii au contribuit la protecția mediului înconjurător, înțelegând că „Este dreptul meu de a trăi sănătos”. Au explorat lumea colorată a copilăriei, descoperind magia și bucuria pe care o aduce cu sine.\n\nFestivalul creativității copiilor a fost un adevărat spectacol, unde micuții artiști au prezentat cu mândrie creațiile lor. Atelierele de creație au stârnit imaginația și curiozitatea, iar expoziția a fost o oază de inspirație. Această zi specială a adus și generațiile mai în vârstă, evidențiind legătura minunată dintre părinți și copii. Împreună, s-au întrebat: „De ce am nevoie pentru a crește până la cer?”. Și au găsit răspunsuri: prin iubire, înțelegere și sprijin reciproc.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "Recunoştinţe celor merituoşi • Libertatea",
        "content": "Conform tradiţiei, la cumpăna dintre ani, autorităţile comunale au organizat o recepţie pentru pentru a înmâna recunoştinţe persoanelor care în anul 2020 au realizat succese demne de evindenţiat.\n\nPrintre cei merituoşi s-au aflat tinerii sportivi din Comuna Alibunar care, datorită aptitudinilor lor, au obţinut rezultate de invidiat în domeniul sportului de performanţă.\n\nDiplomele în semn de recunoştinţă au fost înmânate de preşedinta Comunei Alibunar, Zorana Bratić. Cu acest prilej festiv, dânsa a menţionat:\n\n„Sunt onorată să vă înmânez aceste recunoştinţe pe care le-aţi obţinut datorită talentului pe care l-aţi demenostrat în arenele sportive. Vă asigur că în viitor Comuna Alibunar va stimula şi va motiva tinerele noastre vlăstare ca să atingă rezultate de vârf, dar şi pentru a le asigura condiţii demne de muncă şi de viaţă. Viitorul le stă în faţă şi tinerii trebuie să profite din plin de acest lucru. Vă doresc mult success în viitor şi să ne bucuraţi cu noi trofee”.\n\nRecunoştinţe au primit: Clubul de Tenis de Masă ,,Rapid” din Nicolinţ şi Clubul de Karate ,,Vladimirovaţ” din Petrovasâla.\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "Se stinge focul în cuptorul fierarului • Libertatea",
        "content": "E vremea când, parcă ne întoarcem în timp, atunci când un fierar, era foarte important și foarte necesar. Acum, când multe meserii sunt pe cale de dispariție apar altele noi. Așa este și cu meseria de fierar, de aceea spunem că treptat se stinge și focul din cuptorul fierarului, la fel ca și alte meserii care încet se sting, însă niciodată, o meserie nou apărută, nu este la fel de intensă ca și meseriile bunicilor, sau străbunicilor noștri.\n\nAșa se întâmplă și în casa familiei ,,Bălu din vale” sau ,,Bălu covaciul”, cum este cunoscută în Petrovasâla. În pofida timpului a mai râmas atelierul meșterului și fierarului Georgiță Bălu. El nu mai este printre noi, însă Traian, fiul său, se stăduiește să continue tradiția, măcar pentru necesitățile sale și ale prietenilor. Georgiţă Bălu este mecanic de meserie și după mai bine de trei decenii în câmpul muncii așteaptă acum pensia binemeritată. După terminarea școlii elementare din localitatea Petrovasâla, termină cu succes pur eminent școala de mecanică din Panciova. A fost angajat la compania ,,Minel” din Panciova, ca după două decenii de muncă, unde în fiecare zi făcea naveta, trece la Compania Agricolă ,,Agroživ”, din Petrovasâla. Este căsătorit cu subsemnata și au un fiu, pe Sebastian.\n\nPăstrează cu sfințenie, ciocanele, barosul, feriul vechi, nicovala, ciocanul electric, cleștele, storcătorul. Dar cai nu mai sunt pentru munca pe câmp, așadar, nici potcoave nu se mai fac. Doar adevărații pasionați de cai, cum este George Vâlcu, căruia i se mai spune și Ghiță Dăma, este unicul care mai ține cai pentru recreație, doi armăsari.\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Asfaltarea străzilor din oraș, un lucru vital pentru cetățeni • Libertatea",
        "content": "Primarul orașului Panciova, Aleksandar Stevanović, și managerul orașului Panciova, Maja Vitman, au vizitat lucrările din cadrul parteneriatului public-privat pentru finanțarea, reconstrucția, reabilitarea și întreținerea infrastructurii rutiere în perioada de iarnă și vară, care se derulează în cartierele Strelište și Sodara.\n\nÎn timpul vizitei lucrărilor finale în cartierul Sodara, Maja Vitman s-a declarat mulțumită de faptul că acest parteneriat public-privat s-a dovedit eficace. „În anii trecuți am amenajat în acest cartier terenurile de joacă pentru copii, am acoperit terenul multifuncțional și am construit alei pietonale. Am promis cetățenilor că prin intermediul parteneriatului public-privat vom amenaja toate străzile și suntem foarte mândri că în mai puțin de trei săptămâni am reușit să dăm jos asfaltul existent, substraturile de beton și am asfaltat străzile în cartierul Sodara”, a afirmat Maja Vitman. \n\n Dânsa a adăugat că, prin intermediul acestor lucrări, au fost asigurate încă 30 de locuri de parcare în străzile Ibarska și Savska. De asemenea, Maja Vitman a punctat că de la începutul implementării proiectului de parteneriat public-privat, în luna septembrie a anului trecut au fost asfaltate 70 de străzi, adică a fost adus astfalt pentru 37 kilometri de drum și 3,5 kilometri de alei noi și de locuri de parcare. Managerul orașului Panciova a afirmat că lucrările nu se vor opri aici.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "O reverie poetică bilingvă • Libertatea",
        "content": "Comuna Literară Vârșeț (KOV) a organizat cea de-a 13-a ediție a Zilelor lui Petru Cârdu, eveniment sprijinit de Ministerul Culturii din Serbia, care s-a desfășurat în sala mică a Muzeului „Concordia” din Vârșeț.\n\nPrintre cei prezenți s-au numărat dr. Traian Căcina, membru în Consiliul Executiv al orașului Vârșeț, responsabil pentru cultură, Daniel Bala, șeful misiunii a.i. al Consulatului General al României la Vârșeț, și dr. Predrag Mijatović, președintele Adunării orașului. Cei prezenți au fost salutați de Ana Cârdu, după care a urmat un film documentar despre Petru Cârdu, la realizarea căruia au contribui Otilia Pescariu, Ana Cârdu, Tamara Toškić și Daniel Neda. Anelia Băbuț a citit trei poezii de Petru Cârdu în limba română, iar Monica Boldovină a citit în limba sârbă. Mezzosoprana Anisia Livia Băbuț, studentă la Academia de Muzică din Timișoara, a interpretat aria „Amarilli mia bella” de Giulio Caccini.\n\nProf. Mihajlo Pantić, redactorul șef al Comunei Literare Vârșeț (KOV), a vorbit despre opera lui Petru Cârdu. Tamara Krstić, editor la editura „Blum” din Belgrad, a vorbit despre dramaturgul, prozatorul și poetul norvegian Jon Fosse, recent declarat laureat al premiului Nobel pentru literatură. Cartea lui „Melancolie” a fost editată de „Blum”, iar Tamara Krstić a citit un fragment din aceasta.\n\nArticolul integral îl puteți citi în numărul 48 din 2 decembrie",
        "label": "Serbia"
    },
    {
        "title": "O seară de muzică și dans românesc • Libertatea",
        "content": "Joi, pe data de 27 iulie 2023, în centrul orașului Vârșeț, în zona civică, a fost prezentat un program cultural-artistic de către Asociația Culturală „Junii Timișului” din Timișoara. Acest ansamblu a venit la Vârșeț la invitația lui Pavel Obradović, patronul hotelului „Vetrenjača”.\n\nAnsamblul „Junii Timișului” a fost înființat cu scopul de a promova arta folclorică prin performanțe artistice de vârf și înalt profesionalism și de a păstra și cultiva cu abnegație tipuri speciale de artă prin dans, cântec, muzică, costum etc.\n\nLa începutul programului, în pavilionul de muzică, s-au prezentat soliștii vocali Veronica Verșan, Larisa Horvath, Adela Rădmănlăștean și Daria Popescu, fiecare interpretând câteva melodii populare românești. Prin interpretarea cântecelor, ei au arătat talentul lor magnific al vocilor și bogăția muzicii românești. Acești minunați soliști vocali au fost însoțiți de Orchestra „Junii Timișului”, sub bagheta dirijorului Emeric Nyiari. A fost o seară dedicată tradiției și creativității folclorului românesc, oferită de membrii Ansamblului Folcloric „Junii Timișului”, care au prezentat vârșețenilor toată bogăția folclorului românesc.\n\nA urmat grupul de dansatori care au prezentat câteva dansuri: de pustă, de munte, dansul călușarul și de doi, coreograf fiind Doru Vlad, iar instructor Sebastian Schein. Costumele lor atractive și performanța eficientă, spirituală și extrem de energică, cu elemente extraordinare de joc, au stârnit ropote de aplauze din partea publicului.\n\nArticolul integral îl puteți citi în numărul 31 din 5 august",
        "label": "Serbia"
    },
    {
        "title": "Încă un tânăr talentat cu pregătire universitară • Libertatea",
        "content": "Daniel Barbu este fiul lui Ilie și Vioarei Barbu din Satu Nou. Deja din frageda copilărie a manifestat un interes deosebit pentru arta muzicală. S-a evidențiat aparte la orele de cultură muzicală. Sub instrucția învățătorului, Ionel Mălaimare, începe să cânte la orga electronică (sintetizator). Mai târziu începe să cânte și la acordeon. O perioadă de timp l-a instruit și acordeonistul Sorin Boleanțu.\n\nDaniel Barbu reușește să se evidențieze aparte în activitățile școlare și extrașcolare. S-a inclus în viața culturală a școlii, apoi și în viața culturală a satului, fiind corepetitorul ansamblului folcloric al D.A.C. din loc. S-a prezentat la Festivalul de Folclor Româneasc al Copiilor din Voivodina. A cucerit recunoștințe, premii, dar și diplome pentru merit și participare. A fost prezent în diverse emisiuni ale Postului de Radio și TV Novi Sad. Aparte, a fost prezent și ăn postul de studio al RTV alături de subsemnatul. \n\n După terminarea Școlii Generale „Žarko Zrenjanin” din loc s-a înscris la Școala Medie de Muzică „Jovan Bandur” din Panciova, profilul teoretic, mai concret specializarea colaborator muzical. Apoi, a înscris Școala Universitară de Învățători, profilul: Profesor al învățământului pe clase. Profesorul Daniel Barbu este angajat în procesul instructiv-educativ într-o școală generală din comuna Panciova. Mi-a povestit despre profesiunea sa aleasă, cu o mare iubire din partea lui ca tânăr profesor, cu masterat. A realizat diverse cercetări pe parcursul frecventării procesului instructiv educativ și la fel mi-a povestit cum și-a realizat tema de masterat, pe care a promovat-o cu succes eminent.\n\nArticolul integral îl puteți citi în numărul 32 din 7 august 2021",
        "label": "Serbia"
    },
    {
        "title": "Zile mai bune pentru transportul feroviar • Libertatea",
        "content": "Serbia a primit cu puțin timp în urmă un împrumut de 102 milioane de euro de la Banca Mondială și Agenția Franceză de Dezvoltare pentru dezvoltarea unui nou nod feroviar în Serbia.\n\nMinisterul Finanțelor a făcut o notificare prealabilă cu privire la ofertele și proiectele care urmează să fie finanțate din acest împrumut. Una dintre direcțiile proiectului menționat este reconstrucția și modernizarea căii ferate Vârșeț – granița cu România. Reconstrucția și construcția căilor ferate, modernizarea elementelor de infrastructură feroviară, îmbunătățirea siguranței la toate nivelurile de treceri, precum și în tuneluri, vor fi în centrul proiectului ,,Modernizarea sectorului feroviar din Serbia”. Trenurile circulă mai repede decât autobuzele, sunt moderne, cu aer condiționat și cu internet gratuit, iar biletele costă cu 60% mai puțin decât cele de autobuz.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Armata sârbă a demonstrat puterea de foc a celor mai moderne arme • Libertatea",
        "content": "Săptămâna trecută, la poligonul ,,Pasuljanske Livade” de pe teritoriu localității Oreșaț, lângă Vârșeț, s-a desfășurat exercițiul tactic comun militar – polițist denumit ,,Odgovor 2021”.\n\nArmata sârbă a demonstrat puterea de foc a celor mai moderne arme și sisteme de luptă de care dispune și a prezentat resursele de dezvoltare a industriei naționale de apărare. \n\n Evenimentul l-a urmărit președintele Serbiei, Aleksandar Vučić. În prezența sa, a fost demonstrată capacitatea unităților speciale ale Armatei și Poliției sârbe în ceea ce privește desfășurarea acțiunii antiteroriste și rezolvarea situației cu ostatici.\n\n\n\n La exercițiul militar de pe „Pasuljanske livade” au participat peste 1.000 de apartenenți ai Armatei Sârbe și aproximativ 200 de apartenenți ai Poliției. Au fost utilizate peste 140 de mijloace și sisteme de luptă. Supoziția tactică a subînțeles că forțele armate ale inamicului, echivalentul unei brigăzi mecanizate, au efectuat agresiuni armate pe o parte a teritoriului Serbiei prin activități coordonate. Pe baza datelor colectate despre programul de luptă al inamicului, în acțiune a plecat un detașament blindat cu mașinile BRDM-2MS. Acesta a acționat asupra unităților inamice în avans. Retragerea unităților securitatea de luptă a fost urmărită de focul de mortar de 120 de milimetri.\n\n\n\n Observatorii au avut ocazia să vadă efectele extraordinare ale sistemului de rachete de artilerie „Pasars”, bateria „Pancira S-1” și grupul de rachete de brigadă, precum și lansatoare de rachete multibaril „Plamen S”. Acestea au acționat asupra pozițiilor inamicului.\n\n\n\n Următorul segment al exercițiului a fost rezervat acțiunilor Jandarmeriei asupra grupării teroriste inserate. Această secvență dinamică a inclus manevru și acționarea decisivă a vehiculelor de luptă „Lazar 3” în combinație cu echipele specializate care au ajuns în zona de acțiune. \n\n A urmat tragerea cu succes a rachetelor „malutka” asupra vehiculelor blindate ale inamicului. Următorul segment al exercițiului a constat în tragerea plutonului tancului M-84 la distanțe de 4.100 metri, cu tunuri de 125 milimetri.\n\n\n\n Exercițiul militar a continuat cu un accident de elicoptere „gamma”, care a distrus cu succes țintele la aproximativ 2.300 de metri cu rachete antitanc. \n\n A urmat acțiunea demonstrată a grupului de pompieri al batalionului cu mortare de 120 de milimetri. Grupul a fost compus din apartenenții Armatei și ai Jandarmeriei.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Elevii români s-au prezentat în mod excelent •",
        "content": "Uniunea Amatorilor din Voivodina și Centrul Cultural din Vârșeț, au organizat pe data de 4 martie, prima trecere în revistă a recitatorilor din orașul Vârșeț, pe anul 2022.\n\nAcest eveniment cultural care s-a desfășurat sub denumirea „Pesniče naroda mog” se desfășoară în continuare de câteva decenii. Această manifestare este unică în țara noastră, așa că semnificația ei este cu atât mai mare. Evenimentul s-a desfășurat sub auspiciile orașului Vârșeț. Acest concurs promovează, în cel mai bun mod, creativitatea artistică a elevilor, afirmă valorile culturale și artistice pozitive prin conținut literar, hrănește limbajul, dezvoltă dragostea pentru poezie, dobândește noi cunoștințe și abilități de vorbire și interpretare artistică, încurajează gândirea creativă și formarea unei atitudini pozitive față de cuvântul scris, influențează crearea de obiceiuri culturale și încurajează potențialul creativ al copiilor și tinerilor. \n\n La începutul concursului din Vârșeț, Daniela Stojanov de la Centrul Cultural i-a salutat pe toți elevii și profesorii de la școlile elementare și medii, urându-le succes la întrecere. \n\n Au participat peste 40 de elevi de la școlile de pe teritoriul orașului Vârșeț. Elevii s-au întrecut în trei categorii, ciclul I-IV, ciclul V-VIII, și elevii de la școala medie. Printre acești elevi au fost și elevii români: Ana Vulcu de la ȘE „Jovan Sterija Popović”, Elena Stan de la ȘE ,,Olga Petrov Radišić” și elevele Estera Taicuna Teleaga, Melisa Voin și Alexandra Georgiana Maleta de la ȘE ,,Coriolan Doban” din Coștei.\n\nArticolul integral îl puteți citi în numărul 11 din 12 martie 2022",
        "label": "Serbia"
    },
    {
        "title": "Nicolae Constantin David-Șef de promoție 2020/2021 •",
        "content": "În fiecare an, în generație se remarcă elevi fie prin activitatea sa în decursul anilor de școlarizare sau prin succesul obținut. Absolvenții de clasa a VIII-a ai Școlii Generale ,,Întâi Mai” din Petrovasâla, din anul școlar 2020/2021 au fost puțini la număr, îndeosebi la despărțământul în limba română, cum este cazul și în alte școli din localitățile populate cu români. \n\n La școala generală din Petrovasâla elevul Nicolae Constantin David (născut în anul 2006) a fost șeful de promoție din toate cele trei despărțăminte (VIII1, VIII2 și VIII3), fiind totodată și deținătorul diplomei ,,Vuk Karađžić”.Acest elev este un bun exemplu că titulatura de „Șef de promoţie” vine ca o recunoaştere a notelor obţinute în cei opt ani de școală generală. Dar, în cazul lui Constantin, nu doar succesul a fost decisiv, el fiind un tânăr activ care s-a remarcat și prin variate activități școlare și extrașcolare. \n\n În ultimii ani a participat la numeroase competiții, la care a cucerit și premii, dintre care amintește locul III la Competiția din limba română, fiind pregătit de profesoara Firuța Blaj, care i-a fost și dirigintă. Sportul ocupă un loc însemnat pentru Constantin, care de la vârsta de 6 ani antrenează tenisul de câmp, iar instruit de profesorul de educație fizică, Livius Smolean s-a bucurat de locul I la Cros, locul I la baschet, pe echipe și locul II la fotbal, tot pe echipe. Anul trecut a participat cu un desen la prima ediție a Atelierului de Creație Literară și Plastică a Tinerilor, atelierul fiind organizat de Fundația ,,Hyperion” din Seleuș.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Ruga satului la Seleuș • Libertatea",
        "content": "Ca de fiecare dată, o localitate care sărbătorește Nedeia, începe ziua de sărbătoare prin Sfânta și Dumnezeiască Liturghie. Așa și de data aceasta, la Seleuș, Nedeia satului a început prin Sfânta Slujbă, pe care a slujit-o Preotul Cosmin Baba la biserica din localitate, care poartă hramul Pogorârea Duhului Sfânt.\n\nÎn religia ortodoxă, sărbătoarea Rusaliilor este ziua în care Duhul Sfânt îi înalță pe Apostolii lui Dumnezeu și le dăruiește acestora harul de a împrăștia învățăturile divine prin toată lumea. Nașii bisericii au fost Ică Otonoga și familia, iar anul acesta nașii bisericii sunt Gevin și Majkl Geteianț.\n\nConcursul de gătit gulaș la ceaun a fost și anul acesta, principala atracție a Nedeii satului la Seleuș. Competiția culinară a avut loc pe 3 iunie. Evenimentul gastronomic a atras, și în acest an, foarte mulți vizitatori, la fel ca și în anii precedenți. În cadrul evenimentului, au fost organizate mai multe programe dedicate celor mici. Cu toate acestea, principala atracție a evenimentului, și în acest an, a fost concursul gastronomic. Participanții la concurs au venit din diferite localități pentru a câștiga titlul de cel mai bun bucătar, astfel anul acesta s-au adunat 30 de participanți. \n\n\n\nArticolul integral îl puteți citi în numărul 23 din 10 iunie",
        "label": "Serbia"
    },
    {
        "title": "O aniversare inedită • Libertatea",
        "content": "Vineri, 26 noiembrie, cadrele didactice de la Ș.E. ,,Olga Petrov Radišić” din Vârșeț au sărbătorit ziua acestei şcoli. Urmând tradiţia anilor trecuţi, toți elevii, atât cei de la secţia sârbă, cât şi cei de la secţia română, instruiți cu mult entuziasm de către profesori și învățători, au prezentat un minunat program cultural-artistic. \n\n Este cunoscut faptul că serbările de la această școală sunt de o calitate din ce în ce mai bună. Acest fapt s-a confirmat şi anul acesta. \n\n Directorul școlii, Marizel Câmpian, i-a saluta pe cei prezenți. La eveniment au fost prezenţi directorii școlilor din Vârșeț, Miroslav Lepir, membru al Consiliul Executiv al orașului Vârșeț responsabil pentru învățământ, Gheorghe Dinu consul general al României la Vârșeţ şi Daniel Bala, ministru-consilier la Consulatul României de la Vârșeț. \n\n La începutul programului, corul școlar a interpretat câteva cântece, acompaniat la pian de către profesoara de muzică Biljana Petrović. În continuare, elevii de la secția în limba română au prezentat un program, instruiți de către cadrele didactice Anișoara Todor, Sebastian Ciortan și Lenuța Urzescu. Mai întâi, elevii români din clasa a IV-a, Filip Andrei Datcu și Sophia Teodora Bala, au recitat cunoscuta poezie „Ce minunată e școala” de Ljubomir Ršumović. Cei doi elevi au fost instruiţi de către învățătorul Sebastian Ciortan. Biljana Dragodan și Sara Imbroane, elevă în clasa a VI-a, au recitat poezia „Pocnind din bici” de George Coșbuc, fiind instruite de către profesoara Lenuța Urzescu. La continuarea programului și-au dat contribuția elevii de la clasele V-VIII de la secția sârbă, care s-au prezentat cu scenete, melodii la vioară, recitări și cântece.\n\nArticolul integral îl puteți citi în numărul 50 din 11 decembrie 2021",
        "label": "Serbia"
    },
    {
        "title": "Clienţii pot apela cu încredere pentru servirea promptă şi verosimilă • Libertatea",
        "content": "În strada ,,Frăţie şi Unitate” numărul 25, unde este şi Biroul notarului public, recent a fost deschis Oficiul de printare şi copiere a documentelor ,,Xerox office” al tânărului antreprenor Romulus Berlovan din Alibunar. Ce l-a determinat pentru a deschide un astfel de magazin specializat pentru copiere a documentelor personale, l-am întrebat pe Romulus Berlovan.\n\n,,Acest magazin sau atelier specializat, a fost deschis în urmă cu o lună şi jumătate, când eu împreună cu soţia mea Victoria, am ajuns la ideea de a începe o afacere proprie care va atrage interesul clienţilor şi beneficiarilor de servicii administrative. A fost acesta şi un moment oportun şi pentru faptul că mulţi clienţi vizitează Biroul notarului public, pentru a depune o documentaţie necesară spre validare, având şi necesitatea de a xeroxa sau de a face o fotocopie a documentelor. De fapt, Biroul notarului public se găseşte în curtea casei părinţilor mei, Remus şi Cornelia Berlovan, acesta fiind şi un noroc al nostru de a iniţia această afacere proprie. La început ni s-a părut un lucru neobişnuit, dar iată că pe parcurs a trezit interesul printre vizitatorii şi clienţii care apelează la ajutorul şi serviciile oferite de notarul public. Am avut un sprijin din partea părinţilor şi prietenilor, şi astfel ideea noastră s-a transpus într-o afacere pe care amândoi am dorit-o mai demult. Între timp, ne-am procurat aparate de printat şi copiat a cunoscutului producător ,,Konika”, având în vedere şi faptul că eu am fost angajat pe un post similar la un magazin de papetărie din Timişoara, unde am absolvit studiile de management în administraţia de stat. În magazinul nostru, pe lângă prestarea serviciilor de xeroxare şi copiere a documentelor, clienţii pot procura şi material pentru birou şi administraţie: hârtie albă pentru copiator, lipici fără solvenţi, set pixuri şi radiere, banda dublu adezivă, etichete, banda adezivă transparentă, capse, marker tablă, perforatoare, caiet capsat.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Au fost distribuiți puieți de frasini cetățenilor • Libertatea",
        "content": "Datorită inițiativei care a fost lansată pe rețelele de socializare, vineri, 9 aprilie, a fost organizată acțiunea „Plantați-vă umbra” în comuna Jitiște. \n\n Puieții au fost achiziționați cu ajutorul companiilor social responsabile, care doresc să înverzească localitățile în care trăim și pentru care sănătatea cetățenilor este importantă.\n\n\n\n În acțiune, puieții de frasini albi, au fost distribuiți cetățenilor care au primit și instrucțiuni de plantare. Fiecare puiet conține logo-ul sponsorului, precum și un cod QR, prin care se poate înregistra și urma instrucțiunile pentru dezvoltarea sa ulterioară.\n\n\n\n După distribuirea a 60.000 de răsaduri în întreaga Serbie, în acțiunea de toamnă și primăvară, planul Centrului de Dezvoltare Verde este să distribuie 300.000 de răsaduri cetățenilor în următorii ani și să creeze în acest fel locuri mai sănătoase pentru noi toți.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Fata cu ochi frumoși • Libertatea",
        "content": "Chiar așa, în două cuvinte am putea să o descriem pe această tânără, Anja Arambašić, care și-a petrecut copilăria în satul natal Petrovasâla, alături de părinți, mama Biljana și tatăl Dragan, precum și fratele ei mai mare.\n\nEducată de mică să își asume responsabilități și să facă față oricărui obstacol, termină cu succes eminent școala elementară în satul natal, dar și școala medie. Dintotdeauna fascinată de frumos și culori, un suflet romantic, decide să înscrie Facultatea de Arte Plastice din Belgrad. Pe parcursul studiilor nu i-a fost deloc ușor, dar știa că merge spre un țel dorit și că învață ceea ce îi place mai mult în viață.\n\nCu un talent aparte mergea pas cu pas spre țintă. Așa că, și pe timpul studiilor lucra sârguincios, picta și organiza expoziții, și anume, în anul 2017, expoziția ,,Cirkuliranje” la Vârșeț și la Panciova în Biblioteca Orașului, în 2021 ,,Festum” la Centrul de Cultură studențesc din Belgrad, apoi expoziția ,,Să fii prezent”, la pavilionul de artă ,,Cvijeta Zuzoric” tot din Belgrad.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Celebrarea poetului național Mihai Eminescu • Libertatea",
        "content": "Printre altele a menționat: ,,Astăzi, ne-am adunat să celebrăm 174 de ani de la nașterea Luceafărului poeziei românești. Când te gândești la cuvântul Eminescu, te gândești la geniul care ani în șir a sintetizat cultura română și europeană, îmbogățind literatura populară cu originalitatea sa, făcând un luceafăr care va străluci pe veci pe bolta poeziei românești.”\n\nArticolul integral îl puteți citi în numărul 3 din 20 ianuarie",
        "label": "Serbia"
    },
    {
        "title": "La departamentul din Satu Nou sunt înscriși 11 elevi • Libertatea",
        "content": "Luni, 2 septembrie, sala Centrului de Cultură din Panciova a găzduit ceremonia de primire a elevilor de clasa I ai Școlii Inferioare de Muzică „Jovan Bandur”. Cadrele didactice ale școlii au întâmpinat festiv noua generație de elevi, urându-le bun-venit în marea familie muzicală. Atmosfera a fost încărcată de emoție și bucurie, iar elevii mai mari, dorind să-și exprime susținerea și căldura față de noii colegi, au pregătit un spectacol muzical deosebit.\n\nFiecare profesor și-a invitat pe scenă elevii, grupați pe instrumentele la care vor studia, oferind astfel un prim contact cu scena și publicul. Prin această ceremonie, elevii de clasa I au avut parte de un moment special care le-a marcat începutul călătoriei lor în lumea muzicii. \n\n Printre noii elevi care, începând cu luna septembrie, frecventează clasa I a școlii inferioare de muzică, se numără și copii din Satu Nou. Profesoara Albina Crețu Șublea ne-a informat că departamentul de la Satu Nou al Școlii „Jovan Bandur” a ajuns la cea de-a cincea generație de elevi. În acest an, la Satu Nou s-au înscris 11 elevi, dintre care 7 la pian, sub îndrumarea profesoarei Anastasija Živković, 3 la acordeon, avându-l ca profesor pe Sebastian Bogdan, și un singur elev la chitară, instruit de profesorul Vladimir Vojnak. Pe lângă instrumentul ales, toți acești elevi urmează și obiectul solfegiu, predat de profesoara Albina Crețu Șublea. \n\n De asemenea, profesoara ne-a mai împărtășit că la Satu Nou funcționează, pentru al doilea an consecutiv, un an pregătitor dedicat copiilor cu vârste cuprinse între 5 și 8 ani. Acest program are ca scop dezvoltarea auzului și aptitudinilor muzicale prin intermediul cântecelor, pregătindu-i pe micii muzicieni pentru înscrierea în clasa I. Anul acesta, peste 20 de copii s-au înscris în acest program, ceea ce ne dă speranța că departamentul de la Satu Nou va continua să se dezvolte și să prospere.\n\nArticolul îl puteți citi în numărul 37 din 14 septembrie",
        "label": "Serbia"
    },
    {
        "title": "A fost inaugurată prima clădire inteligentă din Banat • Libertatea",
        "content": "Pe 13 martie, la Zrenianin, a fost inaugurată prima ,,clădire inteligentă” din Banat, în strada Kornela Radulovića, în cadrul proiectului de cooperare transfrontalieră România – Serbia. Proiectul în valoare de 852.000 euro se realizează prin Programul Interreg IPA al Uniunii Europene – „Consum energetic inteligent și durabil – SASEC”. Proiectul a reunit patru parteneri transfrontalieri în jurul unei idei comune, de a contribui la realizarea obiectivelor UE privind climatul și energia „20-20-20”, prin promovarea sustenabilității energetice în comunitățile locale din regiunea transfrontalieră și îmbunătățirea capacității acestora de a planifica și gestiona acțiuni integrate de economisire a energiei și de utilizare a surselor regenerabile de energie. Partenerii Municipiului Zrenianin în acest proiect sunt Centrul Regional de Dezvoltare Socio-Economică (RCR) „Banat” (Zrenianin), Municipiul Timișoara și Clusterul pentru Energie Durabilă din România (ROSENC). Cu aceast prilej a avut loc și conferința finală a proiectului de cooperare transfrontalieră „Consum inteligent și durabil de energie”, la care au fost prezentate cele mai semnificative rezultate obținute și a fost organizată deschiderea ceremonială a noului Centrul Regional de Eficiență Energetică ,,Banat” din Zrenianin\n\nValoarea lucrărilor la ,,clădirea inteligentă” este de 400.000 de euro, acest obiectiv fiind inaugurat în mod simbolic de ministrul Integrării Europene în Guvernul Serbiei, Jadranka Joksimović, Excelența Sa, Silvia Davidoiu, ambasadorul României la Belgrad și primarul municipiului Zrenianin, Simo Salapura. La ceremonie au participat și adjunctul secretarului Provincial pentru Energie, Construcții și Transport, Nebojša Vojnović, reprezentanți ai municipalității Zrenianin și ai comunelor din districtul Banatul Central, precum și on-line, Anca Lolescu, director executiv al Biroului Regional pentru Cooperare Transfrontalieră și Dominic Fritz, primarul municipiului Timișoara.\n\nMinistrul Jadranka Joksimović a declarat că „agenda verde” și „eficiența energetică” sunt subiecte care vor fi actuale în deceniile următoare și că Uniunea Europeană va continua să aloce fonduri semnificative pentru proiectele din aceste domenii.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Elevii vor beneficia de cursuri interactive inteligente • Libertatea",
        "content": "În decursul anului 2020 și-a luat startul proiectului ,,Învățământul digital din școlile române din Serbia”, realizat de Consiliul Național al Minorității Române din Serbia cu sprijinul Departamentului pentru Românii de Pretutindeni din cadrul Guvernului României.\n\nAnul trecut proiectul a curpins dotarea a nouă școli generale și medii cu predare în limba română din Serbia, iar în acest an vor beneficia de ajutorul în aparatură electronică, constând în table interactive, videoproiectoare, laptopuri și alte echipamente, încă 11 școli, în total 20 de școli românești din Serbia. \n\n Caravana Consiliului Național Român a trecut pe 23 noiembrie pe la școlile generale din Nicolinț, Alibunar, Seleuș, Barițe. A urmat, pe 24 noiembrie, înmânarea echipamentelor la școlile ,,Olga Petrov Radišić” din Vârșeț, Straja și Voivodinț, iar joi, 25 noiembrie, la școlile din Mramorac și Ovcea. Vineri, 26 noiembrie s-a încheiat implementarea proiectul ,,Învățământul digital din școlile române din Serbia”, după ce au fost înmânate echipamente pentru cursuri interactive inteligente și la școlile ,,Dr. Aleksandar Sabovljev” din Ecica și ,,George Coșbuc” din Torac. \n\n Modernizarea procesului educativ nu este posibil fără o aparatură modernă, iar elevii din școlile noastre vor beneficia de noile tehnologii în educație. Grație acestor echipamente, procesul de învățare este mult mai simplu și eficace, iar cursurile se desfășoară în mod interactiv, fiind mai interesante și mai la îndemâna elevilor din instituțiile școlare care beneficiază de noua tehnologie în educația lor. \n\n Astfel, vineri, 26 noiemnbrie, la Școala Generală ,,Dr. Aleksandar Sabovljev” din Ecica, Daniel Magdu, președinte al C.N.M.N.R., însoțit de Rodica Almăjan, președinta Consiliului Executiv și coordonatoarea Departamentului pentru Învățământ din cadrul Consiliului Național al Minorității Naționale Române, a înmânat echipamentele electronice – tablă interactivă, videoproiector și laptop, directoarei insituției educative din Ecica. La evenimentul festiv au asistat și Daniel Bala, ministru-consilier de la Consulatul României la Vârșeț, Marinel Mândrea, membru în Executivul municipiului Zrenianin, responsabil pentru Agricultură, Lucia Mândrea, secretara Comunității Locale Ecica, precum și cadre didactice și elevi ai școlii din Ecica.\n\nArticolul integral îl puteți citi în numărul 50 din 11 decembrie 2021",
        "label": "Serbia"
    },
    {
        "title": "O seară plină de bucurie și dragoste • Libertatea",
        "content": "Acum exact 10 ani, la Vârșeț a fost fondată Asociația pentru promovarea culturii și artei „Tačka susretanja”. Cu această ocazie, în sala Teatrului Național „Sterija” din oraș, a avut loc o academie festivă pentru a sărbători 10 ani de activitate continuă.\n\nÎn 2014, un grup de entuziaști condus de Marija Vasić Kanački, profesoară de limba și literatura sârbă, a luat inițiativa de a înființa această asociație. La eveniment au participat și membri ai autoguvernării locale. Programul s-a desfășurat sub sloganul „Iubirea nu se oprește niciodată”. La începutul programului a fost prezentat un scurt film documentar despre cei 10 ani de activitate ai asociației.\n\nDupă aceea, Marija Vasić Kanački, președinta asociației „Tačka susretanja”, s-a adresat publicului numeros, mulțumind tuturor celor prezenți la eveniment și exprimându-și emoția pentru faptul că ideea pe care a avut-o în 2014 a atins aniversarea de 10 ani. Asociația, care a devenit un centru cultural important, unde s-au organizat peste 450 de evenimente culturale, serate literare, prelegeri, forumuri, concerte, spectacole, expoziții și acțiuni umanitare, a atras câteva mii de vizitatori. Asociația își deschide porțile și în viitor pentru toți iubitorii de cultură și îi așteaptă pe toți cei cu idei noi.\n\nArticolul integral îl puteți citi în numărul 8 din 24 februarie",
        "label": "Serbia"
    },
    {
        "title": "O întâlnire memorabilă • Libertatea",
        "content": "Săptămâna trecută, Biserica Baptistă „Emanuel” din Straja a fost în sărbătoare, marcând 100 de ani de la înființare. Momentul aniversar a fost celebrat duminică, începând cu ora 14.00, în cadrul unui serviciu special dedicat centenarului.\n\nLa eveniment au participat pastori și membri ai bisericilor baptiste din Oravița, Anina, Moldova Nouă, Valea Almăjului, Timișoara, Pojejena, Straja, Sălcița și alte localități din România și Voivodina. Atmosfera a fost una înălțătoare, fiind îmbogățită de cântece duhovnicești interpretate cu ardoare de de frații și surorile care au îmbogățit și mai mult momentul.\n\nOrganizatorul evenimentului, Ionel Crivei, care a petrecut mulți ani în SUA, a revenit la Straja cu ocazia acestei sărbători. Programul a debutat cu rugăciuni și lecturi din texte sacre, într-o sală care a fost ocupată la capacitate maximă. Predicile au fost rostite de oaspeții veniți din România: Olimpiu Puria, Marius Birgean și Claudiu Ignuța.\n\nDe la aceștia am aflat despre marea valoare a slujirii prin cuvântul lui Dumnezeu, prin studii biblice inductive, și despre importanța de a deveni slujitori în puterea Duhului Sfânt în cadrul Bisericii Domnului și a Mântuitorului Iisus Hristos.\n\nArticolul integral îl puteți citi în numărul 35 din 2 septembrie",
        "label": "Serbia"
    },
    {
        "title": "Eleva Sara Gian premiată la concurs • Libertatea",
        "content": "Săptămâna trecută, în sala mare a Muzeului „Concordia” din Vârșeț, au fost acordate premii pentru cele mai bune lucrări ale elevilor la concursul de arte plastice pentru copii și tineret din acest an numit Premiul „Paja Jovanović”.\n\nLa eveniment au fost prezenți: Traian Căcina, membru în Consiliul Executiv al orașului Vârșeț, responsabil pentru cultură, și Miroslav Lepir, membru în Consiliul Executiv al orașului Vârșeț, responsabil pentru învâțământ. Acest concurs a fost organizat de către Centrul Cultural și finanțat de către Primăria Vârșeț. La începutul evenimentului, cu un cuvânt de salut tuturor elevilor, s-a adresat Davor Stojković, directorul Centrului Cultural din Vârșeț. Premiile au fost împărțite în două grupe.\n\nGrupa de școli elementare și medii și grupa de școli și ateliere de arte plastice în patru categorii de vârstă. Dintre cele peste o mie de lucrări care au ajuns la concurs în acest an, juriul a ales pe cele mai bune realizate. Juriul a premiat aproape 60 de elevi, iar acestora le-au fost înmânate plachete, diplome și cadouri speciale de către primarul orașului, Dragana Mitrović. Printre cei 60 de premiați s-au aflat și câțiva elevi români, și anume: Sara Gian, elevă la ȘE „Olga Petrov Radišić”, a primit premiul Centrului Cultural pentru lucrarea „Plakat”, Elena Maran de la atelierul de arte plastice, a primit premiul pentru imaginație cu lucrarea „Livada”.\n\nEvenimentul de arte plastice al copiilor și tinerilor Premiul „Paja Jovanović” are o tradiție de 62 de ani și ca scop are îngrijirea, stimularea și promovarea creativității artistice la copii. Lucrările premiate sunt expuse în galeria Centrului Creativ, fostul Cămin al Armatei, iar o selecție de încă 250 de lucrări pot fi văzute în marea galerie a Centrului Cultural din Vârșeț.\n\nArticolul integral îl puteți citi în numărul 50 din 10 decembrie",
        "label": "Serbia"
    },
    {
        "title": "Vârșețul, o destinație ca în povești • Libertatea",
        "content": "Conform informațiilor primite de la Organizația Turistică Vârșeț, această organizație a participat la Târgul Internațional de Turism, care s-a desfășurat în perioada 22-25 februarie 2024, la Belgrad.\n\nOrganizația Turistică Vârșeț s-a prezentat sub sloganul „Aventura începe aici”. La standul Organizației Turistice Vârșeț a fost prezentată oferta turistică a orașului Vârșeț. Toți cei interesați au primit explicații de la reprezentanții organizației, care au și distribuit materiale promoționale ale orașului. S-a vorbit despre evenimentele cunoscute care se desfășoară în Vârșeț și care scoate în evidență frumusețea culturală și tradițiile locale. „Vârșețul este o destinație ideală pentru petrecerea zilelor de vacanță. Acest târg reprezintă o oportunitate de a ne întâlni, de a stabili relații și de a dezvolta parteneriate pentru cooperări ulterioare”, au subliniat reprezentanții de la Organizația Turistică Vârșeț.\n\nLa acest Târg Internațional de Turism a fost prezentă și Dragana Mitrović, primarul orașului Vârșeț, care cu această ocazie a menționat următoarele: „Suntem foarte mulțumiți de numărul de vizite în orașul nostru, care crește în fiecare an. Având în vedere că orașul nostru abundă în valori naturale și atracții turistice, standul Organizației Turistice Vârșeț este în verde, culoarea minunată a primăverii.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Trei investiții capitale • Libertatea",
        "content": "Municipiul Panciova a alocat în acest an fonduri pentru realizarea a trei investiții capitale la Școala Elementară „Žarko Zrenjanin” din Satu Nou. După cum a declarat directorul școlii amintite, Marinel Blaj, sprijinul venit din partea municipiului Panciova are o mare însemnătate pentru instituția școlară pe care o reprezintă, având în vedere că mulți ani nu s-a făcut o investiție de o asemenea importanță. \n\n Una dintre investițiile capitale constă în reconstrucția completă a camerei cazanelor, care asigură încălzire în clădirea școlii și în edificul grădiniței. Directorul școlii elementare din Satu Nou ne spune că, în urma reconstrucției, camera cazanelor va fi dotată cu un nou sistem de încălzire, dar va primi și un cazan nou, economic. \n\n Cea de-a doua investiție capitală, ale cărei lucrări sunt în curs la Școala Elementară „Žarko Zrenjanin” din Satu Nou, este repararea podelei din hol. Marinel Blaj afirmă că o parte a plăcilor din holul școlii erau crăpate, ceea ce a pus în pericol siguranța copiilor și a angajaților. „Prima fază a lucrărilor a cuprins înlăturarea plăcilor vechi și curățarea suprafaței. În cea de-a doua fază a lucrărilor a fost spartă placa crăpată. A urmat montarea plăcii armate. Urmează cea de-a treia fază a lucrărilor, în care vor fi montate plăcile noi. Apoi, holul școlii va fi din nou funcțional”, a afirmat dânsul.\n\nArticolul integral îl puteți citi în numărul 32 din 6 august 2022",
        "label": "Serbia"
    },
    {
        "title": "Promovarea culturii de masă variată din Banat • Libertatea",
        "content": "De șase ani consecutiv, femeile de la Asociația Femeilor „Boboacele” din Satu Nou ne-au bucurat cu un eveniment dedicat Zilei Femeii. Marcarea zilei dedicate femeii nu a lipsit nici în condiții de pandemie. Anul acesta expoziția a avut loc în mediul on-line, pe pagina oficială de Facebook a Asociației Femeilor „Boboacele”.\n\n„Din cauza pandemiei am decis ca expoziția de anul acesta să aibe loc în mediul on-line. Nu am dorit să întrerupem tradiția. În orice mod, ideea a fost ca anul acesta să prezentăm seturi de veselă, pahare sau căni, care s-au folosit cândva sau poate se mai folosesc și azi. De asemenea, am pregătit și preparate din bucătăria bănățeană tradițională, unde se împletesc mai multe culturi. În fiecare zi postăm pe pagina noastră de Facebook poze cu seturi de veselă sau o rețetă însoțită de o poveste interesantă legată de preparatul respectiv.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Un tânăr ambițios și sârguincios • Libertatea",
        "content": "Marcel Malița din Satu Nou, în vârstă de 28 de ani, este angajat la o fabrică italiană privată din Panciova, care se ocupă cu producția sistemelor de ventilație pentru vapoare și nave de croazieră. A început să practice această îndeletnicire la recomandarea unui prieten. De la Marcel aflăm mai multe despre profesia sa, pe care a îndrăgit-o.\n\n„La serviciu, lucrez la o mașină magnetică ce sudează metal și table cu ajutorul magneților şi al electricității, dar și prin presiunea aerului”, afirmă Marcel. Întrebat ce abilități trebuie să aibă o persoană care dorește să practice această meserie, dânsul răspunde că începătorii dobândesc aptitudini cu timpul, lucrând și învățând lucruri noi în fiecare zi, ceea ce îi ajută la perfecţionare.\n\n„Permiteți-mi să spun că unele dintre cele mai importante abilități sunt promtitudinea, atenția la detalii, condiția fizică și precizia. Cel mai mult îmi place că această meserie necesită precizie și ingeniozitate. Cu toate acestea, este cu totul special că proiectele pe care le primim pe hârtie ies din birourile noastre ca produs final. Un astfel de produs este apoi gata pentru a fi instalat în vapoare și în navele de croazieră, care vor traversa oceanele și mările”, ne spune dânsul.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "Prima ediție a concursului de prăjituri tradiționale • Libertatea",
        "content": "Sâmbătă, 24 august, în cadrul manifestărilor gastronomice de la Voivodinț, a avut loc prima ediție a concursului de preparare a plăcintei umplute cu fructe de vară. La acest concurs culinar au participat: AF „Valea Teiului” din Coștei, AF din Uljma, AF „Jasenovčanke” din Jasenovo, AF „Unija žena” din Vârșeț și AF din Voivodinț.\n\n„Anul acesta am organizat prima ediție a concursului de prăjituri de casă, cu accent pe prepararea plăcintei umplute cu fructe de vară. Am reușit să organizăm acest concurs cu sprijinul Comunității Locale din Voivodinț, care ne-a oferit ajutorul necesar, având în vedere că asociația noastră de femei este în curs de înființare. Le mulțumim pentru sprijinul acordat. Am invitat femei din mai multe localități din împrejurimi și le mulțumim tuturor celor care au participat. Sperăm ca la edițiile următoare numărul lor să crească, ceea ce ne-ar aduce o mare bucurie. Cu acest prilej, am organizat și o expoziție de port popular, scoțând la lumină costumele tradiționale din lada de zestre a bunicilor noastre. Vom continua să organizăm astfel de expoziții de artă populară, pentru că nu trebuie să uităm tradițiile și obiceiurile moștenite din străbuni”, a declarat Persa Vasiljev, președinta asociației femeilor din Voivodinț.\n\nCea mai bună plăcintă cu mere a fost pregătită de asociația femeilor din Vârșeț, iar premiul pentru cel mai frumos stand aranjat a fost câștigat de asociația femeilor din Jasenovo.\n\nArticolul îl puteți citi în numărul 35 din 31 august",
        "label": "Serbia"
    },
    {
        "title": "Marcarea a 50 de ani de la construirea noului edificiu al şcolii • Libertatea",
        "content": "Şcoala Elementară ,,George Coşbuc” din Torac este apreciată de întreaga comunitate pentru calitatea şi eficienţa activităţilor instructiv-educative, iar luna mai cu sine aduce o zi însemnată, dedicată elevilor, profesorilor şi tuturor care sunt implicaţi în procesul educativ al tinerilor torăceni – Ziua şcolii.\n\n\n\n Anul acesta se marchează un jubileu foarte important, 50 de ani de la construirea noului edificiu şcolar în centrul Toracului. Cu acest prilej, evenimentele dedicate Zilei şcolii au fost organizate timp de două zile. Vineri, 24 mai, în incinta şcolii a avut loc o expoziţie de fotografii a generaţiilor, activităţilor şi cadrelor didactice, numit simbolic ,,Învăţământul de-a lungul timpului la Torac”. Evenimentul a fost onorat de prezenţa consulului general al României la Vârşeţ, Anca Corfu, şi a ministrului-consilier la Consulatul General al României la Vârşeţ, Daniel Bala. Institutul de Cultură al Românilor din Voivodina a sprijinit această expoziţie, care numără peste 300 de fotografii, unele datând şi din timpuri mult înainte de clădirea noului edificiu şcolar.\n\nArticolul integral îl puteți citi în numărul 22 din 30 mai",
        "label": "Serbia"
    },
    {
        "title": "Eveniment folcloric tradițional pentru copii • Libertatea",
        "content": "În piața centrului de la sediul comunal, sâmbăta trecută, a avut loc evenimentul tradițional de folclor pentru copii ,,Grânarul”, organizat de Organizația Turistică a comunei Jitiște, sprijinită de Comuna Jitiște. \n\n Publicului numeros s-au prezentat peste 350 de copii, elevi din școlile generale și preșcolari din mai multe localități. Manifestarea a fost deschisă de către Mitar Šarenac, directorul Organizației Turistice a Comunei Jitiște, care a felicitat participanții pentru păstrarea culturii, tradiției și a obiceiurilor. Această manifestare folclorică pentru copii se organizează de 13 ani, doar anul trecut nu a avut loc din cauza pandemiei. \n\n Evenimentul a început cu defilarea participanților, primul punct fiind, ca și în fiecare an, micuții de la Instituția Preșcolară ,,Desanka Maksimović”, iar după terminarea programului s-a organizat un party în holul Ș.G. ,,Sf. Sava” din localitate.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Târgul de Crăciun • Libertatea",
        "content": "Joi, 5 decembrie, în sala amenajată, elevii împreună cu cadrele didactice de la Școala Elementară „1 Mai” din Petrovasâla au organizat a doua ediție a manifestării dedicate sărbătorilor de iarnă – Târgul de Crăciun.\n\nPentru acest eveniment, elevii, sub îndrumarea cadrelor didactice și cu sprijinul părinților, au confecționat obiecte decorative pentru împodobirea bradului de Crăciun, precum și prăjituri tradiționale. Aceste preparate culinare au fost puse în vânzare, iar suma colectată va fi folosită de colectivul școlii pentru achiziționarea de ustensile și echipament școlar necesar desfășurării în bune condiții a procesului de învățământ bilingv.\n\nAcest târg de la Petrovasâla a fost un eveniment important, având și un caracter benefic. Pentru acest eveniment, învățătoarele, profesorii și elevii s-au pregătit cu emoție, iar părinții au așteptat nerăbdători să vadă rezultatele eforturilor depuse de copii și să descopere decorațiunile inventive care să îmbogățească locuințele și să înfrumusețeze pomul de Crăciun. Elevii din ambele cicluri, care frecventează cursurile în limba sârbă și română, au expus obiectele și decorațiunile realizate după propria lor imaginație. Fiecare clasă a stabilit prețurile de vânzare ale obiectelor de artizanat și ale decorațiunilor. Prin vânzarea tuturor acestor creații, copiii au ajuns la concluzia că întreaga lor muncă a meritat din plin efortul.\n\nDe unde a pornit ideea organizării unui astfel de târg în preajma sărbătorilor de iarnă am aflat de la prof. Mirjana Lazić, coordonatoarea acestui eveniment. După cum a menționat, anul acesta este cea de-a doua ediție a târgului, organizat cu scopul de a descoperi capacitățile inventive ale copiilor, care se pregătesc emoțional pentru întâmpinarea celei mai fericite sărbători – Crăciunul – și a sărbătorilor de iarnă care se apropie cu pași repezi.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Programul de organizare a Centrului de Sănătate se face săptămânal și se publică în fiecare zi de vineri pe site • Libertatea",
        "content": "Având în vedere informațiile false, care au apărut în mediul online, Centru de Sănătate din Alibunar, a emis un comunicat de presă:\n\n,,Dorim să știți că informațiile apărute, nu sunt adevărate. Centru de Sănătate din Alibunar, cu toți angajații săi, vă stau la dispoziție 24 de ore pe zi cu diverse servicii ale instituției noastre (serviciul pentru sănătatea copiilor, de îngrijire a sănătății femeii, a sănătății adulților, de asistență medicală de urgență și alte servicii de specialitate) din Alibunar, precum și în toate celelalte localități.\n\nCentru de Sănătate din Alibunar, pe lângă faptul că are în componența sa şi clădirea centrală cu toate serviciile existente, asigură îngrijiri medicale în localitățile mai mari, precum Banatski Karlovac și Petrovasâla, în fiecare zi lucrătoare într-un schimb și, dacă este posibil, în două schimburi, precum și în localitățile mai mici, o dată, de două ori și chiar de trei ori pe săptămână, în funcție de oportunitățile de personal.\n\nProgramul de organizare a muncii se face săptămânal și se publică în fiecare zi de vineri pe site-ul Centrului de Sănătate, precum și pe rețelele de socializare. Puteți obține informații despre activitatea medicilor în ambulatoriul dumneavoastră primar de la Centru de Sănătate propriu-zis, care vă este deschis și oferă servicii în fiecare zi. Cu stimă, director ad interim al Centrului de Sănătate Alibunar, dr. Valentin Ardelean.”\n\nintegral îl puteți citi în numărul 49 din 3 decembrie",
        "label": "Serbia"
    },
    {
        "title": "A fost sărbătorit hramul • Libertatea",
        "content": "Credincioșii ortodocși români din parohia Doloave au sărbătorit, pe 9 mai, hramul Bisericii Ortodoxe Române din localitatea lor, Mutarea moaștelor Sfântului Ierah Nicolae, sau cum este cunoscută sărbătoarea în popor – Sfântul Nicolae de vară.\n\nDupă cum ne dezvăluie parohul Bisericii Ortodoxe Române din Doloave, Părintele Milan Ristić, Sfânta Liturghie a fost slujită de un sobor de preoți sub protia Părintelui Protopop Gheorghe Ianeș. Apoi, conform obiceiului, a fost săvârșită rânduiala tăierii colacului.\n\nLa sărbătorirea hramului a fost schimbat și nașul bisericii. Nașa de anul trecut, Valeria Giacov cu familia, a predat ștafeta noilor nași – Relu și Milka Baniaș. După cum aflăm de la Părintele Milan Ristić, nașa de anul trecut este o femeie credincioasă care ajută mult biserica, iar cu ocazia de a fi nașă a donat bisericii un veșmânt pentru Postul Mare, o icoană cu hramul Mutarea moaștelor Sfântului Ierarh Nicolae și a plătit anumite reparații la biserică.\n\nArticolul integral îl puteți citi în numărul 21 din 25 mai",
        "label": "Serbia"
    },
    {
        "title": "Fii uman, ajută pe cei bolnavi! • Libertatea",
        "content": "Joi, 13 mai curent, în foaierul Adunării comunei Alibunar, cadrele didactice împreună cu preşcolarii de la Grădiniţa ,,Poletarac” din Alibunar, au organizat un bazar umanitar pentru colectarea surselor menite însănătoşirii Tamarei Jeremić (34 de ani) din Banatski Karlovac. La realizarea acestei acţiuni caritabile şi-au dat contribuţia părinţii preşcolarilor, oferind spre vânzare produse de artizanat, prăjituri tradiţionale, îmbrăcăminte, accesorii pentru bebeluşi, jucării şi produse de patiserie.\n\nAcţiunea umanitară a avut un ecou pozitiv şi printre angajaţii în administraţia comunală, dar s-a organizat similar şi în unele unităţi şcolare din comuna Alibunar, precum Şcoala de Economie şi Comerţ ,,Dositej Obradović” din Alibunar.\n\n\n\n ,,Cadrele didactice împreună cu preşcolarii şi părinţii lor, au fost incluse în realizarea acestei acţiuni caritabile, cu scopul de colectare a surselor pentru însănătoşirea consătenei noaste, Tamara Jeremić, care este diagnosticată cu tumoare craniană. Ne-am adunat în jurul acestei acţiuni umanitare, deoarece am considerat că acesta este un gest uman pe care trebuie toţi să-l urmeze, dând dovadă că acest ajutor al nostru este menit să salveze viaţa consătenei noastre Tamara.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Săptămânalul ,,Libertatea” a primit o diplomă de recunoștință • Libertatea",
        "content": "Pe data de 25 august a.c., la Jitiște a avut loc o întâlnire profesională numită „Săptămâna securității și sănătății la locul de muncă și protecția împotriva incendiilor”, ajunsă anul acesta la ediția a patra. Organizată sub auspiciile Comunei Jitiște și a „Asociației pentru Sănătate și Securitate în Muncă a Comunei Jitiște”, manifestarea a atras atenția experților care se ocupă de aceste două domenii foarte serioase. Ședința a fost deschisă de Edith Sarka, asistentă a primarului din Jitiște, care a menționat că adminstrația comunală, condusă de primarul Mitar Vučurević, va susține întotdeauna astfel de evenimente profesionale. \n\n Au vorbit lectori de înaltă calitate, precum Zoran Kapor, inspectorul pentru protecția împotriva incendiilor, având tema „Măsuri preventive în protecția împotriva incendiilor”. Șeful inspecției muncii – Departamentul din Zrenianin, dr. Milan Petković, a vorbit despre accidentarea la locul de muncă în Districtul Administrativ al Banatului Central Zrenianin. În 2020 și în primele șase luni ale acestui an, cele mai multe accidentări au avut loc în domeniul sănătății, unde s-a observat că medicii și asistenții medicali sunt expuși oboselii și stresului constant din cauza pandemiei Covid-19 și trebuie luate măsuri urgențe, adecvate pentru a preveni acest lucru. \n\n Ljubica Krnjaić, Secretar al Asociației Pompierilor din Novi Sad, a vorbit pe tema „Incendii și defecte la echipamentele de proces care cauzează accidentele la locul de muncă”. Dr Gruja Milošev, specialist în medicina muncii și președinte al Asociației pentru Siguranță în Muncă, Protecția împotriva Incendiilor și Ecologie din municipiul Bačka Topola, a avut o prezentare pe tema „Impactul zgomotului asupra sănătății lucrătorilor”.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Două ambulanţe pentru transportul bolnavilor la spital • Libertatea",
        "content": "Săptămâna trecută, la sediul Guvernului Provincial, în prezența preşedintelui Igor Mirović, a avut loc festivitatea de donare a ambulanţelor pentru transportul bolnavilor la spital şi a pacienţilor la dializă, la care au participat reprezentanţii unităţilor sanitare de pe teritoriul Provinciei Autonome Voivodina.\n\nAmbulatoriul din Alibunar a fost reprezentat de dr Valentin Ardelean, director interimar, căruia i-au fost înmânate cheile celor două ambulanţe. Cu acest prilej, dr Valentin Ardelean a mulţumit în numele ambulatoriului şi a comunei Alibunar, pentru sprijinul acordat în scopuri umanitare care va contribui la îmbunătăţirea calităţii serviciilor medicale şi la asigurarea ocrotirii sanitare a pacienţilor. Dânsul a subliniat, printre altele şi faptul că unitatea sanitară pe care o conduce are o cooperare excepţională cu autoguvernarea locală, care la rândul ei, alocă fonduri semnificative pentru dotarea cu echipament medical şi, totodată, susţine financiar activităţile în domeniul ocrotirii sănătăţii iniţiate de ambulatoriul din Alibunar.\n\nArticolul integral îl puteți citi în numărul 41 din 9 octombrie 2021",
        "label": "Serbia"
    },
    {
        "title": ",,30 de ore de pescuit” • Libertatea",
        "content": "Asociația pescarilor sportivi ,,Linul” a organizat la heleşteul din Torac, turneul competitiv „30 de ore de pescuit la crap”, pe data de 8 și 9 mai a.c. Pescarii sportivi s-au adunat sâmbătă dimineață la ora 6.00, competiția a început la ora 8.00, iar pescarii au avut la dispoziţie 30 de ore, până duminică la ora 14:00.\n\nEchipele au fost formate din două persoane care au pescuit cu patru lansete, fiecare dintre acestea cu câte un cârlig. S-a pescuit în două sectoare. Echipa câştigătoare de sector a fost premiată cu trofee și 15.000 dinari. Pe primul loc din sectorul A s-a plasat echipa Stari Begej din Banatski Dvor, iar din sectorul B JK Team din Torac. Locul doi pe sectorul A l-a ocupat echipa Lekovito bilje din Torac, iar din sectorul B echipa Šimanović din Torac. Locul trei pe sectorul A l-a ocupat echipa Kemi din Srpski Itebej, iar din sectorul B echipa Torda 1 din Torda. S-au acordat şi medalii celui mai tânăr și celui mai vârstnic concurent, cei mai tânări concurenți fiind membrii echipei Grgeč Žitište, respectiv Pane Eleven din echipa Crna Mamba Torac, care a prins și cel mai mare pește în primele 15 ore de competiție, iar în ultimele 15 ore, cel mai mare pește a fost prins de echipa Torda 1, ambele echipe au primit medalii. Concurentul care a pescuit primul peşte, la ora 8.02, din echipa Šimanović, a fost la fel premiat cu o medalie.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Au fost premiați șefii de promoție și elevii exemplari • Libertatea",
        "content": "Marți, 29 iunie curent, la Primăria comunală a avut loc festivitatea de decernare a premiilor elevilor care au promovat școala generală și absolvenților școlii medii ,,Dositej Obradović” din Alibunar.\n\nPremiile au fost înmânate de Zorana Bratić, președinta comunei Alibunar, care a remarcat următoarele: ,,Mă simt foarte bucuroasă pentru că am fericita ocazie de a înmâna premii elevilor excelenți care au realizat un succes demn de evidențiat pe parcursul școlarizării. Noi ne mândrim cu ei și le urez mult noroc și succes pe viitor. Dorința noastră este să-și împlinească visurile lor și să revină în mediul din care au plecat cu noi cunoștințe pe care le vor aplica în activitatea lor profesională.” \n\n Premiile au cuprins un volum de opere alese al poetului Aleksa Šantić și o donație în bani, care au fost acordate următorilor absolvenți: Filip Bojin, Stefan Dubljanin, Vanja Đaković, Marko Supek, Filip Todoran, Biljana Tarbuk, Ilija Stojković, Victoria Mohan, Katarina Janković, Tamara Mašić, Anastasija Mišić, David Nicolae Constantin, Sofija Maksimović, Izabela Morun, Ivana Bogić, Mina Ilin, Milica Radovanov, Katarina Malarik, Stefania Mundrean.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "660 de pacheţele pentru copiii angajaţilor în sistemul sanitar • Libertatea",
        "content": "În ziua de Ajunul Crăciunului după calendarul iulian, pe 6 ianuarie, primarul Municipiului Zrenianin, Simo Salapura, a înmânat 660 de pachete de Crăciun directorului interimar al Spitalului General „Djordje Joanović”, dr. Igor Kitarescu, destinate copiilor angajaților din acestă instituție medicală.\n\nDatorită situației specifice de la Spitalul General, cauzată de schimbarea conducerii, copiii anagajaţilor în domeniul sanitar și ai personalului care se află pe „prima linie” a luptei împotriva pandemiei provocate de COVID 19, de luni de zile au rămas fără pacheţele de sărbători.\n\nMunicipalitatea Zrenianin și primarul Salapura au reacționat și au oferit cadouri de Crăciun, care au fost livrate miercuri, 6 ianuarie, Spitalului General.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "Proiecte ambiţioase susţinute de săteni • Libertatea",
        "content": "La Sân-Mihai, majoritatea din săteni sunt incluşi în realizarea unor acţiuni benefice iniţiate de conducerea satului, în frunte cu tânărul şi ambiţiosul primar Darian Tăpălagă. Despre activităţile realizate în această decadă a anului, a vorbit primarul satului:\n\n,,Având în vedere că Sân-Mihaiul este o localitate fruntaşă în comuna Alibunar, toate activităţile pe care le-am realizat cu sprijinul sătenilor, au dat dovadă de acest lucru, suntem o populaţie harnică şi ne mândrim de succesele noastre. Printre activităţile prioritare, prima a vizat amenajarea parcului sătesc care este şi o mândrie a sâmienţilor. Următoarea acţiune foarte importantă pentru noi a fost reanimarea vieţii culturale în sat, pentru care cele mai mari merite revin tinerilor entuziaşti de la Casa Tineretului. \n\n Cu forţe propri am reuşit să reamenajăm sala de spectacole, să reconstruim sufrageria de la Căminul Cultural şi am amenajat câteva încăperi menite pensionarilor şi iubitorilor de şah. Un vis al sâmienţilor, care s-a împlinit în decursul lunii lăsate în urmă, a fost reînfiinţarea Clubului de fotbal ,,Banatul”. \n\n Consătenii noştri, cu mic cu mare, au venit să ne acorde un ajutor după cum se cuvine, pentru a ducem la bun sfârşit acţiunea de amenajare a terenului sportiv. Cu ajutorul sponsorului principal, comuna Alibunar, dar şi cu sprijinul oamenilor de bună-credinţă, consăteni plecaţi la muncă provizorie în SUA şi Elveţia, am procurat echipament sportiv pentru jucătorii clubului de fotbal, am instalat un gard de fier în jurul terenului sportiv, am construit vestiare şi tribune pentru suporteri.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "A fost ales cel mai bun ștrudel la patru categorii • Libertatea",
        "content": "Deja de 23 de ani, la începutul sezonului autumnal, la Doloave se alege cel mai bun ștrudel. Așa a fost și în acest an. Pe 3 septembrie, la piața din fața Căminului Cultural „25 Mai” din Doloave, a avut loc manifestarea „Štrudlijada”, ediția a 23-a, organizată de către Asociația Femeilor „Dolovke”.\n\nManifestării au precedat Zilele Ștrudelului. În perioada 30 august – 1 septembrie, la corsoul din Panciova, gospodinele de la Asociația Femeilor „Dolovke” au promovat manifestarea și ștrudelul pe care-l prepară. \n\n Doamnele de la Asociația Femeilor „Dolovke” afirmă că ștrudelul este brandul lor. De la bunul început, dorința lor era ca ștrudelul de la Doloave să devină cunoscut. Cel mai des prepară ștrudel cu nuci, mac, vișine sau roșcove. Pentru preparare se folosesc de rețete vechi. Femeile afirmă că pentru preparea ștrudelelor este nevoie atât de mult timp, cât și de multă voință. Negica Stokić și Ljubinka Milićev, membre la Asociația Femeilor „Dolovke”, ne spun că, în momentul de față, cel mai mult fac lucrări manuale, pe care deseori le înrămează.\n\n\n\n La ediția din acest an s-a ales cel mai bun ștrudel la patru categorii: cel mai bun ștrudel cu mac preparat de oaspeți, cel mai bun ștrudel din Doloave, cel mai bun ștrudel cu fructe și cel mai neobișnuit ștrudel. În concurență au intrat aproximativ 25 de asociații de femei, care au venit pe de teritoriul municipiului Panciova, dar și din alte localități mai îndepărtate, precum Kladovo sau Vrnjačka Banja. Fiecare asociație de femei a putut concura cu câte două felii de ștrudel, la o categorie. \n\n Manifestarea „Štrudlijada” a fost inaugurată de către primarul municipiului Panciova, Aleksandar Stevanović.\n\nEvaluarea a avut loc în încăperea Asociației Femeilor „Dolovke”. Femeile au expus acolo lucrări pe care le-au realizat manual, dar și obiecte vechi. Încăperea au decorat-o cu niște obiecte vechi foarte rare. Au expus genți pe care oamenii le foloseau la holdă, pățut vechi, mașină veche de cusut, perne, saltea din paie.\n\nintegral îl puteți citi în numărul 37 din 10 septembrie",
        "label": "Serbia"
    },
    {
        "title": "A avut loc manifestarea „Fijakerijada” • Libertatea",
        "content": "Cea de-a 17-a ediție a manifestării „Fijakerijada” a avut loc pe data de 4 iulie la hipodromul din Doloave. Totodată, a avut loc și târgul expozițional de cai, la care publicul a avut ocazia de a privi un număr mare de căruțe trase de cai din întreaga țară. Organizatorul evenimentului este Asociația „Dolovački lipander” cu sprijinul Comunității Locale „Mita Vukosavljev” din localitate și a sponsorilor. \n\n Aceast eveniment a reunit la Doloave numeroși iubitori de cai, birje și căruțe trase de cai veniți din întreaga țară pentru a se prezenta în cel mai bun mod. Concurența a fost foarte mare, iar iubitorii de cai s-au întrecut în diverse probe.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "Festivalul Florilor a îmbrăcat,la prima ediție, Piața Libertății în zeci de mii de flori • Libertatea",
        "content": "În perioada 20 – 22 mai 2021, Zrenianinul a devenit locul de întâlnire și de expunere a florarilor din mai multe colțuri ale țării. Ediția inaugurală a ,,Festivalului Florilor”, sau ,,Târgul de Flori’’, cum l-au mai denumit organizatorii, a fost inaugurat vineri, 20 mai în Piața Libertății din Zrenianin. Manifestarea, organizată de Centrul Turistic Municipal și Municipalitatea Zrenianin, se desfășoară în premieră în orașul de pe Bega.\n\n\n\n Festivalul Florilor a îmbrăcat, la prima ediție, Piața Libertății în zeci de mii de flori, fiind pentru oraș un frumos prilej de a îmbogăți și de a promova oferta turistică din regiunea Banatului Central. Timp de trei zile, centrul urbei a fost împodobit cu flori, iar expoziția cu vânzare a alăturat peste 50 de expozanți din toată țara care au promovat frumusețea naturii, dragostea față de frumos și față de flori.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Prăznuirea hramului Bisericii Ortodoxe Române din Ecica la marea sărbătoare a Rusaliilor – Pogorârea Sfântului Duh • Libertatea",
        "content": "În prima duminică din iunie, în bisericile ortodoxe române a fost marcată sărbătoarea Rusaliilor. Preoţii parohiilor din Toracu Mic şi Mare, Emanuil Mojic, respectiv Cristian Popi, au săvârşit, cu acest prilej, Sfânta Liturghie de Rusalii, înălţând rugăciuni la Dumnezeu.\n\nÎn cea de-a doua zi de Rusalii, BOR din Ecica prăznuieşte hramul bisericii, iar cu acest prilej, Sfânta Liturghie Arhierească a fost slujită de către Preasfințitul Părinte Ieronim, Episcopul Daciei Felix, împreună cu un sobor de clerici, dintre care a făcut parte şi părintele paroh din Ecica, Protopopul Gabriel Bandu, care, la sfârşitul slujbei a mulțumit Părintelui Ieronim pentru prezența și binecuvântarea adusă. La slujba religioasă a fost invitat şi corul bisericesc bărbătesc „Armonia” din Toracu Mare, condus de Todor Doru Ursu, care a dat răspunsurile în timpul slujbei.\n\nDupă masă, Pr. Cristian Popi, cu corul bărbătesc din Toracu Mare, au mers la crucea de marmură, care se află în hotarul torăcean, unde a binecuvântat holdele aflate în imediata apropiere, iar apoi au fost înălţate rugăciuni şi cântări bisericeşti, fiind binecuvântată apa cu care au fost stropiţi cei prezenţi.\n\nArticolul îl puteți citi în numărul 24 din 17 iunie",
        "label": "Serbia"
    },
    {
        "title": "Au fost oferite 345 de locuri de muncă • Libertatea",
        "content": "Municipiul Panciova și Agenția Națională pentru Ocuparea Forței de Muncă, filiala din Panciova, au organizat și anul acesta Târgul pentru Ocuparea Forței de Muncă. Evenimentul a avut loc pe corsoul din oraș, pe 5 iunie. Cu această ocazie, 43 de angajatori au oferit 345 de locuri de muncă.\n\nPrimele efecte ale târgului vor fi cunoscute deja în prima săptămână după desfășurarea acestuia, deoarece 30% dintre cei care caută un loc de muncă îl obțin imediat după acest eveniment. Municipiul Panciova are, în cadrul Planului local de acțiune pentru ocuparea forței de muncă, șapte măsuri, printre care se numără și Târgul pentru Ocuparea Forței de Muncă. Conform spuselor lui Milenko Čučković, membru în Consiliul municipiului Panciova, responsabil pentru muncă, ocuparea forței de muncă și politică socială, mulți își găsesc un loc de muncă tocmai datorită acestei măsuri.\n\n„La târg au participat 43 de antreprenori și angajatori care au oferit 345 locuri de muncă pentru persoanele apte de muncă și un mic procent pentru persoanele cu dizabilități, care, de asemenea, caută un loc de muncă și se află în evidența Agenției Naționale pentru Ocuparea Forței de Muncă. În următoarele șapte zile de la organizarea târgului se vor ocupa 30% dintre locurile de muncă, așteptăm ca peste 100 de persoane să obțină un loc de muncă”, a declarat Milenko Čučković.\n\nArticolul integral îl puteți citi în numărul 25 din 15 iunie",
        "label": "Serbia"
    },
    {
        "title": "Dragana Mitrović a semnat contractul cu guvernul provincial • Libertatea",
        "content": "Conform informațiilor pe care le-am primit de la administrația autoguvernării locale a orașului Vârșeț, Oficiul pentru relația cu mass-media, săptămâna trecută, în sala mare a Guvernului Provincial din Novi Sad, reprezentanții a 24 de autoguvernări locale au primit contractele pentru finanțarea și cofinanțarea proiectelor infrastructurale în următoarele domenii: infrastructura rutieră, aprovizionarea cu apă și protecția apelor, dezvoltarea economică locală și cea regională, educația de bază și dezvotarea sportului.\n\nLa acest eveniment a fost prezentă și Dragana Mitrović, primarul Vârșețului, care a semnat un acord cu Guvernul Provincial din Novi Sad în vederea finanțării și cofinanțării proiectelor din domeniul dezvoltării economice locale și a celei regionale și anume pentru construcția orificiilor de apă până în orașul Vârșeț, în Zona Industrială de Nord a Vârșețului.\n\nContractul l-a înmânat președintele Guvernului Provincial Igor Mirović și este foarte important pentru orașul Vârșeț din cauză că acum pot începe investițiile mari în Zona Industrială de Nord a orașului. Valoarea totală a proiectului este de 84.267.077,73 dinari. În temeiul contractului semnat, jumătate din această valoare – 42.133.538,86 dinari – va fi asigurată de Administrația pentru Investiții Capitale a Provinciei Autonome Voivodina, în timp ce cealaltă jumătate va fi alocată din bugetul orașului Vârșeț.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Societatea Cultural Artistică din Jitiște și-a schimbat numele •",
        "content": "La începutul lunii februarie a avut loc o ședință extraordinară a Adunării Societății Cultural Artistice „2. Oktobar” din Jitiște. La Adunarea organizată, au fost aleși noi membri ai Consiliului de administrație și de supraveghere, Svetlana Jarić a fost aleasă vicepreședinte, iar Mane Dubajić a fost ales președintele societății. Peste 30 de membri ai Adunării au acceptat în unanimitate propunerea de a schimba denumirea asociației SCA „2. Oktobar” în SCA „Milan Mića Sučević”.\n\nSocietatea Cultural Artistică „2. Oktobar” din Jitiște a fost înființată în anul 1969 și este una dintre cele mai vechi și mai organizate societăți din Serbia.\n\n– „Schimbând numele, nu vom uita istoria bogată a colectivului nostru, dar vom păstra numele coregrafului nostru care și-a petrecut întreaga viață în această societate, mai întâi ca dansator și mai târziu ca și coregraf. În acest mod aducem un omagiu coregrafului Mića”, a spus Mane Dubajić, președintele Societății Cultural Artistice ,,Milan Mića Sučević.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "Cultivarea spiritului sportiv și respectarea valorilor și realizărilor olimpice • Libertatea",
        "content": "A devenit deja tradiție ca, în perioada 23-30 septembrie a fiecărui an, să se organizeze la nivel european, proiectul ,,Săptămâna Europeană a Sportului”, și în ultima zi de vineri a lunii septembrie să se organizeze ,,Ziua Europeană a Sportului”. Cea de-a 7-a manifestare în Europa și a 4-a ediție a ,,Săptămânii Europene a Sportului” din Serbia și-a luat startul, vineri, 24 septembrie, la Zrenianin, cu proiectul „Ziua Sportului”, vernisajului expoziției „Calea adevăratelor valori” și desfășurarea ,,Orei Olimpice”, tocmai în ,,Orașul European al Sportului 2021”. Proiectul ,,Săptămâna Europeană a Sportului” este inițiat de Comisia Europeană, iar partener în Serbia este Ministerul Tineretului și Sportului, coordonator la nivel național fiind Comitetul Olimpic al Serbiei, iar în municipiul Zrenianin, Asociația Municipală pentru Sport. \n\n Evenimentul a fost inițiat de Comisia Europeană, iar principalele obiective ale ,,Săptămânii Europene a Sportului” au ca scop încurajarea participării tuturor cetățenilor la activități fizice, indiferent de vârstă sau condiție fizică, precum și educarea copiilor cu privire la un stil de viață sănătos. \n\n ,,Săptămâna Europeană a Sportului” din Serbia este organizată de Delegația UE în Serbia, în cooperare cu Comitetul Olimpic al Serbiei și Ministerul Tineretului și Sportului, iar Zrenianinul ca „Oraș European al Sportului 2021” a găzduit principalul eveniment național al ,,Săptămânii Europene a Sportului” în Serbia. Cu acesta prilej, la Zrenianin au poposit Božidar Maljković, președintele Comitetului Olimpic din Serbia, șeful informării, comunicării și mass-media al Delegației UE în Serbia, Paul-Henri Presse, Dane Basta, secretar provincial pentru Tineret și Sport, precum și alți reprezentanți ai forumurilor și asociațiilor sportive din Republică și Provinciei, foști și actuali olimpici, reprezentanți ai sportului școlar. \n\n Evenimentul central a avut loc în Piața Libertății din Zrenianin în prezența reprezentanților Comitetului Olimpic al Serbiei și Delegației UE în Serbia, care au dat startul oficial ,,Săptămânii Europene a Sportului” în țară noastră. La deschidere a vorbit președintele Comitetului Olimpic al Serbiei, Božidar Maljković, care a spus că este onorat să se afle în Zrenanin, ,,Orașul European al Sportului 2021”.\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "Sub amprenta jubileului de 140 de ani ai trupei de teatru • Libertatea",
        "content": "În mijlocul verii, când canicula și-a spus cuvântul, localitatea Coștei a îmbrăcat haine de sărbătoare, organizând pentru a XIII-a oară consecutiv tradiționala manifestare „Zilele Coșteiului”. Localnicii țin atât de mult la acest eveniment, încât au reușit să îl extindă și să îl transforme într-un „strict necesar” pe perioada estivală.\n\nEdiția de anul acesta, organizată de Consiliul Comunității Locale Coștei și SCA „Mihai Eminescu”, a început joi, 11 august, la Casa de Cultură, prin marcarea jubileului de 75 de ani ai Revistei „Lumina”. Vineri, în ziua în care apare săptămânalul nostru, pe scena de vară din Coștei, se va desfășura un bogat program cultural artistic, la care vor contribui soliștii vocali și instrumentiști, ansamblurile folclorice ale SCA „Mihai Eminescu” din Coștei și ale oaspeților din Deta și Oravița. Sâmbătă, 13 august, la Casa de Cultură se vor desfășura următoarele evenimente: omagiu activiștilor culturali Lavinia Drăghici și Ion Micșa; Lansarea unui nou volum dedicat Trupei de Teatru „Neica” la ceas aniversar, al autoarei Mariana Stratulat, apărut la Editura ICRV și Jubileul 140 de ani de activitate a Trupei „Neica”. \n\n În zorii zilei de duminică, maeştrii bucătari își vor instalat ceaunele şi ne vor demonstra talentul la pregătirea tradiţionalului gulaş, a bunătăților la grătar sau a ciorbei de peşte, la tradiționalul concurs gastronomic. În orele după-amiezii, va avea loc turneul memorial „Viduţu Barbarescu – Duțu”, ajuns la ediția a II-a. \n\n Evenimentele se desfășoară sub auspiciile Consiliului Național al Minorității Naționale Române, Primăriei Vârșeț, Secretariatului Provincial pentru Educaţie, Reglementări, Administraţie şi Minorităţile Naţionale – Comunităţile Naţionale și a Secretariatului Provincial pentru Cultură. \n\n În final, vom repeta mottoul coșteienilor, păstrat din moși-strămoși: „Veniți, veniți în sânul nostru!”",
        "label": "Serbia"
    },
    {
        "title": "A început reconstrucția străzilor • Libertatea",
        "content": "Amenajarea străzilor prin intermediul parteneriatului public-privat al Municipiului Panciova continuă. La începutul lunii martie la Iabuca au început lucrările la reconstrucția străzilor. Strada de la care au început lucrările este Zmaj Jovina. După cum ne spune președintele Consiliului Comunității Locale din Iabuca, Slobodan Ilić, lucrările la strada respectivă prevăd reconstrucția trotuarului și a drumului. Urmează apoi lucrările la străzile Goca Dolčev și Vardarska, care pe lângă reconstrucția trotuarului și drumului, vor prevedea și construcția noilor locuri de parcare. Slobodan Ilić adaugă că este în plan și reconstrucția trotuarului în strada principală, precum și în împrejurimea parcului.\n\nPreședintele Consiliului Comunității Locale din Iabuca amintește concetățenii sârguincioși care depun eforturi pentru ca satul să aibă o imagine cât mai bună. Cu suportul Comunității Locale, acești concetățeni sârguincioși organizează regulat acțiuni de amenajare a satului. Una dintre aceste activități a constat în amenajarea malului râului Timiș. Malul a fost complet curățat și au fost amenajate băncile din jur.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Adevărul este în vin • Libertatea",
        "content": "Sub semnul veritabilului dicton „Adevărul este în vin”, centrul orașului Vârșeț a fost gazda celebrei manifestări „Vinofest” săptămâna trecută. Evenimentul a avut loc în pitoreasca zonă a Pieței ,,Sf. Teodor Vršački” și, pentru prima dată, a durat două zile.\n\nOrganizat de Organizația Turistică din Vârșeț și sprijinit de autoritățile locale, „Vinofest” a beneficiat de generozitatea donatorilor din acest an: Secretariatul Provincial pentru Dezvoltare Regională, Cooperare Interregională și Autoguvernare Locală, Secretariatul Provincial pentru Economie și Turism, și Secretariatul Provincial pentru Agricultură, Silvicultură și Gospodărirea Apelor.\n\nEvenimentul a debutat după-amiază la hotelul ,,Villa Breg” cu două prelegeri de excepție: „Strategia de gestionare a rețelelor sociale”, susținută de Ivan Bildi, consultant regional principal, și „Povestiri despre vin de succes pe rețelele sociale din ţara noastră și în lume”, cu conferențiarul Aleksandar Mariković. \n\n Centrul orașului a vibrat apoi pe ritmurile muzicii populare din Banat, interpretate de grupul de muzicieni de la Școala de Muzică „Iosif Mariković”. Deschiderea oficială a festivității „Vinofest” a fost realizată de primarul orașului, Dragana Mitrović, care a subliniat:\n\n„Vinul a făcut mereu parte din tradiția inalienabilă a orașului Vârșeț. Mă bucur nespus că, pe lângă vinificatorii din Vârșeț, la „Vinofest” participă și vinificatori din întreaga Serbie, precum și dragii noștri oaspeți din România.\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Primul oraș din Serbia, membru al Asociației ,,Recevin” • Libertatea",
        "content": "Săptămâna trecută am primit o informație importantă de la Organizația Turismului a orașului Vârșeț. Este vorba despre montarea primei plăci cu emblema Asociației Orașelor Vinului din Europa „Recevin”.\n\n\n\n Placa a fost montată la intrare în Vârșeț din direcția Belgrad și va fi un indiciu clar pentru toți cei care vin în acest oraș al vinului. \n\n Orașul Vârșeț, în cooperare cu Ordinul Vinicol din Banat „Sf. Teodor”, a reușit să devină primul oraș din Serbia care este membru al Asociației Orașelor Europene Producătore de Vin „Revevin” (Red Europea de Ciudades del Vino). Deocamdată Vârșețul este singurul oraș din Serbia membru al acestei asociații.\n\n\n\n Președintele Asociații ,,Recevin”, Karma Ribes, în cadrul Zilelor Culesului de Struguri din 2015, a acordat acest titlul de prestiu, în mod solemn, orașului Vârșeț.\n\n\n\n „Recevin” se bucură de susținerea asociațiilor vinicole naționale din mai bine de 11 țări membre ale rețelei (Germania, Austria, Bulgaria, Slovenia, Șpania, Franța, Grecia, Ungaria, Italia, Portugalia și Serbia). Deoarece producția de vin și viticultura sunt de o importanță strategică pentru dezvoltarea economică și turistică a orașului Vârșeț, Voivodinei și Serbiei, promovarea culturii vinului și dezvoltarea turismului vinicol la Vârșeț permite promovarea întregii regiuni și participarea orașului la proiecte europene importante.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Reconstrucție completă a acoperișului cetății • Libertatea",
        "content": "Institutul Provincial pentru Protecția Monumentelor Culturale din Novi Sad, a finalizat lucrările de reconstrucție completă a acoperișului cetății de pe Dealul Vârșețului.\n\nÎn urmă cu zece ani, această instituție s-a ocupa de instalarea acoperișului, care era din șindrilă, și care nu a reușit să reziste la vântul puternic „Košava”. După acest vânt, toate colțurile structurii din șindrilă a acoperișului au fost dărâmate și luate de vânt, motiv pentru care a fost necesară înlocuirea completă a acestuia. Lucrările care au început anul acesta, în luna iulie, au reconstruit și au renovat complet acoperișul, care acum este din șindrilă nouă de stejar. Grinzile de susținere sunt înșurubate în pasarela din jurul turnului. S-a instalat și hidroizolație. Scara exterioară a fost renovată și vopsită. Platforma de pe turn a fost înlocuită și cu scânduri de stejar. În interior, pardoseala este tencuită și vopsită cu vopsea de protecție împotriva incendiilor. S-a făcut o înlocuire completă a ferestrelor din turn. Jelena Filipović, arhitectul Institutului Provincial pentru Protecția Monumentelor, a explicat că lucrările au fost finanțate de Secretariatul Provincial pentru Cultură și Informare, iar valoarea reconstrucției este de aproximativ 12 milioane de dinari. Turnul cetății medievale este complet terminat, pentru ca în interiorul lui să se poată organiza diferite evenimente culturale, dar și pentru nevoile turistice. Următorul pas va fi amenajarea turnului circular. Intenția Muzeului Orașului din Vârșeț este de a continua aceste lucrările de construcție, anul viitor, în cooperare cu Institutul Provincial, lucrările vor include reconstrucția celui de-al doilea turn semicircular. \n\n „Aceasta va fi o precondiție importantă pentru realizarea exponatelor permanente ale muzeului din cetatea medievală, iar fondurile vor fi atrase de la concursurile din Republică și Provincie. În cetate au fost făcute bogate descoperiri, din punct de vedere arheologic și istoric, care sunt în prezent depozitate în muzeu, iar prelucrarea lor este în mare măsură în curs. Exponatele aveau să acopere perioada în care fortificația Vârșețului a avut deplină semnificație, care reflectă istoria și modul de viață al orașului fortificat medieval, din partea de sud-est a Bazinului Carpaților. Un astfel de conținut ar îmbogăți cu siguranță oferta culturală a orașului și ar avea un loc semnificativ pe harta culturală a muzeului”, a subliniat Ivana Ranimirov, directorul Muzeului Orașului Vârșeț.\n\nArticolul integral îl puteți citi în numărul 44 din 30 octombrie 2021",
        "label": "Serbia"
    },
    {
        "title": "Cititorii au rămas fideli cuvântului scris • Libertatea",
        "content": "Vineri, 16 iulie curent, în sala pentru festivităţi a primăriei, şi-au dat întâlnire cei care au rămas fideli cuvântului scris, pentru a marca jubileul de 25 de ani de activitate continuă a Bibliotecii comunale ,,Vuk Karadžić” din Alibunar. Invitaţii speciali ai acestui eveniment important au fost: Jandranka Ćulum, poetă din Vârşeţ, deţinătoare a numeroaselor premii literare, actorul Nenad Okanović, actor şi protagonist al serialului TV ,,Selo gori a baba se češlja”, precum şi elevi recitatori, premiaţi la competiţiile zonale, şi provinciale ale recitatorilor.\n\nÎn cuvântul inaugural Ljiljana Botorić, directoarea Bibliotecii comunale, printre altele, şi-a exprimat bucuria pentru continuitatea de a servi cuvântul scris timp de 25 de ani, dar şi din dragostea de ai reţine pe cititorii fideli pe parcursul acestui sfert de veac de activitate neîntreruptă a instituţiei culturale, care este totodată şi un pilon al multiculturalităţii, întipărită în memoria poporului majoritar şi al minorităţilor naţionale din comuna Alibunar. După cum a menţionat dânsa, acest templu al culturii şi-a extins activitatea prin cele 10 biblioteci săteşti afiliate, pe ale căror rafturi se pot găsi scrieri şi opere alese, precum şi capodopere ale literaturii universale răsfoite de iubitorii cuvântului scris.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Unicii la festival care au prezentat dansuri românești • Libertatea",
        "content": "Din an în an, activiștii culturali ai Casei de Cultură „3 Octombrie” din Satu Nou înregistrează succese la Festivalul de Muzică al Copiilor din Voivodina, cucerind premii înalte. Anul acesta, ei s-au întors acasă cu două medalii de aur.\n\n\n\n La cea de-a 62-a ediție a Festivalului de Muzică al Copiilor din Voivodina, care a avut loc la Vrbas, pe 26 mai, ansamblurile folclorice de copii din clasele inferioare și superioare ale Casei de Cultură „3 Octombrie” din Satu Nou au avut prestații laudabile.\n\nCopiii din clasele inferioare au prezentat o coregrafie de dansuri din Leskovac, obținând punctajul de 91,67, revenindu-le medalia de aur. Pe de altă parte, copiii din clasele superioare au cucerit medalia de aur prezentând o coregrafie de dansuri românești. Pentru prestația lor au obținut cca 94 de puncte. Este de subliniat faptul că ansamblul de copii din clasele superioare al Casei de Cultură „3 Octombrie” din Satu Nou este unicul care s-a clasat la festival și în competiția finală interpretând dansuri românești. \n\n Coordonatorul artistic al ambelor ansambluri este Marija Vukoslavčević, care nu-și ascunde mândria față de dansatorii săi.\n\nArticolul îl puteți citi în numărul 22 din 30 mai",
        "label": "Serbia"
    },
    {
        "title": "Cu noul an școlar se deschide Secția Școlii de Muzică „Jovan Bandur” • Libertatea",
        "content": "Începând cu acest an școlar, la Școala Generală „Goce Dolčev” din Iabuca va fi deschisă Secția Școlii de Muzică „Jovan Bandur” din Panciova. Deschiderea acestei secții este sprijinită de municipiul Panciova.\n\nLa începutul lui iunie a avut loc examenul de admitere pentru acest an școlar. Elevii au avut ocazia să aleagă unul dintre următoarele instrumente: viora, chitara, saxofonul, tambura și flautul. \n\n Interesul pentru a parcurge Secția Școlii de Muzică „Jovan Bandur” la Iabuca a fost unul foarte mare. După cum ne informează directoarea Școalii Generale „Goce Dolčev” din Iabuca, Biljana Đurović, la examenul de admitere s-au prezentat peste 60 de copii, dintre care 30 au reușit să facă parte din generația de anul acesta. „Avem trei clase de elevi care vor parcurge în grup orele de solfeggio. Acestea vor avea loc de două ori pe săptămână, cu durata de 45 de minute, și vor fi organizate în conformitate cu orarul școlar al elevilor. Orele la instrument se vor desfășura tot de două ori pe săptămână cu permisiunea părinților și având în vedere orarul școlar, însă cu durata de 30 de minute. De asemenea, elevii vor parcurge orele de instrument individual. Când vine vorba de generația de anul acesta, cel mai căutat instrument este tambura”, ne spune Đurović.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Pentru o siguranță mai bună în trafic • Libertatea",
        "content": "Deși orașul Vârșeț nu are râu, nu înseamnă că este scutit și cruțat de inundații. Și anume, pârâul Mesici curge prin întregul oraș, și chiar prin centrul orașului are un curs de apă nereglementat de zeci de ani și este o sursă de problemă ecologică, dar mai ales supus inundațiilor în timpul ploilor abundente. Vârșețeni spun: ,,nici un pârâu mai mic, nici o problemă mai mare”. În ultimele zile s-au efectuat lucrări la curățarea șanțurilor de scurgere în pârâul Mesici, astfel încât acum s-a permis drenarea apelor atmosferice și s-a împiedicat scurgerea acestora pe drum. Înainte de efectuarea lucrărilor, canalele de scurgere de-a lungul drumului, precum și canalul existent, au fost înfundate, ceea ce a creat probleme majore în timpul ploilor. O anumită cantitate de apă din acest canal a ajuns pe șosea, ceea ce reduce semnificativ nivelul de siguranță, mai ales iarna când temperatura scade sub zero grade. De asemenea, în această porțiune, se întâmplă adesea ca pe drum să apară depuneri de noroi, care apar datorită muncii fermierilor pe câmp când vremea e ploioasă. Fermierii care vin de pe dumurile de hotar cu tractoarele aduc noroi pe șosea, ceea ce poate fi cauza accidentelor de circulație. Dar după lucrările efectuate situația este mult mai bună și favorabilă pentru toți care conduc vehicule. Despre această acțiune de curățenie, în câteva cuvinte ne-a explicat Dejan Cebzan, care este membru în Consiliul executiv al orașului Vârșeț, responsabil pentru Infrastructură, care a menționat următoarele:\n\n„Canalul care era înfundat din cauza depunerilor îndelungate de frunze, noroi și chiar ramuri, nu a putut primi o cantitate mare de apă, astfel că apa a ajuns pe drum. Prin profilarea canalului și curățarea canalelor, sperăm că am rezolvat această problemă.”\n\nArticolul integral îl puteți citi în numărul 4 din 22 ianuarie 2022",
        "label": "Serbia"
    },
    {
        "title": "Cea mai bună orchestră care a participat la eveniment este a glogonenilor • Libertatea",
        "content": "În perioada 25-26 iunie, la Klićevac, în apropiere de Požarevac, s-a desfăşurat trecerea în revistă a ansamblurilor folclorice din Serbia care provin de la sate. Organizatorul acestui eveniment este Uniunea Centrală a Amatorilor în Domeniul Culturii din Serbia. S-au perindat pe scenă societăți din întreaga țară, iar în cea de-a doua zi s-a prezentat și Societatea Cultural-Artistică „Veselia” din Glogoni.\n\nFiecare societate a avut la dispoziție între 13 și 15 minute pentru prestaţia scenică. Societatea Cultural-Artistică „Veselia” din Glogoni s-a prezentat cu dansuri românești. Coregrafia este semnată de Lucian Danilov şi pusă în scenă de către coregraful Nenad Trajković. Solista vocală Silvana Zagoraț s-a prezentat cu cântecul „De-ar fi mândra unde-i luna”. Orchestra SCA „Veselia” din Glogoni, al cărei dirijor este Dorel Marianu, a interpretat o suită de melodii populare românești. \n\n Condiția pentru obținerea unui premiu la trecerea în revistă amintită a fost acompaniamentul pe viu al soliștilor vocali și instrumentiști și al ansamblurilor folclorice. La finalul evenimentului, juriul a acordat diplome celor mai buni dansatori, soliști vocali și instrumentiști. Diploma pentru cea mai bună orchestră care s-a prezentat la eveniment a fost acordată orchestrei Societății Cultural-Artistice „Veselia” din Glogoni. \n\n Dirijorul orchestrei, Dorel Marianu, ne spune că societatea amintită a participat pentru prima dată la această trecere în revistă. „Obiectivul nostru este să prezentăm și să promovăm valorile culturale ale românilor din Serbia. Anul acesta, SCA „Veselia” s-a prezentat la încă trei manifestări: concertul în memoria lui Lucian Danilov de la Doloave, trecerea în revistă a oraşului Panciova și la trecerea în revistă zonală, care a avut loc pe 25 iunie”.\n\nArticolul integral îl puteți citi în numărul 28 din 9 iulie 2022",
        "label": "Serbia"
    },
    {
        "title": "La Primăria Vârșeț a fost semnat contractul pentru o nouă piscină acoperită • Libertatea",
        "content": "În sala Primăriei orașului Vârșeț, a fost semnat un contract pentru atribuirea de parcele între orașul Vârșeț și Direcția de Proprietate a Republicii Serbia. Scopul acestui contract este obținerea terenului de construcție necesar edificării unei piscine acoperite în cadrul complexului sportiv „Millennium”.\n\nContractul a fost semnat de Dragana Mitrović, reprezentând orașul Vârșeț, și de Milena Krunić, în numele Republicii Serbia. Prin semnarea acestui contract, a început procedura de reglementare a relațiilor juridice de proprietate între orașul Vârșeț și Republica Serbia, vizând imobilele care îndeplinesc condițiile necesare pentru un teren de construcție situat în blocul 13, destinat Centrului Sportiv „Millennium”, unde va fi construită și amenajată piscina acoperită.\n\n„S-au creat condițiile necesare pentru finalizarea unor facilități sportive de top, iar planurile de construcție a piscinei acoperite respectă cele mai înalte standarde europene.\n\nArticolul integral îl puteți citi în numărul 14 din 6 aprilie",
        "label": "Serbia"
    },
    {
        "title": "Promovarea voluntariatului în rândul tinerilor • Libertatea",
        "content": "În cabinetul primarului orașului Vârșeț a avut loc o întâlnire între Dragana Mitrović, primarul orașului Vârșeț, și membrii Crucii Roșii, împreună cu secretara Suzana Cvetanović. Scopul vizitei a fost de a sublinia și de a acorda atenție tuturor activităților desfășurate de această organizație, precum și promovarea voluntariatului și a instruirii în acordarea primului ajutor, care poate fi necesar în diverse situații din viața de zi cu zi. Cu această ocazie, Dragana Mitrović, primarul orașului, s-a adresat mass-mediei cu câteva cuvinte.\n\n„Am decis să găzduim o recepție pentru acești tineri minunați, voluntari ai Crucii Roșii, în cadrul Săptămânii Copilului, pentru a le arăta că nu ne bazăm pe ei doar atunci când ne ajută, când își dedică timpul liber pentru a sprijini orașul și alte instituții, fie la evenimentele organizate pe teritoriul nostru, fie în situații dificile și de urgență.\n\nDe aceea, am dorit să discutăm cu ei astăzi, în cadrul Săptămânii Copilului, despre activitățile lor, despre ce înseamnă voluntariatul pentru fiecare dintre ei și care sunt motivele lor pentru a se alătura unei astfel de organizații. În plus, am dorit să discutăm despre cum putem, ca oraș, să promovăm modelul lor de implicare și să atragem mai mulți tineri să se alăture centrului de voluntariat al Crucii Roșii.”\n\nArticolul îl puteți citi în numărul 42 din 19 octombrie",
        "label": "Serbia"
    },
    {
        "title": "La Alibunar, românii și sârbii sărbătoresc împreună Paștele de sute de ani • Libertatea",
        "content": "În ziua mare a Învierii, lumina răsare peste întregul pământ, iar cuvintele de bucurie se revarsă din inimile credincioșilor. Iisus, Mântuitorul nostru, a învins moartea, călcând peste ea și aducându-ne speranța unei vieți veșnice. Nimeni nu a putut vedea momentul când Iisus a ieșit din mormânt, dar în inima credinței, Învierea Lui strălucește ca o lumină eternă. Astăzi, toți cei care au fost pierduți sunt chemați să vină și să primească harul și iertarea, să îmbrățișeze pacea adusă de Domnul nostru.\n\nLa Alibunar, românii și sârbii sărbătoresc Paștele împreună de sute de ani. La început, sărbătorirea Paștelui se făcea în biserică comună, iar din momentul despărțirii românilor de sârbi, în 1872, fiecare își sărbătorește în biserica sa, dar păstrând aceleași tradiții și obiceiuri.\n\nAstfel, suntem mărturisitori ai credinței, recunoscând că Iisus a înviat cu adevărat, că El este drumul, adevărul și viața. În bucuria acestei zile, inimile noastre cântă alături de îngeri și de întreaga creație, preaslăvind numele Celui ce a biruit moartea. Învierea lui Iisus este realitatea vie în prezentul nostru, o promisiune de mântuire și viață eternă.\n\nHristos a înviat din morți, iar această veste este ca o rază de lumină în întunericul lumii. În Învierea Sa, El ne învață că iubirea este mai puternică decât orice, că speranța nu moare niciodată, că viața biruiește asupra morții. Să celebrăm cu inimile pline de recunoștință și bucurie, căci Învierea lui Iisus este temelia credinței noastre, izvorul speranței noastre și izbăvirea noastră de sub jugul păcatului și al morții.\n\nArticolul integral îl puteți citi în numărul 18 din 4-11 mai",
        "label": "Serbia"
    },
    {
        "title": "Schimb de experiență între tinerii din Episcopia Caransebeșului și cei din Episcopia Daciei Felix • Libertatea",
        "content": "Un grup de tineri din Torac, Nicolinț și Ecica a participat săptămâna trecută la tabăra denumită „You(th) for youth” (Tineri pentru tineri), primul schimb de tineri din cadrul programului Erasmus+, care a reunit în comuna Brebu din județul Caraș-Severin peste 40 de tineri români din Voivodina și Caraș-Severin. Evenimentul a fost organizat de Asociația Tinerilor Ortodocși din Banatul de Munte (ATOR Banatul de Munte) și finanțat de Uniunea Europeană. Proiectul își propune organizarea unui schimb de experiență între două organizații de tineret partenere – ATOR Banatul de Munte din România și Centrul de Artă Populară din Nicolinț, Serbia.\n\nProgramul a reunit timp de o săptămână 20 de tineri din Episcopia Caransebeșului și 20 din Episcopia Daciei Felix. În deschiderea programului, Părintele Mihai Ciucur, coordonatorul departamentului de tineret al Episcopiei Caransebeșului, alături de Părintele Cristian Popi de la Parohia Ortodoxă Română „Sfântul Mare Mucenic Gheorghe” din Torac, au oficiat o slujbă de binecuvântare. Participanții au deprins metode de lucru cu copiii și tinerii care pot fi aplicate la nivelul comunităților din care provin, în vederea dezvoltării de centre de tineret în mediile rurale.\n\nCoordonatorul proiectului, George Lăpădat, a spus următoarele: „Prin acest proiect dorim să ne înfrățim, să ne apropiem de comunități, de grupuri de tineri din Banatul sârbesc și să-i aducem mai aproape de lucrarea noastră.\n\nArticolul integral îl puteți citi în numărul 45 din 11 noiembrie",
        "label": "Serbia"
    },
    {
        "title": "Din dragoste față de natură • Libertatea",
        "content": "Săptămâna trecută, locuitorii satului Mărcovăţ s-au „înarmat” cu uneltele necesare și voie bună, pentru a particiapa împreună la o acţiune ecologică de curățare, amenajare și înverzire a satului lor. La această acțiune au luat parte atât tinerii din sat, cât și generația mai în vârstă, dorinici de a face din localitatea lor, un mediu mai curat, mai frumos și mai sănătos.\n\nDe la bun început merită să menționăm și faptul că această acțiune ecologică s-a desfășurat în deplină concordanță cu restricțiile epidemologice.\n\n\n\n Startul a fost dat la ora 10.00, în centru satului, iar rezultatul acestei muncii de câteva ore, a fost vizibil imediat. Au fost umpluţi aproximativ 40 de saci cu sticlă, hârtie şi diverse obiecte lăsate pe iarbă verde de persoane lipsite de educaţie civică şi de simţ, care poluează intenționat mediul încojurător. \n\n Pentru a duce mai rapid și mai ușor lucrările la bun sfârșit, sătenii s-au împărțit în grupuri. O grupă a tăiat iarba, altă grupă a îndepărtat crengile putrede și deșeurile de plastică din pădure. \n\n Firește, această acțiune ecologică ambițioasă ar trebui să fie un bun exemplu bun pentru toți oamenii, ca în viitor să trateze natura și mediul ambiant într- un mod mai responsabil. Dacă va fi așa, rămâne de văzut! \n\n Potrivit celor spuse Jablan Lazić, în calitate de președinte Consilului Local și unul dintre organizatori, am înțeles că satul Mărcovăţ este un sat mic, dar cu valori mari care trebuie păstrate cu sfințenie. \n\n Prin această acțiune de muncă ecologică, nu numai că au oferit un aspect mai frumos și mai curat satului, ci i-au încurajat și pe copiii să aibă grijă de satul lor.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Încă patru case în mediul rural pentru familii tinere • Libertatea",
        "content": "Autoguvernarea locală a informat că Maja Ristić Lažetić, membră în Consiliul Executiv al orașului Vârșeț, responsabilă pentru protecția socială, în numele orașului Vârșeț, săptămâna trecută, a semnat cu Ministerul Dezvoltării Rurale un contract de granturi pentru achiziționarea a încă patru case cu grădină pentru familiile tinere care doresc să trăiască la sat.\n\nPrin semnarea contractului, cele patru familii de pe teritoriul orașului Vârșeț, au primit granturi pentru achiziționarea unei case în mediul rural. Valoarea fondurilor de cumpărare variază până la 1.200.000 de dinari per familie. Odată cu semnarea ultimelor contracte la Palatul Serbiei, s-a încheiat ciclul de granturi din acest an pentru achiziționarea unei case cu grădină la sat, pentru care au fost alocați inițial 500 de milioane de dinari, iar apoi, din cauza dobânzilor foarte mari, au fost asigurate încă 580 de milioane de dinari.\n\nArticolul îl puteți citi în numărul 50 din 10 decembrie",
        "label": "Serbia"
    },
    {
        "title": "Lucrări însemnate la rețeaua de ape • Libertatea",
        "content": "În localitatea Râtișor, pe parcursul iernii, au fost efectuate lucrări importante pentru îmbunătățirea infrastructurii locale. Serviciul de canalizare al Întreprinderii Edilitar-Publice „Drugi Oktobar” a finalizat lucrările de reabilitare a canalizării pluviale, cu o lungime de 200 de metri, pe strada principală din Râtișor. Aceste lucrări vizează îmbunătățirea sistemului de alimentare cu apă, precum și colectarea și evacuarea eficientă a apelor uzate și pluviale.\n\nFinanțarea acestor lucrări a fost asigurată prin modificarea programului anual de construcții și întreținere a infrastructurii comunale. În urma solicitărilor membrilor comunității locale, aceste lucrări au fost executate într-un timp record, spre bucuria locuitorilor.\n\nAceastă investiție este deosebit de importantă pentru îmbunătățirea condițiilor de viață în acest pitoresc sat aparținând orașului Vârșeț.\n\nArticolul integral îl puteți citi în numărul 4 din 27 ianuarie",
        "label": "Serbia"
    },
    {
        "title": "Școlile generale din Jitiște, Torac, Ravni Topolovac și Banatski Dvor au primit calculatoare • Libertatea",
        "content": "La concursul anunțat de compania „NIS” SA din Novi Sad, în cadrul Proiectului „Împreună pentru comunități 2020”, Centrului Şcolar ,,Sf. Sava” din Jitişte i-a fost aprobată suma de 1.198.300 dinari pentru achiziționarea de calculatoare pentru nevoile elevilor.\n\nProiectul a fost realizat cu succes, iar calculatoarele au fost livrate școlii miercuri, 30 decembrie 2020. Astfel au fost dotate mai multe clase în școlile din Jitiște, Torac, Ravni Topolovac și Banatski Dvor. În acest mod s-au creat condiții mai bune pentru digitalizarea conținutului didactic și pentru utilizarea manualelor digitale introduse de Ministerul Educației.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Promovarea folclorului românesc dincolo de graniță • Libertatea",
        "content": "În perioada 28-30 iulie a fost marcată cea de-a XII-a ediție a Zilelor Orașului Deta. Cu acest prilej, pe 30 iulie, Societatea Cultural-Artistică „Veselia” din Glogoni, împreună cu soliști vocali din țara noastră, a susțin un mini concert.\n\nDupă cum aflăm de la Dorel Marianu, dirijor al Orchestrei SCA „Veselia” și manager pentru relații publice al societății amintite, activiștii culturali din Glogoni au o colaborare cu organizatorii Zilelor Orașului Deta care durează de cca zece ani. Astfel, glogonenii au fost oaspeți la aproape toate edițiile Zilelor Orașului Deta. Dorel Marianu ne dezvăluie că SCA „Veselia” s-a prezentat la evenimentul amintit la invitația primarului orașului Deta, Petru Roman, și a directoarei Casei de Cultură din Deta, Diana Božić.\n\nAnul acesta, activiștii culturali s-au prezentat cu un program bogat, pe scenă urcând și soliști vocali din mai multe sate românești din Serbia. Publicul s-a delectat de vocea splendidă a solistei vocale Milica Nikolić din Doloave, Cristinei Mic din Satu Nou și a lui Constantin Dehelean din Ovcea. Fiecare solist vocal a interpretat câte două cântece, fiind acompaniați de către Orchestra SCA „Veselia” din Glogoni.\n\nPentru a doua oară, împreună cu SCA „Veselia” din Glogoni, s-a prezentat și Victoria Ion din Satu Nou. Fetița a cântat două cântece și a recitat o poezie tradițională din Satu Nou, pe care a învățat-o bunica sa.\n\nArticolul integral îl puteți citi în numărul 32 din 12 august",
        "label": "Serbia"
    },
    {
        "title": "Sava Stoian din Satu Nou (1927 – 1995) • Libertatea",
        "content": "Fost dirijor al corului bărbătesc B.O.R. și unul dintre primii soliști vocali ai postului de Radio Novi Sad\n\nSava Stoian, „Naicu”, provine dintr-o familie de țărani din Satu Nou. Este fiul lui Roman și Marinca Stoian. Tatăl lui Sava și bunicul din partea mamei, de asemenea, au cântat și au fost coriști. Deja ca școlar, Sava a învățat cântarea și muzica bisericească-duhovnicească și a citit „Apostolul”. Fiind foarte talentat și înzestrat cu un auz muzical, dânsul s-a inclus în Corul Bisericesc din loc.\n\nDin anul 1953 a devint dirijorul corului S.C. „Valeriu Docna” din Satu Nou, iar din anul 1957 și dirijorul corului bărbătesc al B.O.R. din loc, pe care l-a condus până la moartea sa. A progresat considerabil și s-a adaptat ușor, cântând la toate vocile umane. Astfel, a devenit un dirijor foarte calitativ. Atât ca dirijor de cor, cât și ca solist vocal, a primit mențiuni, diplome de merit și alte recunoștințe cu succes enorm.\n\nA cântat doinele din suflet, cu un sentiment nobil și nostalgic, cu o ardoare mare și cu un accent muzical deosebit. În anii tinereții sale, pentru Sava Stoian muzica populară a fost o tentație specifică. Printr-o muncă perserventă a reușit să-și formeze un repertoriu potrivit de melodii populare.\n\nPentru desăvârșirea sa personală în domeniu, talentatul boboc a frecventat un curs de specialitate, organizat pentru dirijori de renumitul profesor Coriolan Bugariu din Vârșeț. De asemenea, a mai colaborat și cu alți muzicieni, aranjori și profesori renumiți de la noi, dar și din România.\n\nAcest rapsod popular s-ar putea considera o adevărată legendă a satului și Banatului, dar și mai larg. Sava a fost un artist care a abordat un repertoriu muzical pur, cu piese muzicale și din alte zone folclorice grele de interpretat, însă foarte frumoase de ascultat. Vocea lui Sava Stoian a fost duioasă, cu o ardoare specifică și cu un stil interpretativ calitativ și senzațional.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Peste 1.000 de absolvenţi au dansat sincron alături de zeci de mii de colegi din Europa • Libertatea",
        "content": "În ritmurile operetei „Liliacul” de Johann Strauss, absolvenții din toate cele nouă licee din orașul de pe Bega s-au alăturat colegilor din numeroase orașe din țara noastră și din peste zece țări europene, dansând pe 21 mai, la ora amiezii, în Piața Libertății din Zrenianin.\n\n\n\n Peste 1.000 de absolvenţi ai liceelor şi şcolilor medii din Zrenianin, uniformizaţi în tricouri și umbrele într-o combinație de culori galben și negru, au marcat în centrul oraşului, evenimentul tradiţional – „Dansul cu Europa”. Bine dispuşi şi însoţiţi în Piaţa Libertăţii de un număr foarte mare de părinţi şi spectatori, tinerii au sărbătorit simbolic, în ritmul celui mai sincronizat dans de pe planetă.\n\nArticolul integral îl puteți citi în numărul 22 din 30 mai",
        "label": "Serbia"
    },
    {
        "title": "Sărbători în pace și sănătate! Vă așteptăm la manifestările pe care le planificăm la sfârșitul acestui an • Libertatea",
        "content": "Lăsăm în urmă un an plin de manifestări reușite, pentru care s-a implicat în buna lor organizare Organizația Turistică din Alibunar. Care sunt cele mai semnificative evenimente, cum au decurs și care sunt planurile acestei organizații, aflăm din acest dialog pe care l-am realizat cu directorul organizației, Tatjana Đurđević.\n\nCare sunt cele mai semnificative evenimente care au fost marcate anul acesta, care privesc Organizația Turistică din comuna Alibunar?\n\nAm început șirul evenimentelor, anul acesta, cu manifestarea ,,Lov na Banatskom Lisicom”, care a avut loc atât la Petrovasâla, cât și la Seleuș. Având în vedere că, în anii precedenți, din cauza pandemiei, nu am susținut această manifestare, pentru că este una foarte mare, ceea ce presupune foarte multă lume, în jur de 500 de oameni, atât vizitatori, cât și participanți, anul acesta a avut loc în cele două localități, pentru că am împărțit-o în două părți, tocmai pentru că în anii precedenți, totul era incert din cauza coronavirusului, și să nu fi pus sănătatea oamenilor în pericol, am decis sa aibă loc din două părți, în două localități diferite. Cât despre impresiile de după această mare manifestare a noastră, pot spune că oamenii au fost foarte mulțumiți, s-au simțit bine, unii au legat prietenii, așadar într-o oarecare măsură s-a desfășurat bine și în acest an. Dacă aș face o paralelă între anii de dinainte de COVID-19 și anul acesta, aș spune că nu a avut aceeași intensitate ca înainte, dar cu toate acestea, a fost o manifestare reușită, cu care noi, cei de la Organizația Turistică din Alibunar, ne-am început seria manifestărilor.\n\nPe lângă această manifestare, care sunt celelalte, la care Organizația Turistică s-a implicat în buna organizare?\n\nAvând în vedere că suntem concentrați pe manifestări, am organizat Târgul de Paște, la care au participat opt asociații ale femeilor din comuna noastră. Acesta a durat două zile. A fost frumos! Femeile s-au străduit să pregătească lucruri manuale, iar noi le-am ajutat cu organizarea. Împreună am pregătit o manifestare frumoasă care a avut caracter umanitar, în colaborare cu Asociația de Femei ,,Mâini harnice bănățene” din Petrovasâla. Am organizat „1 Mai umanitar”, având în vedere că unul dintre consătenii lor era grav bolnav, manifestarea a avut un caracter umanitar și toate sursele colectate au fost direcționate spre tratarea lui.\n\nArticolul integral îl puteți citi în numărul 52 din 24-31 decembrie",
        "label": "Serbia"
    },
    {
        "title": "Maja Gojković, președinta Guvernului Provincial, a vizitat căminul renovat de pe Dealul Vârșețului • Libertatea",
        "content": "Săptămâna trecută, Maja Gojković, președinta Guvernului Provincial, a vizitat Vârșețul împreună cu președintele și secretarul Crucii Roșii din Voivodina, Dejan Ukropin și Boško Mitrašinović. La căminul Crucii Roșii de pe Dealul Vârșețului, s-au întâlnit cu Dragana Mitrović, primarul orașului Vârșeț, Slavica Nikolić, președintele Crucii Roșii din Vârșeț, și Suzana Cvetanović, secretarul Crucii Roșii din Vârșeț. La această întâlnire a fost prezent și Predrag Vuletić, secretarul provincial pentru politica socială, demografică și egalitate de gen.\n\nÎmpreună au vizitat camerele de cazare renovate ale căminului și au asistat la un atelier educațional desfășurat la Căminul „Crucii Roșii” din Vârșeț. Cu această ocazie, Dejan Ukropin, președintele Crucii Roșii din Voivodina, a explicat că, datorită unei investiții de 31 de milioane de dinari a Guvernului Provincial, facilitățile de cazare ale căminului Crucii Roșii au fost complet reconstruite, astfel încât acum este posibil să fie cazați peste 100 de copii din familii social vulnerabile. În prezent, la căminul Crucii Roșii sunt cazați 52 de copii de diferite vârste, pentru care voluntarii Crucii Roșii din Vârșeț organizează zilnic plimbări și ateliere educaționale privind acordarea primului ajutor. Practica a arătat că acești copii devin mai târziu noi voluntari ai organizației în toată Voivodina.\n\nDupă vizită, Maja Gojković, președinta Guvernului Provincial, a declarat: \n\n „Am susținut căminul Crucea Roșie din Vârșeț, pentru că se gândește la copiii care nu au privilegiul de a merge în vacanță la mare sau la munte cu familiile lor. Pentru copilăria lor fericită, ar trebui, în cooperare cu autoguvernarea locală, să ne gândim la construirea unei piscine în acest loc, astfel încât copiii să se poată bucura cu adevărat de zilele de vară. Căminul Crucii Roșii este situat la 357 de metri deasupra nivelului mării, într-un loc în care se încrucișează până la 17 tipuri de vânturi, ceea ce îl face un spa aerian.”\n\nDragana Mitrović, primarul orașului Vârșeț, a declarat: \n\n „Din 2017, orașul Vârșeț participă la implementarea acestui program de odihnă și recuperare a copiilor social vulnerabili și, în fiecare an, în cooperare cu Centrul de Asistență Socială, trimitem 30 de copii în vacanță la căminul Crucii Roșii de pe Dealul Vârșețului. Investițiile provinciale sunt foarte importante pentru Vârșeț, iar noi, ca oraș, participăm foarte des la toate concursurile provinciale și pot spune fără îndoială că am realizat multe lucruri datorită finanțării sau cofinanțării din partea Guvernului Provincial. Cred și sunt sigur că, în anii următori, vom avea o cooperare excelentă și vom continua să lucrăm la condiții de viață și mai bune pentru toți cetățenii.” \n\n Trebuie menționat și faptul că prima clădire a Crucii Roșii de pe deal, cu temelia în formă de cruce, a fost proiectată de celebrul arhitect vârșețean Dragiša Brašovan.\n\nArticolul îl puteți citi în numărul 30 din 27 iulie",
        "label": "Serbia"
    },
    {
        "title": "O slujbă de binecuvântare a hotarelor și locuitorilor din sat • Libertatea",
        "content": "Deja de mulți ani, a devenit o tradiție ca credincioșii de la Biserica Ortodoxă Română și Biserica Ortodoxă Sârbă din Satu Nou să iasă cu litia la crucea de la ieșirea dinspre Răsărit a satului. Astfel, pe 13 iunie, credincioșii de la ambele biserici, în frunte cu preoții care reprezintă aceste parohii, s-au îndreptat spre acest loc.\n\nDupă cum ne spune parohul Bisericii Ortodoxe Române din Satu Nou, Părintele Gheorghe Ianeș, hramul ambelor biserici este Pogorârea Sfântului Duh – Rusaliile, iar Înălțarea Domnului este o sărbătoare pe care cele două biserici surori din Satu Nou o prăznuiesc împreună.\n\nAşadar, în fiecare an se face o slujbă de binecuvântare a hotarelor și locuitorilor din sat. La crucea de la ieșirea din Răsărit a localității s-a făcut sfințirea apei și tăierea colacului, pe care în fiecare an îl pregătește nașul bisericii. Anul acesta, colacul, coliva, vinul și alte bunuri cu care s-au servit credincioșii care au ieșit la litie au fost asigurate de nașul Bisericii Ortodoxe Sârbe din Satu Nou.\n\nArticolul integral îl puteți citi în numărul 25 din 22 iunie",
        "label": "Serbia"
    },
    {
        "title": "Responsabilitatea noastră este să asigurăm un viitor sigur concetățenilor • Libertatea",
        "content": "La fiecare sfârșit de an tragem concluzii despre ce am planificat să facem și ce am reușit din cele propuse. Când este vorba despre municipiul Panciova, în anul pe care-l lăsăm în urmă au fost realizate multe lucruri așteptate de către pancioveni de mulți ani. Totuși, acest fapt nu înseamnă că nu există planuri mărețe pentru anul viitor. Mai multe aflăm de la primarul municipiului Panciova, Aleksandar Stevanović.\n\nPanciova devine, din an în an, un oraș care oferă tot mai multe posibilități. Cu ce realizări de succes se poate mândri orașul la finalul anului curent?\n\nCel mai mare succes pe care dorim să-l evidențiem este că am reușit, pot liber să spun, să realizăm toate investițiile pe care le-am început în cursul anului 2022, dar și acele investiții mari, de capital, planificate pentru perioada de doi ani, începute în anul 2021. Prin aceasta, mă refer la cheiul orașului, cea de-a doua fază a amenajării centrului orașului, strada Cara Lazara. Am realizat unele investiții despre care, cu anii, doar se vorbea, precum este sensul giratoriu în strada Miloš Obrenović, spre marea fericire a concetățenilor noștri.\n\nNu pot să nu menționez faptul că am reușit să asigurăm fonduri pentru continuarea construcției clădirii Institutului pentru Sănătate Publică. Vă reamintesc că lucrările la această clădire au început în îndepărtatul an 2008, însă au fost întrerupte după trei ani. Cu sprijinul Guvernului Republicii Serbia, am reușit ca realizarea acestor lucrări să fie o investiție prioritară. Sper că la finalul anului viitor, după 14 ani de așteptare, vom avea o clădire complet nouă și modernă a Institutului pentru Sănătate Publică, aceasta având o mare importanță pentru întregul Banat de Sud. Este reconstruit terenul de fotbal la Centrul Sportiv „Mladost”, și putem să ne mândrim că acesta este unicul teren de acest fel în țară. Cred că cel mai important lucru este că, investițiile care au fost realizate în cursul anului, sunt investiții care s-au axat pe toate sferele vieții sociale pe teritoriul municipiului Panciova, atât la sate, cât și la oraș.\n\nEste finalizată sala mare a Casei de Cultură din Satu Nou, dar este amenajat și un număr mare de străzi la Banatski Brestovac, Glogoni. Străzile sunt asfaltate și reabilitate. Astăzi, străzile acelea sunt străzi demne de secolul XXI. Prioritatea care am avut-o și până acum, dar vom continua și în viitor, sunt cetățenii noștri. Ne este important fiecare cetățean, precum ne este importat și fiecare „punct” din orașul nostru, dezvoltarea uniformă atât a orașului, cât și a satelor.\n\nArticolul integral îl puteți citi în numărul 52 din 24-31 decembrie",
        "label": "Serbia"
    },
    {
        "title": "Proiecția filmului „Avram Iancu – Împotriva imperiului”, dedicată aniversării a 200 de ani de la nașterea marelui revoluționar al Transilvaniei • Libertatea",
        "content": "La sfârșitul săptămânii trecute, vineri, 1 noiembrie, Ambasada României la Belgrad, Consulatele Generale ale României la Vârșeț și Zaječar și Institutul de Cultură al Românilor din Voivodina, cu sprijinul Consiliului Județean Alba, au organizat la Centrul Cultural din Zrenianin un eveniment artistic și documentar special dedicat celebrării „Anului Avram Iancu”, marcând 200 de ani de la nașterea revoluționarului Avram Iancu. Cu această ocazie, a avut loc proiecția recentului film românesc, documentarul-dramă „Avram Iancu – Împotriva imperiului”, o producție cinematografică ce surprinde momentele decisive care au influențat destinul lui Avram Iancu, eroul revoluționar al Transilvaniei. Evenimentul deosebit s-a desfășurat în colaborare cu Centrul Cultural din Zrenianin.\n\nLa proiecție au participat, ca invitați, prof. dr. Traian Căcina, în calitate de istoric, trei dintre actorii principali ai filmului: Alexandru Pop (Văru’ Săndel), Alin Panc și Romi Carmazan, precum și Todor Ursu, director al Institutului de Cultură al Românilor din Voivodina și moderator. La eveniment au fost prezenți români din Zrenianin, dar și din localitățile Torac, Ecica și Sărcia. Manifestarea a oferit un prilej unic apartenenților etniei noastre din orașul de pe Bega de a participa la un eveniment artistic, documentar și istoric deosebit, care a trezit emoție și venerație în rândul publicului. \n\n Cu această ocazie, Todor Ursu, directorul ICRV, prof. dr. Traian Căcina, istoric, și Ion Dumitrel, președintele Consiliului Județean Alba (prin mesaj video), au ținut discursuri introductive despre semnificația bicentenarului de la nașterea revoluționarului Avram Iancu. La finalul proiecției, Adrian Abrudan, consilier la Ambasada României la Belgrad, s-a adresat, de asemenea, celor prezenți. \n\n Dr. Traian Căcina: „Bună seara, mă bucur să fiu la Zrenianin în compania unor domni și doamne distinse, mai ales la un asemenea eveniment în care, împreună cu frații noștri din România, sărbătorim «Anul Avram Iancu». Aș vrea să pun accentul pe rolul lui Avram Iancu pe emanciparea, dezvoltarea și rezistența românilor transilvăneni, care s-a prepetuat și asupra românilor bănățeni, care suntem noi. El spunea la un moment dat: «Românii nu-și vor mai cerși libertatea; sunt destul de mari, destul de puternici încât să și-o ia singuri». Procesul de trezire națională, de emancipare, desigur, cu o doză de romantism a timpului, a făcut ca Avram Iancu să treacă de la faza scrisă la faza luptei. Chiar dacă nu a reușit să vadă în timpul vieții sale complet împlinite rezultatele sau idealurile pentru care a luptat, desființarea iobăgiei și o poziție mai bună a românilor, acestea s-au realizat prin Marea Unire de la Alba Iulia. Românii transilvăneni au dat o lecție de istorie despre ce înseamnă să lupți pentru poporul și neamul tău, pentru ai tăi.”\n\nDan MATA \n\n Articolul integral îl puteți citi în numărul 45 din 9 noiembrie",
        "label": "Serbia"
    },
    {
        "title": "A fost marcată Săptămâna Copiilor • Libertatea",
        "content": "Cu ocazia Săptămânii Copiilor, manifestare tradițională care are loc în fiecare an în luna octombrie, Biblioteca Orașului Vârșeț a organizat, în perioada 2-8 octombrie, o serie de ateliere pentru copiii de vârstă preșcolară și școlară. Atelierele au fost conduse de bibliotecarele Jasna Krsmanović și Sanja Vukelić, precum și de subsemnata, dr. Tatiana Petrică, coordonator responsabil pentru digitalizare.\n\nSloganul din acest an „Inima mare a copiilor din Serbia” este dedicat dezvoltării empatiei și solidarității în rândul copiilor, subliniind, în acest fel, dezvoltarea toleranței la diferite niveluri – în familie, mediul școlar și societate.\n\nProgramul Bibliotecii Orașului a început luni cu o vizită la Şcoala Elementară ,,Branko Radičević” din Uljma, unde a fost prezentată, pe scurt, atât biblioteca, cât și noile ediții ale acesteia.\n\nÎn cadrul Asociației „Otvoreno srce sveta” a fost planificată prezentarea trilogiei romanelor „Sama protiv Danguba”, „Lili i Dangube dane ne gube” și „Lili i Dangube rastu”, precum și interacțiunea cu copiii. Pentru elevii școlilor elementare din oraș, au fost organizate vizite la Biblioteca Orașului. În schimb, elevii din Uljma au vizitat filiala nou deschisă a acestei biblioteci din satul lor, familiarizându-se astfel cu serviciile oferite.\n\nVineri, la Școala Specială „Jelena Varjaški” a fost prezentată trilogia romanelor „Sama protiv Danguba”, „Lili i Dangube dane ne gube” și „Lili i Dangube rastu”, precum și interacțiunea cu elevii.\n\nArticolul îl puteți citi în numărul 41 din 14 octombrie",
        "label": "Serbia"
    },
    {
        "title": "Și-au expus cu mândrie creațiile pentru vizitatori •",
        "content": "În seara zilei de 9 decembrie, atmosfera a fost subliniată de strălucirea evenimentului ,,Petrecem românește”, organizat cu măiestrie sub egida organizației neguvernamentale ,,Românii de Pretutindeni” din Novi Sad”. În cadrul acestui spectacol, Asociația de Femei, ,,Etno Art Brakos”, din Alibunar, a avut onoarea de a-și expune cu mândrie creațiile pentru vizitatori.\n\nCu migală și pasiune, membrele acestei asociații au adus în prim-plan o varietate de lucrări manuale, fiecare reflectând magia sărbătorilor de iarna. Vizitatorii au avut ocazia să descopere frumusețea meșteșugurilor tradiționale, transformate în opere de artă prin mâinile talentate ale membrelor ,,Etno Art Brakos”.\n\nPe lângă aceste creații vizuale, standul asociației a fost îmbogățit cu aroma îmbietoare a prăjiturilor de casă, gata să răsfețe simțurile celor prezenți. Femeile au pregătit cu grijă și dedicare delicii dulci și sărate, păstrând astfel vie tradiția gusturilor autentice românești.\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "Expoziție de ouă decorate manual și ateliere creative pentru copii • Libertatea",
        "content": "Asociația Femeilor „Boboacele” din Satu Nou a organizat, pe 8 aprilie, cea de-a IX-a ediție a expoziției de ouă decorate manual. Cu această ocazie, doamnele de la asociația femeilor amintită au bucurat cei mai tineri consăteni organizând ateliere creative pentru decorarea prăjiturilor cu miere.\n\nPreședinta Asociației Femeilor „Boboacele”, Snežana Baba, a salutat și a mulțumit copiilor pentru că s-au alăturat atelierelor creative pentru decorarea prăjiturilor cu miere, organizate cu ocazia sărbătorilor pascale. Dânsa a menționat că, pe lângă decorarea prăjiturilor cu miere cu motive pascale, vizitatorii au avut ocazia să vizioneze ouăle decorate manual de către membrele asociației femeilor pe care o reprezintă.\n\nPreședintele Consiliului Comunității Locale din Satu Nou, Nedeljko Topić, s-a declarat mândru de faptul că un număr atât de mare de copii a fost interesat să participe la atelierele creative. Dânsul a mulțumit Asociației Femeilor „Boboacele” pentru această inițiativă, pentru că reprezintă Satu Nou în cel mai bun mod posibil, dar și pentru păstrarea de uitare a obiceiurilor, tradiției și patrimoniului cultural al localității și mediului înconjurător.\n\nFiind ghidați și ajutați de către membrele Asociației Femeilor „Boboacele”, copiii s-au bucurat de clipele care au urmat, în care au decorat prăjiturile cu miere cu motive pascale după propria dorință.\n\nArticolul îl puteți citi în numărul 67 din 15 aprilie",
        "label": "Serbia"
    },
    {
        "title": "A primit o donație din zece vehicule blindate „Miloš” • Libertatea",
        "content": "Membrii brigăzii speciale 72 din Panciova au primit, pe data de 18 ianuarie, o donație care constă în zece vehicule bilndate „Miloš” produse în țară.\n\nCu această ocazia, Ministrul Apărării, Nebojša Stefanović, a anunțat că anul acesta va continua echiparea Armatei Sârbe.\n\n„Acestea sunt vehicule moderne blindate de luptă produse de industria internă și au ajuns la una dintre cele mai de elită unități militare din lume. Sunt în mâini bune, în mâinile unității care este capabilă să îndeplinească fiecare sarcină pentru a proteja Serbia”, a declarat Stefanović la festivitate, unde a fost prezent împreună cu Statul Major General, Milan Mojsilović.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Creații populare, tradiția noastră • Libertatea",
        "content": "Sâmbătă, pe platoul amenajat cu standuri, Asociația Femeilor ,,Etno Art Brakos” din Alibunar, a organizat a 14-a ediție a manifestării culturale ,,Creații populare, tradiția noastră”, dedicată portului popular și creațiilor de artizanat. Vrednicele și pasionatele femei din Alibunar, în frunte cu președinta asociației Maria Rujan, au dovedit faptul că sunt păstrătoare fidele a patrimoniului etnografic, iar această moștenire spirituală va fi transmisă generațiilor tinere spre a nu uita de unde își trag originea.\n\nEvenimentul a fost inaugurat de Maria Rujan, care s-a adresat onoraților oaspeți și publicului spectator, salutându-i și urându-le bun venit la manifestarea sub genericul ,,Creații populare, tradiția noastră” din cadrul Zilelor de vară ale Alibunarului, menționând scopul acesteia, acela de a păstra tradiția și bogata creație populară în localitatea Alibunar.\n\n\n\n Cuvinte de sprijin au fost adresate și din partea ministrului-consilier la Consulatul General al României la Vârșeț, Daniel Bala: ,,A fost o manifestare interesantă pentru etnia română de pe aceste meleaguri. Accentul este pus pe prezentarea tradițiilor și a portului popular. Minoritatea română din Alibunar și din satele învecinate, este prezentă cu obiecte de artizanat românesc, foarte frumoase și interesante. Am avut deosebita plăcere să asistăm cu toții la o reușită paradă a portului românesc. Au fost prezentate obiecte de vestimentație cu lux de amănunte de către prof. Draga Kokotović. Publicul spectator a apreciat prin ovații calitatea și autenticitatea, frumusețea și originalitatea costumelor populare românești. De asemenea, manifestarea este completată printr-o expoziție de produse gastronomice și am putut să remarc cu bucurie produsele culinare românești.”\n\n\n\n În continuarea programului festiv, au evoluat membrii Corului orășănesc ,,Sfinții Trei Ierarhi” cu două cântece religioase, iar apoi membrii Ansamblului al Centrului de Cultură au evoluat cu o suită de dansuri populare românești și sârbești, în coregrafia lui Željko Oparnica.\n\nintegral îl puteți citi în numărul 37 din 10 septembrie",
        "label": "Serbia"
    },
    {
        "title": "Locul întâi, Bane Maslić din Seleuș • Libertatea",
        "content": "De curând, la Ilandža, Bane Maslić din Seleuș a reușit din nou să se impună la tragerea la porumbei în marea competiție care a reunit 17 echipe. Performanța sa de excepție a fost recompensată cu locul întâi la individual, iar împreună cu Asociația „Iepurele”, din care face parte, a ocupat locul doi, demonstrând încă o dată abilitățile sale remarcabile și dedicația față de acest sport.\n\nCompetiția a fost una acerbă, fiecare echipă și fiecare participant dându-și toată silința pentru a obține un loc pe podium. În ciuda concurenței puternice, Bane a reușit să obțină punctajul necesar pentru a se clasa pe primul loc. Performanța sa a fost remarcată și apreciată de toți cei prezenți.\n\nUn rol important în succesul acestui eveniment l-au avut și gazdele, care au organizat competiția la cele mai înalte standarde. Participanții și spectatorii au beneficiat de condiții excelente, care au contribuit la desfășurarea în bune condiții a întregii competiții. Mulțumirile și aprecierea merg către organizatori, care au demonstrat încă o dată că pasiunea și profesionalismul pot transforma orice eveniment într-un succes. Turneul a fost organizat de către Asociația „LD Jestreb” din Ilandža.\n\nArticolul îl puteți citi în numărul 24 din 15 iunie",
        "label": "Serbia"
    },
    {
        "title": "Noutăți și activități fructuoase • Libertatea",
        "content": "Centrul Cultural „Infinitum” din Glogoni își desfășoară activitatea și pe parcursul verii. Președinta și profesoara de limba română la centrul amintit, Rodica Marianu, ne dezvăluie că elevii se pregătesc pentru a se prezenta la unele manifestări care urmează, dar ne aduce la cunoștință și faptul că, prin intermediul unui proiect, au reușit să finalizeze dotarea sălii de clasă pe care o folosesc.\n\nAmintim că, la începutul anului curent, Centrului Cultural „Infinitum” din Glogoni i-a fost aprobat un proiect de către Secretariatul pentru Sat, Dezvoltare Rurală și Agricultură al municipiului Panciova, prin care au dotat sala de clasă din incinta Casei de Cultură „Mladost” din Glogoni cu echipament educațional nou. Rodica Marianu ne informează că, datorită unui proiect recent aprobat de către Departamentul pentru Românii de Pretutindeni, au primit câteva mese și scaune suplimentare, de care aveau nevoie în sala de clasă.\n\nCând este vorba despre activități, la Centrul Cultural „Infinitum” din Glogoni se desfășoară ore de limba română și educație muzicală în cadrul proiectului „Ateliere de limba română cu elemente de cultură națională”, sprijinit de către Departamentul pentru Românii de Pretutindeni. Proiectul a început să se desfășoare din 7 aprilie și durează până pe 7 octombrie.\n\nArticolul integral îl puteți citi în numărul 34 din 26 august",
        "label": "Serbia"
    },
    {
        "title": "Produse mult mai proaspete și gustoase la piața din Vârșeț • Libertatea",
        "content": "În fiecare joi și sâmbătă vârșețenii merg la piață, pentru a-și procura toate cele necesare.\n\nPe tejghelele de la Agropijaca din oraș, vânzătorii oferă o gamă largă de produse agroalimentare. Piața vârșețeană este plină de legume și fructe, mai ales în orele dimineții. La piața din Vârșeț, în mare parte, își vând produsele oameni din comunele Alibunar, Plandiște dar și din satele din Comuna Vârșeț. Piața din Vârșeț are mai mult decât culoare și arome, este o adevărată minune. În piață sunt amenajate peste 100 de mese pentru agricultori care vând produse agroalimentare. Fiecare vârșețean face cumpărături doar de la vânzători cunoscuți. \n\n Aici, vârșețenii își pot cumpăra produse agroalimentare mult mai proaspete decât în hipermarketuri și mult mai gustoase și bune. Piața numită „Agropijaca” conține și o hală de lactate care este destinată tuturor producătorilor care vin să-și vândă produsele lactate ( lapte, brânză, caș, smântână etc). Este un spațiu bine amenajat unde se respectă toate condițiile de igienă, cu patru vitrine frigorifice și două pentru carne. Pe fiecare tejghea este lipită o tablă mică pe care scrie numărul producătorilor, seria, denumirea produselor și locul de origine al mărfii. Oferta de la piață este diversă și mare iar prețurile sunt pentru toate buzunarele.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Festivitate pentru elevii cei mai merituoşi • Libertatea",
        "content": "Luni, 28 iunie curent, la primăria din comuna Jitiște, a fost organizată o întâlnire a celor mai merituoşi elevi, care anul acesta au terminat şcoala generală cu succes pur-eminent. În sala mare a Comunei Jitişte, elevii din şcolile comunale premiați cu diploma ,,Vuk Karadžić”, împreună cu părinţii, diriginţii şi directorii şcolilor, au fost primiţi de către preşedintele comunei Jitişte, Mitar Vučurević, care i-a salutat la începutul programului, confirmând că şi în anii trecuţi comuna Jitişte a avut un număr similar de elevi excepţionali, dovadă că elevii învaţă bine. Cei 25 de elevi au primit un complet de cărți valoroase şi o sumă de 40.000,00 dinari.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Început de an școlar pe teritoriul orașului Vârșeț • Libertatea",
        "content": "În mod tradițional, la Vârșeț, la fiecare început de an școlar, se organizează festivitatea de primire a bobocilor în prima clasă de către primarul orașului, la una dintre școlile elementare. Anul acesta, gazda a fost Școala Elementară „Paja Jovanović”. La acest eveniment au fost prezenți primarul orașului, Dragana Mitrović, Miroslav Lepir, membru al Consiliului Executiv al orașului Vârșeț, responsabil pentru învățământ, și Livija Stanojev.\n\nElevii prezenți, părinții, profesorii și reprezentanții autoguvernării locale au fost întâmpinați de directoarea Școlii Elementare „Paja Jovanović”, Oana Omoran, care a salutat pe toți cei prezenți, în special pe copiii care vor începe școlarizarea. \n\n După aceasta, primarul Dragana Mitrović a adresat următoarele cuvinte:\n\n„Sunt foarte bucuroasă că astăzi, aici, la Școala Elementară «Paja Jovanović», am ocazia să împărtășesc bucuria într-o zi atât de importantă, atât pentru voi, părinții și copiii care deveniți școlari, cât și pentru profesorii noștri care astăzi primesc noua generație şi încă patru ani de noi provocări. Cu toții avem mari responsabilități: să investim astăzi mult efort și să le oferim copiilor noștri minunați o educație și o creștere adecvată, astfel încât mâine să devină elevi de succes și, mai ales, oameni buni, pentru că ei sunt viitorul acestui oraș, dar și al Serbiei noastre frumoase. Dragi copii, din suflet vă doresc o primă zi de școală fericită, mult succes în educația voastră, iar cel mai important lucru este să fiți prieteni buni împreună.”\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Părintele Vicar dr. Emanuel Tăpălagă i-a oferit Sfânta Evanghelie ca să îi fie călăuză și învățătură ortodoxă •",
        "content": "Pe data de 2 iunie, în incinta Bisericii Ortodoxe Române din Alibunar a avut loc Sfânta Liturghie, după care a fost instalat noul preot al bisericii amintite, Părintele Gabriel Simionesei. Instalarea a avul loc în prezența Părintelui dr. Emanuel Tăpălagă, vicarul Bisericii Ortodoxe Române de Voivodina а Episcopiei Daciei Felix și a preotului eclesiarh al Catedralei Episcopale din Vârșeț, Andrei Stancu, Ionel Savu din Petrovasâla, Cosmin Baba din Seleuș, Dragan Vrhovac, preot al Bisericii Ortodoxe Sârbe, și a enoriașilor.\n\nPărintele Vicar dr. Emanuel Tăpălagă, citind Sfânta Evanghelie, a vorbit despre însemnătatea duhovnicească a celei de-a cincea săptămâni după Paști, iar apoi, cu binecuvântarea PSS Ieronim, Episcop al Daciei Felix, a fost numit preot al bisericii din Alibunar Părintele Gabriel Simionesei. Părintele dr.\n\nEmanuel Tăpălagă a subliniat în mod deosebit contribuția adusă acestei biserici și parohiei de către fostul preot, Calist Magyar, exprimând așteptarea ca noul preot să continue cu același entuziasm. Cu această ocazie, Preotul Gabriel Simionesei a mulțumit preoților din eparhie și enoriașilor din această zonă pentru ospitalitatea caldă cu care a fost primit. A salutat prezența colegului său, Preotul Dragan Vrhovac, și apoi a vorbit despre sine și despre cei care au venit cu el să împărtășească fericirea numirii sale, și mai ales despre soția și fiii săi, care sunt mereu alături de el.\n\n,,De mic copil am fost crescut într-o familie de oameni creștini, am fost îndrumat ca pe Maica Domnului să o am ca mamă spirituală, iar entuziasmul cel mai mare a fost când am aflat că tocmai Maica Domnului este ocrotitoare acestei biserici.\n\nArticolul integral îl puteți citi în numărul 23 din 8 iunie",
        "label": "Serbia"
    },
    {
        "title": "Pentru o siguranță mai mare în traficul rutier • Libertatea",
        "content": "Primăria Vârșeț a achiziționat un radar de noapte modern T-Laser III, pentru nevoile poliției rutiere a secției de poliție din oraș. În sala mică a Primăriei Vârșeț, a avut loc predarea acestui dispozitiv și instruirea pentru utilizarea lui, la care au participat membri ai poliției rutiere.\n\nEste un dispozitiv modern, de înaltă calitate și fiabil, care detectează viteza și numerele de înmatriculare la distanțe lungi până la 800 de metri. Datorită achiziției acestui dispozitiv, este posibil controlul vitezei vehiculului chiar și în condiții de noapte și sancționarea încălcărilor de acest tip. La acest eveniment au fost prezenți și Milan Zimonja, șeful secției de Poliției Rutieră, care și-a exprimat bucuria că autoguvernarea locală a asigurat un astfel de aparat modern care se va folosi pentru siguranța în circulația rutieră. Este un aparat care se poate folosi în mai multe scopuri.\n\nMiroslav Simić, care a explicat și a făcut instruirea cu membrii poliției rutiere, a scos în evidență toate performanțele aparatului, acesta fiind de cea mai înaltă tehnologie. Specialistul spune însă, că acest aparat cu laser este fără greșeală și, odată cu utilizarea lui în identificarea și sancționarea vitezomanilor, contestațiile devin imposibile. Miroslav Lepir, președintele Consiliului pentru siguranța traficului al orașului Vârșeț, cu această ocazie, pentru mass-media a declarat următoarele: \n\n „Statisticile arată că, în timpul nopții, au loc un număr mare de accidente de circulație, și cu ajutorul acestui aparat, cu siguranță va crește siguranța circulației pe teritoriul orașului nostru și va reduce numărul de accidente, deoarece îi va influența psihologic pe șoferi să respecte limitele și să regleze viteza de deplasare.\n\nArticolul integral îl puteți citi în numărul 54 din 14 ianuarie",
        "label": "Serbia"
    },
    {
        "title": "O sărbătoare comună a persoanelor de vârsta a treia • Libertatea",
        "content": "Centrul Gerontologic din Vârșeț are o tradiție frumoasă de a organiza o sărbătoare la fiecare trei luni pentru toate persoanele în vârstă din acest centru care și-au sărbătorit zilele de naștere în acea perioadă. Această tradiție s-a continuat și anul acesta, când la Centrul Gerontologic s-au sărbătorit zilele de naștere ale persoanelor care beneficiază de serviciile acestui centru. În cadrul acestui eveniment, persoanele în vârstă de la Centrul Gerontologic au avut prilejul de a întâlni membrele asociațiilor de femei din Vârșeț, Gudurica, Izbiște și Coștei.\n\nMembrele asociațiilor de femei au surprins persoanele de la centru cu specialități culinare și au purtat conversații reciproce. În numele orașului, la eveniment a participat Maja Ristić Lazetić, membră în Consiliul Executiv al orașului, responsabilă pentru protecția socială, care a discutat cu persoanele în vârstă de la Centrul Gerontologic despre nevoile actuale, precum și despre planurile de organizare a diferitelor activități în perioada viitoare.\n\nCu această ocazie, Anđelija Kručičanin, directoarea Centrului Gerontologic, a explicat că pentru toate persoanele în vârstă care își sărbătoresc ziua de naștere în acest trimestru, la centru se organizează o sărbătoare comună, unde este pregătit un prânz festiv cu tort, după care persoanele primesc cadouri modeste și au ocazia să se bucure de un program muzical. Maja Ristić Lazetić a subliniat că este bucuroasă să fie prezentă la sărbătorirea zilelor de naștere.\n\nArticolul integral îl puteți citi în numărul 14 din 6 aprilie",
        "label": "Serbia"
    },
    {
        "title": "A fost sărbătorit hramul Pogorârea Sfântului Duh • Libertatea",
        "content": "Pe 23 iunie, Biserica Ortodoxă Română din Satu Nou a sărbătorit hramul său, Pogorârea Sfântului Duh. În această zi de sărbătoare, parohul Bisericii Ortodoxe Române din Satu Nou, Gheorghe Ianeș, a oficiat Sfânta Liturghie împreunată cu Vecernia.\n\nÎn cea de-a doua zi, de Sfânta Treime, la Biserica Ortodoxă Română din Satu Nou a avut loc slujba de binecuvântare și tăierea colacului, la care a participat și nașul bisericii, Lazar Bogdan. Ulterior, el a predat ștafeta noului naș al bisericii, Alexandru Cebzan, care este și cantor oficial al acesteia. Alexandru va avea cinstea de a fi naș al bisericii până la hramul de anul viitor. \n\n Rolul nașului bisericii este considerat o mare cinste pentru fiecare credincios. Părintele Gheorghe Ianeș încurajează fiecare credincios să accepte această misiune nobilă.\n\nArticolul îl puteți citi în numărul 26 din 29 iunie",
        "label": "Serbia"
    },
    {
        "title": "Manifestarea gastronomică a atras mii de vizitatori • Libertatea",
        "content": "Manifestarea gastronomică tradițională ,,Čvarak fest – Festivalul jumărilor” care atrage mii de oameni din toată Voivodina, dar și din alte părți ale țării, a avut loc pe 11 februarie, la Mužlja, ale cărui locuitori sunt cunoscuți pentru mâncarea delicioasă și ospitalitate.\n\nZona Centrului Sportiv „Lehel” a fost prea mică pentru a găzdui toți iubitorii de specialități culinare de iarnă, țuică de casă și distracție, care au vizitat anul acesta ediția a 11-a a manifestării grastronomice ,,Čvarak fest – Festivalul jumărilor”.\n\nOrganizatorii evenimentului gastronomic au fost membri ai Asociației Gospodăriilor Familiale „Cluster Fokus” cu sprijinul asociațiilor civice, în scopul de a prezenta viața de odinioară a localnicilor și a celor din mediul rural, dar și de a plasa jumările drept un brand al localității Mužlja.\n\nVânzătorii de produse din carne uscată, șuncă, slănină, tobă, caltaboși, cârnați afumați și copți, prăjituri dulci și sărate, produse apicole, de artizanat și multe alte specialități gastronomice interesante, s-au adunat în primele ore ale dimineții și și-au expus specialitățile locale culinare, urmate de vânzarea de jumări, langoși și tocană de oaie și alte delicii tradiționale. Nu au lipsit nici diversele tipuri de pâine proaspată sau brânzeturile locale, foarte delicioase.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "Sprijin pentru femeile din mediul rural • Libertatea",
        "content": "Recent, în comuna Alibunar, a fost organizat un atelier educativ pentru femeile din mediul rural. După cum se consideră, femeile de la sat aparţin grupului vulnerabil al populaţiei, deşi contribuţia lor la dezvoltarea societăţii este mult mai mare decât ar părea.\n\nSensibilitatea femeilor din mediul rural, constată specialiştii în materie, este mai mare şi se explică atât prin factori obiectivi de mediu, dar şi prin factori de ordin social. În această perioadă de criză economică, şomajul, diferenţa de venituri dintre femei şi bărbaţi, sunt principalii factori economici care influenţează situaţia femeilor şi determină un şir de probleme specifice. Totodată, accesul redus la facilităţi, impulsionează migraţia din localităţile rurale, inclusiv a femeilor.\n\nDe asemenea, potenţialul socioeconomic, în general, este în corelare directă cu nivelul de educaţie şi starea de sănătate a populaţie, cu bunăstarea comunităţii în care trăieşte. Din aceste motive, este necesar ca femeile de la sat să se educe cât mai frecvent, pentru a se familiariza cu situaţia din jur. Este necesar ca acestea să se includă în viaţa socială, pentru a se oferi ocazia ca să devină şi antreprenori şi să înceapă o activitate benefică. Prin intermdeiul programului de autoangajare, se pot iniţia societăţi de parteneriat, unde femeile vor avea posibilitatea să înceapă o afacere proprie.\n\nintegral îl puteți citi în numărul 42 din 15 octombrie",
        "label": "Serbia"
    },
    {
        "title": "Activități distractive variate • Libertatea",
        "content": "Ca şi în fiecare an, Săptămâna Copilului a fost marcată la Școala Elementară „Žarko Zrenjanin” din Satu Nou prin numeroase activități. Unele dintre acestea au devenit tradiționale, copiii bucurându-se de ele în fiecare an. Bineînțeles, programul aduce an de an și câte ceva nou.\n\nFiecare zi din săptămână a fost destinată unei alte activități de care s-au bucurat copiii claselor inferioare. Evenimentele organizate cu această ocazie au început cu un cros care s-a desfăşurat pe terenul sportiv din loc.\n\nCu zâmbete pe buze, copiii au așteptat finalul întrecerii pentru a afla cine sunt câștigătorii. \n\n În ziua de marți a avut loc tradiționala expoziție a animalelor de companie. Diverse animăluţe, aduse cu drag de copii, au umplut curtea şcolii. Elevii au profitat de ocazia de a interacționa unii cu alții și de a le prezenta colegilor animalele lor dragi.\n\nArticolul integral îl puteți citi în numărul 41 din 14 octombrie",
        "label": "Serbia"
    },
    {
        "title": "Agricultorii estimează o reducere a suprafețelor semănate cu grâu • Libertatea",
        "content": "În Torac, asemenea altor regiuni din Banatul Central, agricultorii se pregătesc să finalizeze activitățile agricole specifice toamnei, în special semănatul grâului. Specialiștii subliniază că pentru o cultură reușită este esențială o bună pregătire a solului, utilizarea cantității adecvate de îngrășământ, respectarea cantităţii de semințe și termenului optim de semănat, care, pentru regiunea noastră, este între 5 și 25 octombrie.\n\nAgricultorii torăceni spun că, în perioada premergătoare semănatului, este crucial să se respecte toate măsurile agrotehnice recomandate. Dincolo de pregătirea corespunzătoare a terenului, este esențială aplicarea unei cantități adecvate de îngrășământ, cantitate determinată de conținutul de nutrienți din sol, fertilitatea naturală a acestuia, necesarul specificei culturi și condițiile meteorologice. Producătorilor care lucrează suprafețe mai extinse li se sugerează să aleagă diverse soiuri de grâu. Perspective de reducere a suprafețelor semănate cu grâu\n\nSe așteaptă ca, din cauza prețului scăzut, agricultorii să opteze pentru semănarea unei suprafețe mai reduse de grâu în comparație cu anul anterior.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Construite prin anii cincizeci ai secolului trecut • Libertatea",
        "content": "Mulți oameni în vârstă își amintesc cu nostalgie de piscina care se găsea cândva în centrul Alibunarului, mai precis în apropierea clădirii Tribunalului. Se spune că a fost construită prin anii cincizeci ai secolului trecut și că a fost mai veche decât cea de la Tašmajdan, din Belgrad. La acea vreme era ceva senzațional, de a avea piscină, cu atât mai mult la sat, în centru.\n\nNumeroase generații au învățat să înoate la această piscină, pentru că avea spațiu prevăzut pentru cei care au știut și pentru cei care nu au știut să înoate.\n\nTinerii din Alibunar, dar și din alte localități, au învățat de la cei mai în vârstă toate stilurile de înot, iar o atracție specială au fost săriturile în apă. Piscina a fost întreținută de tineret, care aveau reducere la biletul de intrare. Trebuie menționat faptul că apa a fost limpede ca şi cristalul.\n\nTotul a fost frumos până în clipa în care autoritățile comunale au hotărât să construiască o clădire și încăperi pentru necesitățile autorităților, cu toate că tinerii acestei comune s-au opus, și au reacționat puternic la ședințele pe care le-au ținut legat de construirea clădirilor peste piscină.\n\nComuna a hotărât ca în locul piscinei să construiască o nouă piscină comunală, aceasta s-a aflat în partea Alibunarului, cum îi spun sătenii, în deal. Firma românească care a construit conducta de țevi pentru necesitățile industriei din Panciova (Timișoara-Panciova), care avea mecanizare puternică, s-a oferit să construiască piscina din propriile finanțări.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": "Salcia suedeză crește în Čestereg • Libertatea",
        "content": "Compania americană E3 International, în cooperare cu Agenția pentru Dezvoltare din Austria, realizează acțiuni de plantare a salcie energetică în Serbia.\n\nO astfel de plantație începe să crească în localitatea Čestereg, cu sprijinul Comunei Jitiște și al companiei publice Ekos, unde în aceste zile este plantată salcia suedeză pe un teren de 3 ha, unde încă din aprilie 2012 a fost formată o parcelă experimentală. La acțiune au participat copii mai mici, de la Școala Elementară „Petar Kočić” din Čestereg, care au primit cadou câte o salcie. La plantare au contribuit și voluntarii de la Facultatea de Agricultură din Belgrad.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Noi experiențe și numeroase concerte până la sfârșit de an • Libertatea",
        "content": "Pentru cea de-a treia oară, membrii ansamblurilor folclorice ale Casei de Cultură „3 Octombrie” din Satu Nou au avut ocazia să participe la atelierele folclorice organizate de ansamblul „Karanovac” din Kraljevo. La aceste ateliere, desfășurate la Goč în ultimul weekend din noiembrie, au participat o parte din membrii ansamblului folcloric pregătitor și ansamblurilor folclorice de copii din clasele inferioare și superioare.\n\nDupă cum aflăm de la coregrafa și coordonatoarea ansamblurilor folclorice ale Casei de Cultură „3 Octombrie” din Satu Nou, Marija Vukoslavčević, copiii au participat la ateliere de muzicologie și dansuri. Mai mult decât atât, ei au avut ocazia să învețe diferite exerciții practice pentru dansuri de la membrii ansamblului folcloric profesionist „Kolo” din Belgrad. De asemenea, de la dansatorii ansamblului „Kolo” au ascultat multe povești din experiențele lor de la turnee și multe altele.\n\nMarija Vukoslavčević amintește că activiștii culturali din Satu Nou au participat la astfel de ateliere și vara trecută în Grecia. Dânsa ne dezvăluie și unele activități care vor avea loc până la sfârșit de an. Anume, de anul acesta concertul de sfârșit de an al ansamblurilor folclorice ale Casei de Cultură „3 Octombrie” din Satu Nou va avea loc în sala mare a instituției amintite și va fi împărțit în două părți, adică vor avea loc două concerte.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Provincia ajută comunele din zona frontierei • Libertatea",
        "content": "Pe data de 16 noiembrie, președintele Guvernului Provincial, Igor Mirović, a înmânat la Novi Sad, 96 de contracte în valoare de 100 de milioane de dinari pentru cofinanțarea proiectelor IPA care sunt realizate prin fondurile Uniunii Europene. \n\n Comuna Jitiște a primit sprijin financiar în valoare de peste 2.350.000 dinari, pentru participare la activități de cofinanțare din Proiectul „Sprijin comun pentru viața în zona de frontieră” –„CASTLE”, din cadrul programului IPA Cooperare transfrontalieră România – Serbia. Contractul l-a înmânat președintele Guvernului Provincial, Igor Mirović, primarului comunei Jitiște Mitar Vučurević, iar la eveniment a fost prezentă și Smiljka Jovanović, secretarul provincial pentru finanțe.\n\nArticolul integral îl puteți citi în numărul 48 din 27 noiembrie 2021",
        "label": "Serbia"
    },
    {
        "title": "Farmecul colindelor a plutit în aer • Libertatea",
        "content": "La cumpăna dintre ani, sărbătorile de iarnă au fost așteptate într-un mod neobișnuit în Comuna Alibunar. Centrul de Cultură al Comunei Alibunar, din cauza măsurilor de precauţie impuse de epidemia de COVID-19, în Ajunul Crăciunului, joi, 24 decembrie 2020, a organizat un spectacol online de colinde. La reușita acestui spectacol de excepție și-au adus contribuția tineri soliști vocali și instrumentiști, acompaniați de Orchestra de muzică populară a Centrului de Cultură, condusă de prof. Cristian Giugea.\n\nPe scena Căminului Cultural din Alibunar au evoluat tinerii interpreți Ionelio Lobode (acordeon), Angela Pașca (solistă vocală), Andreea Chercioban (solistă vocală), Alexandra Cebzan Zeman (solistă vocală), Sebastiana Trifon (solistă vocală), Daniel Petrașcu (solist vocal), George Murgu (clarinet), Valentina Secheșan (solistă vocală), Andreea Giugea (solistă vocală), Jana Vragović (solistă vocală), George Stoian (solist vocal) și Damir Pranjković (tamburiță).\n\nÎn seara de Revelion, pe canalul de pe You Tube al Centrului de Cultură s-a prezentat un muzical spectacol de excepție pentru toți iubitorii cântecului popular sârbesc și românesc.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Concursul gastronomic tradițional a adunat 35 de echipe în centrul localității • Libertatea",
        "content": "În fiecare an, la Iancaid, se organizează la începutul lunii septembrie frumoasa festivitate tradiţională cu ocazia sărbătorii satului, prilejuită de hramul Bisericii ,,Naşterea Maicii Domnului”. Sărbătoarea creștină adună o mulţime de iancaizeni plecați din satul lor natal și stabiliți în toate colţurile ţării şi oaspeţii lor din diverse localități voivodinene.\n\nAșa a fost și anul acesta, însă evenimentele tradiționale dedicate hramului Bisericii și sărbătorii satului, care erau pe vremuri mai multe, acum s-au putut enumera pe degetele unei mâini, cea mai mare manifestare – concursul gastronomic de preparare a ciorbei de pește la ceaun având loc, sâmbătă, 3 septembrie, pe platoul terenului mic de sport din centrul satului. \n\n Primul eveniment a avut loc vineri, 2 septembrie. Pe terenul din centrul satului a fost meciul de minifotbal, devenit tradiţional de sărbătoarea satului. La evenimentul tradiţional de minifotbal și-au măsurat forțele echipa ,,Unirii” din localitate, alcătuită din veterani și fostele glorii ale fotbalului iancaizean și echipa Agencija ,,Dane” din Zrenianin. Un număr mare de spectatori au asistat la o dispută interesantă, cu multe goluri înscrise, joc dinamic şi multe ocazii, rezultatul final fiind 3:2 în favoarea echipei iancaizene. \n\n Sâmbătă, în jurul ceaunelor, într-o atmosferă de prietenie, schimb de experienţe culinare, voie bună și distracție, s-a desfăşurat cel de-al XIII-lea concurs tradiţional de preparare a ciorbei de peşte.\n\nLa competiţia gastronomică organizată de maestrul bucătar Gabriel Țarina și sprijinită de Comunitatea Locală Iancaid, au participat 32 echipe de maeştri culinari din Iancaid, satul vecin Mihajlovo, Melenci, Zrenianin, Mužlja, Ecica, Stajićevo, dar și din alte localități de pe raza municipiului Zrenianin, precum și din Jitiște, Kikinda, Bašaid, Novi Sad, Begeč, Kać, Šajkaš. În fiecare an, organizatorii oferă tuturor iancaizenilor, dar și oaspeților veniți în ,,satul dintre patru ape”, ciorbă gătită într-un ceaun mare și pește prăjit la disc, care au putut gusta din minunatele specialități după reţete știute de iancaizeni ce datează din vechi timpuri. \n\n „Concursul gastronomic tradițional ce se organizează de sărbătoarea satului a ajuns la ediția a XIII-a, iar cu ajutorul unor săteni și sprijinul Comunității Locale, eu îl organizez în ultimii cinci ani. Anul acesta au sosit peste 35 de echipe din municipiul Zrenianin și din multe alte localități voivodinene, dintre care 32 au concurat pentru premiile valoroase și cupe menite celor mai buni bucătari. În fiecare an, interesul participanților crește, acest concurs culinar fiind unul dintre cele mai mari din municipiul nostru. S-au anunțat mai mult de 40 echipe și apoi am încetat să acceptăm cereri, pentru că nu eram pregătiți pentru un număr mai mare de concurenți”, ne spune Gabriel Țarina, maestru culinar iancaizean și organizatorul principal al concursului.\n\nintegral îl puteți citi în numărul 37 din 10 septembrie",
        "label": "Serbia"
    },
    {
        "title": "Expoziţia ediției a 66-a a Taberei de Creaţie Artistică Ecica •",
        "content": "Vernisajul expoziţiei de fotografie a ediţiei a 66-a a Taberei de Creaţie Artistică Ecica – 2021 a avut loc luni, 13 decembrie, la Galeria Contemporană Zrenianin.\n\nGaleria Contemporană Zrenianin a organizat și anul acesta cea de-a 66-a reuniune a Taberei de Creație a Coloniei Artiștilor din Ecica, iar în acest an, întâlnirea artiștilor, pe timpuri cotată ca una dintre cele mai importante tabere de creație din Europa de Est, a adunat patru proeminenţi artiști. Participanții la colonia intitulată ,,Fotografia – 2021” sunt: Vladimir Bjeličić, Violeta Vojvodić, Jelena Grujičić și Vuk Ćuk. Acești artiști creează în domeniile new media, arta digitală, arta interactivă, arta angajată în cercetarea relației dintre om și natură, știință și tehnologie, omul însuși, și tehnologiile moderne. \n\n În timpul desfășurării Taberei, artiștii au avut ca sursă de inspirație Castelul din Ecica, râul Bega și Balta Imperială și peisajele din apropierea localității Ecica, combinând tehnica artistică împreună cu unele dintre medii prezente în activitatea lor, de asemenea, prin creațiile lor au tratat și subiecte consacrate ale artei – apa, în interacțiune cu mediul de fotografie. \n\n Expoziția de lucrări create pe parcursul ediției din acest an a Taberei de Creație, a fost vernisată luni, 13 decembrie, la Salonul Galeriei Contemporane Zrenianin. \n\n În decursul celor peste șase decenii de existenţă, aici au poposit numeroşi artişti plastici din toate regiunile fostei Iugoslavii şi de peste hotare. Şi nu numai din ţările europene, ci şi de pe alte continente – Asia, America de Nord, respectiv S.U.A. şi Canada şi chiar din îndepărtata Australie, sau mai bine spus de pe aproape întregul mapamond.\n\nArticolul integral îl puteți citi în numărul 52 din 25 decembrie 2021 – 1 ianuarie 2022",
        "label": "Serbia"
    },
    {
        "title": "Transport gratuit pentru 12 categorii de cetățeni • Libertatea",
        "content": "La ședința Adunării Orașului Panciova, din 12 februarie, a fost adoptată modificarea Deciziei privind exercitarea dreptului la transport preferențial al anumitor categorii de cetățeni de pe teritoriul orașului Panciova. Esența acestei modificări este ca toate cele 12 categorii de cetățeni care au dreptul la transport preferențial, beneficiază de transport gratuit cu autobuzele „Pantransport”.\n\nEliberarea biletelor anuale a început de luni, 22 februarie. Pentru a evita aglomerația la ghișee, eliberarea biletelor va dura până pe data de 1 mai, până când rămân valabile și biletele vechi. În scopul de a nu agrava situația epidemiologică, prin crearea cozilor pentru eliberarea biletelor anuale de transport, s-a decis să se ofere ajutor orașului și întreprinderii „Pantransport” la prelucrarea datelor necesare pentru eliberarea biletelor anuale de transport preferențial, de către comunitățiile locale din locurile populate.\n\nPrimarul Panciovei, Aleksandar Stevanović, a apelat ca persoanele din locurile populate să se adreseze comunităților locale din loc, pentru a primi toate informațiile necesere, iar mai târziu și biletul anual.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Platforma Vima-Danube prezentată la Biblioteca Orașului Vârșeț •",
        "content": "Luni, 17 octombrie curent, la Biblioteca Orașului Vârșeț, a fost prezentată platforma Vima Danube. Cuvinte de salut a adresat directoarea bibliotecii, doamna Vesna Zlatičanin, iar despre platformă și vizita la Ulm, în Germania, au vorbit dr. Tatiana Petrică, Tomislav și Vojislav Milunov.\n\nPovestea a început acum doi ani, pe 17 martie, când un grup de trei tineri au făcut acțiuni de voluntariat, ajutând, în acest fel, persoanele vârstnice din oraș. Făcând voluntariat, l-am cunoscut pe domnul Simeon Babić, fostul director al Bibliotecii Orașului Belgrad. Dumnealui fiind la o vârstă considerabilă, ne-a recomandat ca povestirile și experiențele noastre de voluntariat să ajungă peste hotare, mai precis la Ulm în Germania.\n\nAșadar, în aprilie 2020 am luat parte la prima conferință online, unde am prezentat tot ceea ce am făcut până în prezent. După prezentarea reușită, a urmat oferta ca acțiunea noastră de voluntariat să fie prezentată la prima conferință unde au participat un număr mare de membri ai Comisiei Europene. \n\n „Schimbul transfrontalier – un nou mod de îngrijire, comunicare și cooperare a vârstnicilor din regiunea Dunării pe vreme de Covid-19” a fost denumirea atelierului următor la care am participat. Experiențele trăite pe vreme de Covid-19 au fost publicate în volumul „New Experience on Individual and Organizational Level and Online Cooperation” („Noi experiențe la nivel individual și organizațional de cooperare online”).\n\nDe asemenea, am participat și la concursul „Cultura mea, povestea mea”, unde unii dintre colegi au fost premiați, și anume premiul pentru povestea despre acțiunea de voluntariat i-a revenit lui Dušan Kožetinac, premiul pentru povestea despre prelucrarea și întreținerea pielii naturale a revenit lui Darko Radak iar povestea despre apicultură lui Tomislav Milunov.\n\nintegral îl puteți citi în numărul 44 din 29 octombrie",
        "label": "Serbia"
    },
    {
        "title": "Momente frumoase din viață petrecute cu prietenii • Libertatea",
        "content": "Marinel s-a născut în anul 1983. Este căsătorit cu Anita (născută Mohan) și au trei copii, care sunt comoara lor cea mai de preț. Trăiesc o viață liniștită și sunt bucuroși că pot să-și câștige onest pâinea de zi cu zi. Se mândresc cu copiii lor, care îi ajută pe părinți după posibilități.\n\nÎn ziua în care i-am vizitat, fiecare dintre ei era ocupat cu ceva, deoarece toate sarcinile primite de la părinți trebuie îndeplinite cât mai bine. Marinel ne-a mărturisit că și el, încă din copilărie, mergea alături de tatăl său la muncă pe hotar. Tatăl lui îi spunea mereu: „În viață trebuie să știi să faci de toate, pentru că niciodată nu știi ce te așteaptă.” Marinel are mai multe pasiuni, dar cea mai dragă este creșterea porumbeilor de rasă, o pasiune pe care a moștenit-o de la tatăl său încă din copilărie. Și-a construit colivii unde îngrijește cu multă pasiune porumbeii de rasă.\n\nA vizitat multe expoziții de păsări exotice, unde a cunoscut alți crescători de păsări cu care s-a împrietenit. Cu unii dintre ei menține relații foarte apropiate de prietenie. Vorbind despre pasiunile sale, Marinel a menționat și pregătirea mâncărurilor tradiționale, în special a celor gătite la ceaun, pe care le preferă. Întâlnirile gastronomice i-au permis să cunoască mulți oameni care pregătesc la ceaun cele mai gustoase mâncăruri, pe care le apreciază și el. „Când oamenii au aceeași pasiune, prietenia vine de la sine”, ne-a spus Marinel.\n\nLa întâlnirile gastronomice, Marinel îi întâlnește pe actualii lui prieteni din localitățile de lângă granița cu România, precum Deta, Denta și Moravița. Ei sunt prietenii lui cei mai apropiați, pe care îi invită la petrecerile organizate la conacul său de la vie, aflat la ieșirea din Alibunar, lângă șoseaua spre satul vecin, Seleuș. Aici are construită o casă de odihnă, înconjurată de o plantație cu viță-de-vie și pomi fructiferi. „Ce poate fi mai frumos și mai plăcut decât să fii înconjurat de prieteni și să simți aroma îmbietoare a grătarului? Acestea sunt pentru mine cele mai frumoase momente din viață și aș vrea să se repete cât mai des”, ne-a spus Marinel la despărțire.\n\nArticolul integral îl puteți citi în numărul 39 din 28 septembrie",
        "label": "Serbia"
    },
    {
        "title": "Vor fi construite trei parcuri eoliene • Libertatea",
        "content": "La şedinţa Adunării Municipiului Panciova, care a avut loc pe data de 27 aprilie, s-au aflat pe ordinul zilei puncte care prevăd îmbunătăţirea mediului înconjurător şi au fost adoptate trei propuneri de decizii privind elaborarea planului detaliat de reglementare pentru construirea parcurilor eoline la Panciova.\n\nConsilierii au adoptat propunerea memorandumului de înţelegere între „Metito Utilities LTD” din Emiratele Arabe Unite şi municipiul Panciova privind dezvoltarea şi implementarea proiectului Staţiei de epurare a apelor cu infrastructură de linie asociată la Panciova şi Decizia privind adoptarea parteneriatului public-privat fără elementele unei concesiuni de finanţare, construcţie, gestionare şi întreţinere a obiectivelor şi instalaţiilor pentru tratarea deşeurilor de pe teritoriul municipiului Panciova. Primarul Panciovei, Aleksandar Stevanović, a subliniat că deciziile respective vor avea efecte pozitive şi o influenţă în îmbunătăţirea calităţii standardului de viaţă a tuturor cetăţenilor.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Au rămas fideli tradițiilor moștenite din bătrâni • Libertatea",
        "content": "Seleușenii aparțin și ei comunității românești de pe aceste meleaguri care au rămas fideli tradițiilor întipărite în memoria neamului. De veacuri întregi, seleușenii au sărbătorit Nedeia satului la praznicul ,,Pogorârea Sfântului Duh” – Rusaliile.\n\nSeleușenii țin foarte mult la sărbătoarea satului, astfel că și în acest an, sub semnul pandemiei, au avut loc un mănunchi de manifestări adiacente care au marcat praznicul Rusaliilor. \n\n Sâmbătă, 19 iunie curent, în parcul satului care încercuiește sfântul lăcaș, a avut loc manifestarea gastronomică ,,Gătirea la ceaun a gulașului din carne de vită”, ediția a IX-a. După cum a afirmat Ionică Otonoga, organizatorul manifestării, la acest concurs culinar cu caracter competitiv au luat parte în jur de 20 de echipe, majoritatea din ele fiind din comuna Alibunar, iar restul din satele din împrejurimi. ,,Cel mai important este că această manifestare a devenit una tradițională, dar și pentru faptul că se adună în jurul ei, un număr mare al pasionaților de mâncăruri tradiționale. Este bine și pentru faptul că în acest mod ne menținem tradiția și obiceiurile moștenite de la străbunii noștri.” \n\n Cu respectarea regulamentului prevăzut de organizatori, la ora 17,00, un juriu de specialitate a proclamat pe cei mai buni bucătari: Premiul I a fost decernat echipei ,,Malena kafana” din Banatski Karlovac, Premiul II a revenit echipei din Kupinik, iar Premiul III a fost acordat bucătarului Saša Perišić din Banatski Karlovac.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": ",,Bobocii” au împărţit scena cu încă patru ansambluri folclorice de vârf • Libertatea",
        "content": "Festivalul „Septembar fest 2022”, care a avut loc la Nova Pazova pe 10 septembrie, a reunit cinci ansambluri folclorice de vârf din țară. Printre acestea este și primul ansamblu al Casei de Cultură „3 Octombrie” din Satu Nou.\n\n\n\n După cum ne spune Marija Vukoslavčević, coregrafă, primul ansamblu al Casei de Cultură „3 Octombrie” din Satu Nou a participat la Festivalul „Septembar fest 2022” la invitația lui Nikola Kandžijaš, coordonator artistic al Societății Cultural-Artistice pentru Tineret „Sveti Sava” din Nova Pazova. \n\n Primul ansamblu al Casei de Cultură „3 Octombrie” din Satu Nou a prezentat dansuri valahe din regiunea Bor (coregrafă: Marija Vukoslavčević) și dansuri din Leskovac (coregraf: Ivica Ruptak). \n\n Societatea Cultural-Artistică pentru Tineret „Sveti Sava” din Nova Pazova organizează Festivalul „Septembar fest” pentru cea de-a treia oară. Pe lângă Casa de Cultură „3 Octombrie” din Satu Nou, la festival s-au prezentat societăţile cultural-artistice „Sevojno” din localitatea omonimă, „Soko” din Inđija, „Mladost” din Nova Pazova și gazdele. \n\n Festivalul le-a lăsat impresii pozitive activiștilor culturali din Satu Nou. Casa de Cultură „3 Octombrie” din Satu Nou așteaptă ca, în curând, organizatorii Festivalului „Septembar fest 2022” să le întoarcă vizita.\n\nintegral îl puteți citi în numărul 39 din 24 septembrie",
        "label": "Serbia"
    },
    {
        "title": "La Ș.G. „Coriolan Doban” din Coștei a fost marcată Ziua Internațională Pentru Nonviolență în Școală • Libertatea",
        "content": "Școala Generală „Coriolan Doban” din Coștei a răspuns pozitiv la apelul Ministerului Învățământului, Științei și al Dezvoltării Tehnologice în vederea marcării, pe data de 24 februarie, a Zilei Internaționale pentru Nonviolență în Școală, al cărei obiectiv este prevenirea și protecția elevilor de violență și discriminare.\n\nPrevenirea violenței și a discriminării este necesară, deoarece violența școlară este doar una dintre formele violenţei cotidiene. La copii trebuie să dezvoltăm empatia, toleranța și respectul. Ei trebuie învățați să accepte și să respecte diversitatea, să-și dezvolte simțul cooperării, al comunicării nonviolentă și să soluționeze orice conflicte într-un mod pașnic.\n\nRegulamentul privind Protocolul de acțiune în insituțiile de învățământ, ca răspuns la violență, abuz și neglijare, prevede măsuri și activități care creează un mediu sigur și stimulator în școală, încurajează o atmosferă de cooperare, respect și comunicare constructivă. Toate instituțiile de învățământ sunt obligate să planifice în mod sistematic și continuu activități de prevenire a violenței și discriminării în cadrul programului de protecție împotriva violenței, abuzului și neglijenței și al programului de prevenire a discriminării. Astfel de activități pot fi realizate în cadrelor atelierelor, tribunelor, prelegerilor, expozițiilor, spectacolelor de teatru și acțiunilor comune care sunt acceptate în cadrul insituțiilor de învățământ.\n\nArticolul integral îl puteți citi în numărul 10 din 6 martie 2021",
        "label": "Serbia"
    },
    {
        "title": "O prestaţie reuşită a petrovicenilor • Libertatea",
        "content": "Sâmbătă, 17 iulie curent, la Jâtcoviţa, a fost organizată măreaţa sărbătoare a românităţii, Festivalul ,,Joc românesc” la care au participat membrii Societăţii cultural-artistice ,,Armonia” din Petrovasâla, condusă de prof. Cristian Giugea. Petrovicenii au avut o prestaţie reuşită, prezentându-se cu formaţia de dansatori care a evoluat cu o suită de dansuri tradiţionale, cu solista vocală Valentina Secheşan, solistul instrumentist Sorin Jivcu şi cu taraful ,,Ionel Bunda”. Membrii ansamblului ,,Armonia” au fost premiaţi pentru contribuţia la păstrarea patrimoniului cultural, bucurându-se de ospitalitatea gazdelor.\n\nArticolul integral îl puteți citi în numărul 30 din 24 iulie 2021",
        "label": "Serbia"
    },
    {
        "title": "Dorința de mulți ani a fost împlinită • Libertatea",
        "content": "Ziua de 30 septembrie a fost una istorică pentru doloveni. Dorința de a se înființa o grădiniță pentru copiii cu vârsta de la trei până la cinci ani și jumătate, existentă la Doloave de aproape 40 de ani, a devenit realitate în ziua amintită. La grădinița deschisă în cadrul Școlii Elementare „Aksentije Maksimović” din Doloave, începând cu data de 3 octombrie, cei mai tineri doloveni își vor petrece clipele magice ale copilăriei alături de prietenii lor.\n\nDin prima generație fac parte 46 de copii, împărțiți în două grupuri. Un bun venit celor mai tineri colegi, le-au urat elevii clasei a III-a a Școlii Elementare din Doloave, interpretând câteva cântece. Apoi, educatoarele i-au chemat pe copiii din grupa lor, strigându-i după nume și i-au însoțit în clasă. Procesul educațional este încredințat educatoarelor: Daniela Rotar, Nataša Pantović, Jovana Mulić și Kristina Nikolić.\n\nDirectoarea Școlii Elementare „Aksentije Maksimović” din Doloave, Verica Stošić, a afirmat că ideea de a se înființa o grădiniță pentru cei mai mici a pornit de la un reprezentat al Consiliului de părinți. Ideea a fost sprijinită de către Consiliul Școlar și de către Comunitatea Locală din Doloave. „Autoguvernarea locală a alocat fonduri pentru adaptarea și reconstrucția unei părți a clădirii școlare în spațiu pentru grădiniță. Clasele de lucru sunt echipate cu sprijinul Ministerului Educației, Fundației «Novak Đoković» și Băncii Mondiale. Prin acest proiect, atât școala, cât și localitatea noastră, primește condiții mai bune pentru creșterea și dezvoltarea sănătoasă a copiilor. Sunt deosebit de mândră pentru realizarea acestui proiect”, a subliniat Verica Stošić.\n\nintegral îl puteți citi în numărul 41 din 8 octombrie",
        "label": "Serbia"
    },
    {
        "title": "Vioara, preferatul instrument al primei generații de elevi • Libertatea",
        "content": "Prima generație a Departamentului Școlii de Muzică „Jovan Bandur” din Satu Nou a ajuns la sfârșitul anului școlar, care a fost copiilor drept o introducere în lumea muzicii. Au avut atât ore de solfegiu, cât și ore la care au învățat să cânte la instrumentul ales.\n\nAnul acesta, copiii și-au exprimat cel mai mare interes pentru a învăța să cânte la vioară. Mai multe despre activitatea copiilor care au ales acest instrument, aflăm de la profesorul de vioară de la Departamentul Școlii de Muzică „Jovan Bandur” din Satu Nou, Adrian Cebzan. \n\n „Orele au durata de 30 de minute de două ori pe săptămână. De la bun început este nevoie de a învăța buna ținută a instrumentului, notele muzicale cu toate părțile necesare. În cadrul acestui an școlar, copiii au avut și ocazia de a se prezenta la concerte organizate de Școala de Muzică „Jovan Bandur” din Panciova, dar și la departamentul școlii aminitite din Satu Nou, unde s-a organizat un concert împreună cu clasele de acordeon și chitară”, afrimă Adrian. \n\n Dânsul ne dezvăluie că la vioară sunt deocamdată 10 elevi. Adrian mărturisește că tainele viorii nu se pot cunoaște într-un an, pentru aceasta fiind nevoie de mult studiu și pasiune. Vestea bună este că, după cum afirmă dânsul, copiii sunt foarte pasionați de instrument.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Valoarea și frumusețea timbrelor poștale • Libertatea",
        "content": "Recent, a avut loc o expoziție de filatelie desfășurată la Școala Elementară ,,Frăție și Unitate” din Alibunar. Copiii și vizitatorii au avut ocazia de a admira o vastă selecție de timbre poștale adunate din întreaga lume de către profesorul Ștefan Cotârlă.\n\nÎn incinta școlii, la această expoziție, profesorul Ștefan Cotârlă le-a vorbit elevilor din clasele I-IV despre colecția sa bogată de timbre și semnificația acestora. După o scurtă pauză, elevilor din clasele V-VIII le-a vorbit despre timbrele poștale și profesorul Ion Ștefan, fiind și el unul dintre pasionații de filatelie. Totuși, copiilor le-a atras atenția faptul că profesorul Ștefan Cotârlă deține între 30 și 40 de mii de timbre poștale.\n\nDe la el am aflat următoarele: ,,Fiecare timbru nu este doar o bucată de hârtie și cerneală, ci o învățătură despre istorie și cultură, dețin în colecția mea de la cele mai vechi și rare exemplare până la cele mai recente, cu diferite tematici. Trebuie menționat faptul că această expoziție își propune să atragă atenția copiilor, care, după cum vedem, nu sunt prea interesați de ceea ce ne pasiona pe noi când eram copii, ci petrec mai mult timp în lumea virtuală.\n\nArticolul integral îl puteți citi în numărul 7 din 17 februarie",
        "label": "Serbia"
    },
    {
        "title": "Reuniune solemnă dedicată cercetărilor științifice din domeniul etnografiei, etnomuzicologiei, culturii și tradiției • Libertatea",
        "content": "Institutul de Cultură al Românilor din Voivodina, Societatea Română de Etnografie şi Folclor din Voivodina și Asociația pentru Cultură Bănățeană din Timișoara au organizat Conferința Științifică de Cercetări „Etnomuzicolgie, Bizantologie, Etnografie, Cultură și Tradiție – Repertorii și Tipologii Etnofolclorice” și Prezentare noutăți editoriale, care, sub auspiciile Academiei Române, Filiala Timișoara, în perioada 9-10 decembrie, au avut loc la CASA Institutului din Zrenianin.\n\nReuniunea științifică transfrontalieră s-a desfășurat în parteneriat cu, Consulatul General al României la Vârșeț, Universitatea de Vest din Timișoara, UCMR, filiala Timișoara și Timișoara – Capitală Europeană a Culturii 2023.\n\nProgramul Conferinței Ştiinţifice Internaţionale, ediţia a III-a, moderat de Todor Ursu, director ICRV, prof. univ. dr. Lucian Emil Roșca, lect. univ. dr. Adrian Călin Boba și Nicu Ciobanu, a cuprins şi prezentarea proiectelor, lucrărilor științifice și a realizărilor referitoare la cercetările științifice din domeniul etnografiei etnomuzicologiei, culturii și tradițiilor, a avut loc vineri, 10 decembrie. La reuniunea științifică, participanţii şi publicul preocupat de realizările din cadrul repertoriilor și tipologiilor etnofolclorice, au putut urmări 29 de referate, comunicări, lucrări și titluri, unele susținute oral, altele prin intermediul aplicației meet pe internet, sau trimise în scris până la începerea sesiunii științifice.\n\nUn număr însemnat de personalităţi importante ale mediului academic, oameni de știință, cultură, cadre didactice universitare şi cercetători au asistat la festivitatea inaugurală, urmând ca apoi unele dintre acestea să se adreseze asistenţei.\n\nReuniunea a debutat cu lucrarea ,,Cultura și tradiția – alter ego al identității naționale” a autorului Nicu Ciobanu, apoi drd. Vlad Spătaru a prezentat comunicatul ,,Vasile Drăgoi – legenda ,,Eroului de frontieră”, lect. univ. dr. Petronela-Luminița Tucă – ,,Gândul și colindatul – ritmul și spectacol de iarnă” și în continuare o valoroasă contribuție a prof. univ. dr. Niță Frățilă intitulată ,,Ritmul asimetric axat în muzica tradițională a popoarelor balcanice”.\n\nArticolul integral îl puteți citi în numărul 51 din 17 decembrie",
        "label": "Serbia"
    },
    {
        "title": "La BOR din Alibunar • Libertatea",
        "content": "Pe data de 7 aprilie, a avut loc slujba Sfântului Maslu, care, după cum spune Părintele Calist Magyar, este o taină a vindecării sufletești și trupești. Această taină este încununată cu șapte texte evanghelice, care vorbesc despre un progres al omului. La slujbă au luat parte șapte preoți, printre care și Părintele Vicar Emanuel Tăpălagă și Părintele Daniel Hlodec din Arhiepiscopia Timișoarei.\n\nLa finalul celor șapte Evanghelii, Părintele Daniel Hlodec din Arhiepiscopia Timișoarei a ținut o predică, în care ne explixă ce înseamnă două din cele șapte Evanghelii care s-au citit la slujba Sfântului Maslu: \n\n ,,Timpul nu ne permite să trecem prin cele șapte Evanghelii, dar m-aș opri la primele două: Prima Evanghelie, a Samarineanului, un tânăr bine intenționat, curat la suflet, care voia să se desăvârșească și îl întreabă pe Mântuitorul, ce trebuie să facă, să fie desăvârșit? După ce Mântuitorul îi spune să stăpânească poruncile, acesta îi răspunde că face lucrul acesta din tinerețea lui. Mântuitorul îi spune, iubește-ți aproapele tău ca pe tine însuți.\n\nVedeți, termenul acesta de aproapele, la nedumerit pe tânărul acela. Așa cum să știți, de multe ori ne nedumerește și pe noi. Pentru că, în Vechiul Testament, termenul avea oarecum o definiție clară, aproapele era cel de lângă tine, rudele tale și întreg neamul tău, acolo se oprea definiția aproapelui. Însă, acest tânăr, simțea cumva că ceva lipsește din definiția aceasta și îl întreabă pe Mântuitorul: Cine este aproapele meu? Și începe, poate, cel mai frumos dialog și cea mai frumoasă pildă a Noului Testament, aceea a Samarineanului milostiv. Concluzia este că, aproapele nostru este orice om aflat în suferință și nu numai. Aproapele nostru este omul aflat în suferință, chiar dacă acel om se găsește în dușmănie cu noi.\n\nArticolul integral îl puteți citi în numărul 15 din 13 aprilie",
        "label": "Serbia"
    },
    {
        "title": "Preasfinția Sa a binecuvântat lucrările aflate în desfășurare • Libertatea",
        "content": "În ziua de 27 iunie, Preasfințitul Părinte Ieronim, Episcopul Daciei Felix, a efectuat o vizită de lucru în Parohia „Adormirea Maicii Domnului” din localitatea Alibunar. În prezent, în această parohie românească, se află în curs de desfășurare ample lucrări de renovare și gospodărire a lăcașului de cult, dar și a casei parohiale și a perimetrului care înconjoară aceste două edificii.\n\nPreasfinția Sa a vizitat șantierul în desfășurare, care împrejmuiește lăcașul de cult, dar și lucrările care se realizează la casa parohială. În perioada următoare, sunt planificate următoarele intervenții: construcția și amenajarea platoului din fața bisericii, drenarea apei, pregătirea șantierului pentru începerea lucrărilor la renovarea exterioară a lăcașului de cult. La casa parohială sunt programate următoarele lucrări: izolarea termică a imobilului, schimbarea instalației electrice, lucrări de reparație și zugrăvire.\n\nDespre această vizită, părintele paroh al bisericii a declarat: „Cu ajutorul și din rânduiala Bunului Dumnezeu, joi, 27 iunie 2024, alături de câțiva membri ai consiliului parohial, am trăit emoția și nespusa bucurie de a-l întâmpina pe chiriarhul nostru, Preasfințitul Părinte Ieronim, Episcopul Daciei Felix, care a poposit câteva ceasuri în parohia noastră cu scopul unei vizite canonice-pastorale.\n\nArticolul integral îl puteți citi în numărul 28 din 13 iulie",
        "label": "Serbia"
    },
    {
        "title": "Să punem Biserica pe primul loc în viața noastră • Libertatea",
        "content": "Nicolița Adrian s-a născut în orașul Panciova la data de 04 octombrie 2005. De origine este din Petrovasâla și este absolvent al Seminarului Teologic „Episcop Ioan Popasu” din Caransebeș.\n\n,,Dragostea pentru a deveni preot o am de mic, de la 5 ani. Țin minte cum fostul preot al satului, Constantin Suru, venea pe la mine acasă la praznic să sfințească casa și am simțit ceva deosebit, o chemare de a mă face preot. Am simțit că aceasta mă face fericit și împlinit, și de atunci, mergând la biserică, acea dragoste s-a dezvoltat mult mai adânc în mine și a rămas neschimbată”, ne declară Adrian.\n\nDe la dânsul mai aflăm că la Caransebeș s-a descurcat bine, deși la început era un pic mai greu. „La 14 ani să pleci de acasă nu e deloc ușor. Ca un copil mic, neștiind atât, să pleci în altă țară nu a fost ușor, dar cu ajutorul lui Dumnezeu și al Maicii Sale, am reușit, am trecut cu bine și iată că au trecut și 4 ani de zile, trăind alături de colegi care mi-au devenit în scurt timp prieteni apropiați și nu numai atât, ci și frați, trăind alături de ei 4 ani de zile. Am venit aici, la Caransebeș, ca și copil, alături de cei doi colegi ai mei din Serbia, Emanuel și Claudio, care mi-au fost, cum am și zis, ca niște frați în acești 4 ani de zile de școlarizare la Caransebeș. În ultimul an, fiind și major, mi-a fost mai ușor, fiind deja învățat acolo, și pot zice că am simțul acela de a mă simți ca acasă de fiecare dată când sunt la Caransebeș.”\n\nArticolul integral îl puteți citi în numărul 25 din 22 iunie",
        "label": "Serbia"
    },
    {
        "title": "Spectacol folcloric închinat iubitorilor cântecului şi dansului popular românesc • Libertatea",
        "content": "Cu ocazia sărbătorii satului, pentru iubitorii cântecului şi dansului tradiţional românesc şi delectarea sufletului, s-a pregătit un program cultural de excepţie. \n\n Programul festiv a fost inaugurat cu o suită orchestrală interpretată de orchestra de muzică populară condusă de Ion Muntean-Cocă, iar apoi au evoluat dansatorii ansamblului ,,Casa Tineretului” cu un dans autentic intitulat ,,Duminica la joc”. În continuare a evoluat interpreta de muzică populară Mihaela Cioban cu două cântece populare româneşti. Apoi pe scenă au urcat dansatorii din Sân-Mihai care s-au prezentat cu o suită de dansuri autentice ,,Joc de nuntă”. Invitaţii serii, membrii ansamblului ,,Armonia” din Petrovasâla, sub conducerea muzicală a lui Cristian Giugea, s-au prezentat cu un potpuriu de jocuri tradiţionale din Banat, iar apoi tânărul solist instrumentist Maribel Şoşdean a interpretat la acordeon două piese muzicale.\n\nArticolul integral îl puteți citi în numărul 34 din 21 august 2021",
        "label": "Serbia"
    },
    {
        "title": "Munca făcută cu plăcere aduce rezultate bune • Libertatea",
        "content": "Pe tânăra Monica Miclea o cunoaştem şi o recunoaştem prin creativitatea de care a dat dovadă de-a lungul anilor. Dânsa s-a definit prin dinamism şi idei creative, iar de curând a concurat la Concursul Internaţional de Arte handmade. La acest concurs a ajuns un număr impresionant de creaţii handmade din întreaga lume, iar de admirat este faptul că printre aceste lucrări se află şi cele pe care le-a creat Monica.\n\nColecţiile de lucrări pe care Monica Miclea le-a trimis pentru a participa la concursul de creaţii handmade au fost deja nominalizate pentru Marele Premiu, care constă în titlul de cel mai bun artist handmade. Despre această realizare a sa Monica declară: „Dragii mei, inima mi-e plină de bucurie. Academia Internaţională de Artă 3D decupaj şi lucru manual din hârtie de la Londra, din miile de lucrări pe care le primesc în fiecare săptămână, astăzi au ales lucrarea mea, ceea ce înseamnă că ceea ce fac, fac bine, şi că lucrările mele au o oarecare valoare. Mulţumesc tuturor pentru susţinere, mulţumesc şi celor care de la începutul meu cu lucrări handmade, m-au susţinut şi au avut încredere în mine, mulţumiri Academiei pentru aprecieri şi pentru faptul că au ales lucrarea mea ca fiind una dintre cele mai bune, astfel au distribuit lucrarea pe pagina lor oficială, acolo unde distribuie lucrări din toată lumea, de la Mexic până la Spania, Irlanda, America, Germania, Malta, Austria. Lucrările pe care le primesc sunt de pe tot globul pământesc, şi iată că acum, au apreciat şi lucrarea mea care a fost trimisă din Serbia, dintr-un sat micuţ numit Seleuş. Sunt foarte fericită şi voi continua cu mai mult entuziasm să creez lucrări minunate.”\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Cele mai notabile evenimente din Torac la sfârșitul anului • Libertatea",
        "content": "Anul 2024, la Torac a fost marcat de o mulțime de evenimente desfășurate prin realizarea multor proiecte, manifestări culturale, sportive, distractive și lucrări de construcție. \n\n Lucrările de reconstrucție a vechiului Cămin Cultural din Torac, viitorul Muzeu Etnografic al Românilor din Voivodina, începute la sfârșitul anului 2022, au continuat pe tot parcursul anilor 2023 și 2024. \n\n La sfârșitul lunii ianuarie, la Torac s-a sărbătorit Ziua Culturii Naționale prin manifestarea „Eminescu în durată eternă”, unde elevii școlii au impresionat publicul cu un recital de poezii din opera marelui poet Mihai Eminescu. Tot în luna ianuarie, spre bucuria enoriașilor din Toracul Mare, a fost sfințită și inaugurată sala parohială.\n\nÎn luna mai, torăcenii au adus în fața publicului piesa „Doi pe o bancă”, participând astfel la „Zilele de Teatru”. De asemenea, sărbătoarea iei românești și a Sânzienelor a fost marcată pe 23 iunie, în curtea Școlii Elementare „George Coșbuc”, cu dansuri, cântece și poezii românești. \n\n Pe 11 iulie, în sala mare a Adunării comunale din Jitiște, a fost aleasă noua conducere comunală. Laura Petrovici, din Torac, a fost aleasă președinte al Adunării comunale Jitiște, iar Svetlana Babić, din Jitiște, a fost aleasă vicepreședinte. La propunerea noului președinte al Adunării comunale, Ivana Petrić, din Banatsko Karađorđevo, a fost aleasă președinte al comunei Jitiște. \n\n Ca în fiecare an, sărbătoarea satului Torac a cuprins numeroase manifestări interesante. La Complexul Etnografic „Casa Bănățeană” a avut loc un eveniment literar-artistic dedicat Zilei Limbii Române, intitulat „În cinstea limbii române, în cinstea Toracului”, care a inclus prezentări, proiecții de film, recitaluri și momente muzicale. \n\n Asociația „Bănățenele” a organizat manifestarea „Secretele din bucătăria bunicii”, iar tradiționala competiție gastronomică „Gulașiada” a adunat pasionații de bucătărie. Programul a inclus și meciuri amicale de minifotbal între echipele din Săcălaz și Torac, distracție în aer liber, un atelier de desen pentru copii, un defileu al autospecialelor de pompieri la care au participat Societățile Pompierilor Voluntari din Torac, Torda și Lazarevo, și un party plin de spumă. \n\n La încheierea manifestării, Asociația pentru Artă și Cultură Românească „Vichentie Petrovici-Bocăluț” a organizat un spectacol cultural-artistic. \n\n În această vară, credincioșii din Toracul Mic și Toracul Mare au fost onorați de prezența Episcopului Daciei Felix, Preasfințitul Părinte Ieronim, care a oficiat Sfânta Liturghie în ambele biserici. Anul acesta, corul bisericesc bărbătesc din Toracul Mare a înregistrat progrese remarcabile. Acest cor, condus de Todor Ursu, a participat în toamnă la slujba religioasă oficiată în Biserica „Sfântul Ierarh Nicolae” din Zona Soarelui, Timișoara. \n\n Tot legat de biserică, trebuie menționat că la biserica din Toracul Mic a fost introdus sistemul de încălzire centrală, asigurând astfel confortul enoriașilor în timpul slujbelor religioase. \n\n Pe tot parcursul anului 2024, Asociația pentru Artă și Cultură Românească „Vichentie Petrovici-Bocăluț” a derulat un proiect finanțat de Departamentul pentru Românii de Pretutindeni, având ca obiectiv susținerea activității culturale românești și păstrarea tradițiilor. Proiectul a inclus spectacole de teatru, dansuri și muzică populară românească, torăcenii fiind prezenți pe 10 scene din zece localități situate în trei țări: Serbia, România și Ungaria. \n\n La sfârșitul acestui an, menţionăm şi participarea colindătorilor torăceni la Concertul de Colinde și Datini de Crăciun desfășurat la Săcălaz, urmat de o altă reprezentație la Timișoara. \n\n Un an bogat, plin de realizări, colaborări, manifestări și competiții. Sperăm că anul viitor va fi unul şi mai bun!\n\nArticolul îl puteți citi în numărul 2 din 11 ianuarie 2025",
        "label": "Serbia"
    },
    {
        "title": "Licitări în mediul digital și planuri pentru o Voivodină mai înverzită • Libertatea",
        "content": "Membra Consiliului municipiului Panciova responsabilă pentru agricultură, sat și dezvoltare rurală, Vladislava Maksimović, a anunțat într-o convorbire pentru „Starčevačke novine” planurile municipiului Panciova privind desfășurarea primei runde a licitației pentru terenurile agricole de stat. Printre altele, dânsa a făcut referire și la alte teme foarte importante pentru agricultori, precum sunt construcția drumurilor de hotar, plantarea perdelelor protective de arbori și altele.\n\nDupă cum a punctat Maksimović, prima rundă a licitărilor pentru terenurile agricole de stat pentru anul 2021-2022 va avea loc la începutul lui octombrie, iar în această rundă vor fi oferite la licitare 900 hectare de terenuri agricole. Licitările se vor desfășura prin intermediul aplicației pentru licitație publică digitală. Maksimović a afirmat că această aplicație s-a dovedit a fi foarte simplă pentru folosire, iar avantajul ei este că agricultorii au posibilitatea să vadă fiecare parcelă, însoțită de o înregistrate rotofoto, din care reiese poziția sa pe teren. De asemenea, dânsa a precizat că parcelele se arendează pe o perioadă de timp de 15 ani. \n\n Când vine vorba de sursele financiare primite în urma licitărilor pentru terenurile agricole de stat, Maksimović a spus că 40% din suma totală rămâne Panciovei, iar aceste surse sunt folosite pentru drumurile de hotar, întreținerea rețelei de canale, plantarea noilor perdele protective de arbori, dar și întreținerea și completarea celor existente, comasare și angajarea serviciului de pază pe teren. Dânsa a precizat că restul de 60% le împart în mod egal Republica Serbia și Provincia Autonomă Voivodina.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Ministrul Economiei și președintele Camerei Economice au vizitat compania „Tehnomarket” • Libertatea",
        "content": "Atanacković a punctat că Ministerul Economiei este deschis pentru inițiative și propuneri privind îmbunătățirea mediului economic și înlăturarea obstacolelor cu care se confruntă antreprenorii.\n\nAtanacković a subliniat că Ministerul Economiei a asigurat 2 miliarde dinari de mijloace nerambursabile pentru patru programe de sprijin financiar: s-au alocat 1,55 miliarde dinari pentru programul de asistență pentru IMM-uri pentru achiziționarea echipamentelor, 200 milioane dinari pentru programul de promovare a antreprenoriatului prin proiecte de dezvoltare și 150 milioane dinari pentru programul de dezvoltare a antreprenoriatului prin sprijin financiar pentru începători în afaceri. După cum a punctat Atanacković, anul acesta pentru prima dată se alocă resurse pentru programul pentru încurajarea dezvoltării antreprenoriatului prin sprijin financiar pentru femei și tineri în valoare de 100 milioane dinari.\n\nMinistrul Economiei a explicat că pe lângă programul de sprijin financiar, Ministerul Economiei a asigurat și servicii prin care asigură informații necesar, antrenamente gratuite și servicii de consiliere.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Știința, o poveste care așteaptă să fie descoperită • Libertatea",
        "content": "Pe 6 martie, la Școala Elementară „Žarko Zrenjanin” din Satu Nou a avut loc Festivalul Științei, activitate din cadrul Proiectului Educațional „Educație calitativă pentru toți elevii”, la care școala amintită participă din anul școlar 2017/2018. Proiectul este inițiat și sprijinit din partea Ministerului Educației, Științei și Dezvoltării Tehnologice, în colaborare cu Consiliul Europei, Uniunea Europeană și Centrul pentru Politici Educaționale cu sediul la Belgrad. Proiectul a fost coordonat de către profesoarele Mariana Carabaș, Snežana Knežević și Branka Stjepanović.\n\nDupă cum ne dezvăluie una dintre cele trei coordonatoare, Mariana Carabaș, școala se află deja în a treia etapă a proiectului al cărui obiectiv principal este cel de a dezvolta și de a implementa competențele pentru cultura democratică în școli.\n\n„Am ales să facem parte din acest proiect pentru că susținem ideea că o cultură democratică este esențială pentru țările democratice, iar școlile reprezintă locul în care cetățenii pot învăța, exersa și înțelege ce presupune aceasta. Modelul de competențe al Consiliului Europei, Competențe pentru cultură democratică, are patru dimensiuni – valori, atitudini, abilități și cunoștințe și înțelegere. Termenul de «competență» se referă la capacitatea unei persoane de a mobiliza și a pune în aplicare valori, atitudini, abilități, cunoștințe relevante și/sau o înțelegere relevantă pentru a răspunde adecvat și eficient la cerințe, provocări și oportunități într-un anumit context”, afirmă interlocutoarea noastră.\n\nArticolul îl puteți citi în numărul 11 din 16 martie",
        "label": "Serbia"
    },
    {
        "title": "Tinerii care rămân aici trăiesc din agricultură • Libertatea",
        "content": "Međa este o localitate în comuna Jitiște, la frontiera cu România. Satul dispare treptat, tinerii pleacă din sat, iar cei puțini care au rămas, se ocupă în general cu agricultura. Rajko Vujović, președintele comunității locale Međa, care cultivă aproximativ 50 de hectare și deține o fermă cu 100 de oi, a folosit ajutorul statului, prin concursuri, pentru tinerii fermieri, în mai multe rânduri și statul l-a ajutat în acest sens.\n\nDalibor Bošković, care cultivă aproximativ 70 de hectare și are o fermă cu 50 de capete și un hectar de meri și pruni, susține că nu a greșit să rămână în satul natal, spunând că tinerii ar trebui să rămână în zonele rurale cât mai mult posibil.\n\nArticolul integral îl puteți citi în numărul 8 din 20 februarie 2021",
        "label": "Serbia"
    },
    {
        "title": "Program distractiv, culinar, sportiv și, nu în ultimul rând, cultural-artistic •",
        "content": "Localitatea Torac marchează în fiecare sfârșit de august și început de septembrie sărbătoarea satului, care anul acesta s-a desfășurat de vineri, 30 august, până duminică, 1 septembrie. Organizatorii manifestării au fost Comunitatea Locală din Torac și Asociația pentru Artă și Cultură Românească „Vichentie Petrovici Bocăluț,” alături de alte asociații și instituții care au contribuit la realizarea manifestărilor din acest an.\n\nProgramele organizate au fost foarte bogate și diverse. Vineri seară, începând cu ora 18:30, la Complexul Etnografic „Casa Bănățeană” a avut loc un eveniment literar-artistic cu ocazia Zilei Limbii Române, intitulat „În cinstea limbii române, în cinstea Toracului,” cu prezentări, proiecții de film, recitaluri și muzică. La ora 19:30, tot la Casa Bănățeană, invitaților li s-a prezentat un film despre activitatea Societății Cultural-Artistice „Flacăra” (astăzi AACR „Bocăluț”), din perioada 1993-1999. În continuarea serii, pe terenul sportiv a avut loc semifinala și finala la volei pe nisip. La cofetăria ,,TiA” din centrul localității au fost organizate jocuri distractive pentru copii.\n\nSâmbătă, 31 august, începând cu ora 11, Asociația de Femei „Bănățenele” a organizat manifestarea „Secretele din bucătăria bunicii,” ajunsă la ediția a X-a. Pe platoul din piața centrală, începând cu ora 11, a avut loc manifestarea gastronomică „Gulașiada,” un concurs de preparare a gulașului de vită. Au participat 18 echipe, iar organizatorii au pregătit premii valoroase pentru primele trei locuri.\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Competițiile comunale de limbi străine la Torac • Libertatea",
        "content": "Sâmbăta și duminica trecută, la Școala Generală ,,George Coșbuc” din Torac, au avut loc competițiile de limbi străine. În școlile generale din comuna Jitiște se învață patru limbi străine: engleza, germana, rusa și franceza. Interesul copiilor fiind întodeauna foarte mare, s-a hotărât la nivel republican, ca aceste competiții de limba engleză, care se învață din clasa I, să fie într-o zi, iar celelalte limbi în altă zi. În fiecare an, la Torac se adună un număr mare de copii care învață bine și au talent pentru limbi străine, dar anul acesta nu era cazul.\n\nSâmbătă a fost organizată competiția comunală doar la limba rusă, germană și franceză, la care nu a participat niciun elev, iar duminică a fost în limba engleză, la care s-au prezentat 12 elevi din comuna Jitiște. Eleva Jovana Majstorović din Srpski Itebej, a cucerit punctuajul necesar pentru locul I, cu doar o greșeală la competiția în limba rusă, iar la engleză nu s-a calificat niciun elev mai departe.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Celebrul tenismen Karakašević a vizitat Clubul sportiv ,,Banatul” • Libertatea",
        "content": "Vineri, 24 septembrie, pentru sâmienţi a fost o zi importantă, deoarece în vizită le-a fost celebrul tenismen Aleksandar Karakašević, un sportiv excelent cu cele mai multe trofee din domeniul tenisului de masă.\n\nCu acest prilej, onoratul oaspete a fost întâmpinat de Petru Mohan, preşedintele Clubului de tenis de masă ,,Banatul” care s-a adresat cu următoarele cuvinte: ,,Pentru noi este o sărbătoare mare, deoarece ne-a onorat cu prezenţa sa cunoscutul tenismen Aleksandar Karakašević. Această zi va rămâne înscrisă cu litere de aur în istoria sportului din Sân-Mihai şi sperăm că se vor repeta astfel de vizite efectuate de bravi sportivi, care au dus faima sportului din aceste spaţii în întreaga lume. Mulţumesc în mod aparte şi Antonelei Putnic care conduce cu atâta dibăcie Clubul de tenis de masă ,,Jedinstvo” din Vlaicovăţ, şi nu în ultimul rând domnului Ion Sfera, directorul Şcolii Elementare ,,3 Octombrie” din Sân-Mihai pentru sprijinul acordat, deoarece ne-a ieşit în întâmpinare de fiecare dată când i-am solicitat un ajutor. Mulţumiri din suflet Uniunii sportive din comuna Alibunar pentru sprijinul moral şi financiar pe care l-au oferit, şi totodată adresez cuvinte de laudă tinerilor sportivi din Sân-Mihai pentru munca depusă la realizarea succeselor de vârf, precum şi părinţilor lor pentru sprijinul acordat, care întotdeauna au fost pregătiţi să ne ajute pentru a ne deplasa la competiţii. De asemenea, cuvinte de gratitudine adresăm Uniunii de tenis de masă din Voivodina pentru trofeele acordate Clubului ,,Banatul”, ceea ce dovedeşte încă o dată că, ei sunt cei care sprijină promovarea sportului de performanţă în mediul de la sat.”\n\nArticolul integral îl puteți citi în numărul 40 din 2 octombrie 2021",
        "label": "Serbia"
    },
    {
        "title": "O piesă de teatru cu un subiect actual • Libertatea",
        "content": "Sâmbătă, 26 noiembrie, în sala Centrului Cultural din Vârșeț, trupa de teatru din Straja a prezentat piesa „Azilanții”. Această piesă de teatru a fost prezentată în cadrul evenimentului „Noaptea Teatrului” care anul acesta poartă denumirea de „12 ani de existență, 12 zile de teatru în Serbia”. La acest eveniment a fost prezent și Davor Stojković, directorul Centrului Cultural. Rolurile au fost interpretate de Darius Barbulov – Jašar, Cristian Manescu – Dule, Alen Bocșan – Žile și Renato Roksa – Boss.\n\nRegizorul Ion Omoran a declarat că, pe lângă Straja și Vârșeț, cu acest spectacol s-au prezentat și în Brașov, în cadrul unui eveniment cultural numit „Ai carte, ai parte”. Trupa de teatru din Straja în ultima perioadă este invitată la multe evenimente culturale din țară, dar și străinătate. Spectacolul prezentat la Brașov a fost foarte bine primit de către publicul din România. Acolo Omoran a stat de vorbă cu Matei Vișnic, dramaturg și regizor, care l-a felicitat pentru textul pus pe scenă, fiind foarte impresionat de jocul amatorilor din Banatul sârbesc și i-a înmânat două texte scrise pe care în orice moment poate să le pună pe scena din Serbia.\n\nEl a explicat că s-a decis pentru acest text, numit „Azilanții”, fiindcă umblând prin străinătate, Germania, Austria, a văzut cum trăiesc și muncesc străinii în lume. Viața azilanților nu este ușoară. Experiența pe care a avut-o în străinătate l-a ajutat să se decidă pentru acest text, care corespunde exact situație actuale de astăzi. Textul original este scris de Miroljub Nenadović.\n\nintegral îl puteți citi în numărul 49 din 3 decembrie",
        "label": "Serbia"
    },
    {
        "title": "Lucrări de asfaltare, modernizări și obiective pentru anul curent • Libertatea",
        "content": "Luna ianuarie este perioada în care rezumăm realizările din anul precedent și trasăm planurile pentru anul curent. În acest context, Bogdan Ancuțici, președintele Consiliului Comunității Locale „Mita Vukosavljev” din Doloave, ne oferă detalii despre proiectele finalizate în 2024 și despre obiectivele propuse pentru anul 2025.\n\nAncuțici subliniază o realizare importantă pentru locuitorii din Doloave, realizată în anul precedent. Este vorba despre finalizarea planului de proiect de patru ani, care a inclus asfaltarea drumului de la marginea satului până la ferma „Nadel”. „Oamenii sunt mulțumiți acum. Au cerut mereu ca această problemă să fie rezolvată. Doloave este un sat mare, cu aproximativ 7.000 de locuitori. Mulți dintre ei lucrează în Panciova, călătorind zilnic spre oraș și înapoi.\n\nAcesta a fost un pas bun, făcut de municipiul Panciova, care a recunoscut această mare necesitate a locuitorilor din Doloave”, a declarat Ancuțici. O altă investiție, făcută anul trecut, este schimbarea unor geamuri la clădirea Comunității Locale „Mita Vukosavljev” din Doloave. Interlocutorul nostru afirmă că, din cauza tâmplăriei uzate, angajații Comunității Locale s-au confruntat cu dificultăți în ceea ce privește încălzirea în perioada de iarnă.\n\nDeoarece clădirea în care se află Comunitatea Locală „Mita Vukosavljev” din Doloave este protejată de Institutul pentru Protecția Monumentelor Culturale, Ancuțici afirmă că schimbarea tâmplăriei s-a realizat cu respectarea condiției de a păstra aspectul original al imobilului. Până în momentul de faţă au fost schimbate geamurile care au avut cea mai mare prioritate, adică cele din încăperile folosite zilnic. Bogdan Ancuțici ne dezvăluie că, pentru anul acesta, există intenția de a întocmi un proiect care să permită şi schimbarea celorlalte geamuri.\n\nArticolul integral îl puteți citi în numărul 3 din 18 ianuarie 2025",
        "label": "Serbia"
    },
    {
        "title": "Eveniment care pune în lumină creația femeilor • Libertatea",
        "content": "Asociația Femeilor „Boboacele” din Satu Nou a organizat, pe 5 martie, cea de-a IX-a ediție a expoziției „În preajma zilei de 8 Martie”. Pe lângă un număr mare de lucruri manuale, care deja și-au găsit locul în încăperea asociației femeilor amintite, din incita Comunității Locale din Satu Nou, vizitatorii au avut ocazia să admire numeroase macrameuri și o parte de mobilier făcute cadou de Vesna Batalo, fiica regretatei învățătoare Jelena Čomlava.\n\nPreședinta Asociației Femeilor „Boboacele”, Snežana Baba, a afirmat că expoziția „În preajma zilei de 8 Martie” este dedicată femeilor şi că pune în lumină creația femeilor şi diverse activităţi cu care se ocupă ele, în special consătenele ei, accentul fiind pe lucrurile manuale. Ea a mulțumit tuturor femeilor care au donat exponate vechi Asociației Femeilor „Boboacele” pentru a le păstra. Snežana Baba a subliniat că la expoziția de săptămâna trecută au fost puse în lumină lucrurile pe care le-au primit de la Vesna Batalo şi pe care dânsa le-a moștenit de la predecesorii săi.\n\nVesna Batalo s-a declarat mândră de faptul că a luat parte la evenimentul organizat în localitatea în care a crescut și de unde are amintiri frumoase. „Am crescut într-o familie multiculturală, ceea ce puteţi deduce şi pe baza lucrurilor expuse. Sunt lucrurile manuale, creațiile mamei și ale bunicilor mele, una dintre ele fiind din Satu Nou, iar cealaltă din Petrovasâla. Din păcate, nu am continat această tradiție. Convieţuirea de peste două secole a românilor și sârbilor din Satu Nou a lăsat multe urme în cultura ambelor popoare. Sunt onorată de faptul că asociația femeilor păstrează aceste urme aşa cum se cuvine. Nu mi-a fost greu să mă decid să vă încredințez tocmai vouă aceste obiecte, care mă leagă emoțional de cei mai dragi”, a declarat Vesna Batalo.\n\nArticolul integral îl puteți citi în numărul 62 din 11 martie",
        "label": "Serbia"
    },
    {
        "title": "Revine cu drag în satul natal • Libertatea",
        "content": "Iosif Muntean, originar din Sân-Mihai, a petrecut 32 de ani la muncă provizorie în America. Anul trecut a ieșit la pensia binemeritată.\n\nTrăieşte cu familia în Florida, dar unele amintiri frumoase îl copleşesc de fiecare dată când revine la casa părintească din Banatski Karlovac. Deoarece părinţii săi în urmă cu mulţi ani s-au stabilit la Banatski Karlovac, Iosif, sau Iosa cum îl alintă prietenii, o parte din anii tinereţii îi petrece aici, la Banatski Karlovac. După cum ne-a mărturisit, anii copilăriei petrecuţi la Sân-Mihai, înseamnă foarte mult în viaţa sa, însă totuşi există ceva ascuns în sufletul lui care îi trezesc emoţii aparte atunci când vine la casa părintească de la Banatski Karlovac. \n\n ,,Am lucrat timp de 32 de ani la Fabrica de automobile GM din Detroit. Aici mi-am întemeiat o familie, m-am căsătorit între timp cu actuala mea soţie Rozalia, şi avem doi copii cu care ne mândrim. În vacanţa de vară am revenit cu mare drag la Banatsi Karlovac pentru a-mi vizita părinţii care mi-au dus dorul pe tot parcursul acestor ani petrecuţi în străinătate. Din păcate, ei au plecat de mai mulţi ani la viaţa veşnică şi Dumnezeu să-i odihnească în pace. Le sunt recunoscător pentru tot ce au făcut pentru mine şi familia mea. Aceasta m-a determinat să mă ataşez foarte mult de Banatski Karlovac, unde am cumpărat un teren pentru a construi o casă de odihnă.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "Câinii străzii – o problemă tot mai mare • Libertatea",
        "content": "Se pare că problema câinilor străzii, în comuna Jitişte, este una extrem de dificilă şi nu sunt speranţe că îşi va găsi rezolvare prea curând. Putem spune că în localităţiile din comuna Jitişte, dar mai ales în Torac, se află câini fără stăpâni la tot pasul. În comuna Jitişte nu există un azil, adică adăpost, unde ar putea aceste animale să fie hrănite şi îngrijite cum se cuvine.\n\nS-au întâmplat şi cazuri când câinii străzii au devenit agresivi şi au atacat oameni şi au intrat în proprietăţi private unde au cauzat pagube mari. Până în momentul de faţă primăria nu a negat niciuna dintre cele spuse. Aici ne punem întrebarea : Este sau nu câinele cel mai bun prieten al omului, şi dacă răspunsul este DA putem pune încă o întrebare: este sau nu Omul prietenul cel mai bun al câinelui? Câinii străzi sunt permanent în centrul satului, în faţa Căminului medical sau în faţa poştei, ba chiar şi în curtea oamenilor. Se întâmplă des ca dimineaţa, când copii merg la şcoală, ca haitele de câini fără stăpân să-i însoţească liniştiţi, până când dau de mirosul vreunui sandvici din ghiozdanelor copiilor. Şi atunci, Doamne fereşte, nu se prea ştie cât de prieten al omului este câinele sau invers. Să nu vorbim de aceiaşi copii, care se întorc acasă de la şcoală sau de la grădiniţă, fugind de câini.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Renovarea bisericii, fapt care încălzește inimile glogonenilor • Libertatea",
        "content": "Sărbătoarea Adormirea Maicii Domnului a fost marcată cu evlavie de către glogoneni. Pe 15 august, ei au îmbrăcat haine de sărbătoare și au participat la Sfânta Liturghie oficiată la Biserica Ortodoxă Română din Glogoni cu ocazia hramului.\n\nÎncepând din această luna, Biserica Ortodoxă Română din Glogoni are oficial un nou paroh, pe Părintele Cristian Băbuț, căruia i-au fost încredințate parohiile din Glogoni și Iabuca după trecerea în neființă a Părintelui Roman Hegean. Sfânta Liturghie de Sfânta Marie Mare a fost oficiată de către Părintele Cristian Băbuț, împreună cu Părintele Traian Brăgean, paroh al Bisericii Ortodoxe Române din Ovcea, Părintele Steva Urošev din Panciova și Părintele Velibor Janković, paroh al Bisericii Ortodoxe Sârbe din Glogoni.\n\nDupă oficierea Sfintei Liturghii, în curtea bisericii a urmat ceremonia de tăiere a colacului și de alegere a noului naș al bisericii. Anul acesta, rolul de naș al Bisericii Ortodoxe Române din Glogoni l-a avut familia lui Lucian Rogean. Ștafeta a preluat-o Vasa Bugarin. Apoi, Părintele Cristian Băbuț a citit donațiile pe care le-au făcut bisericii credincioșii glogoneni.\n\nArticolul integral îl puteți citi în numărul 34 din 26 august",
        "label": "Serbia"
    },
    {
        "title": "Școala Generală „Sfântul Sava” din Jitiște a primit fonduri pentru dotarea cabinetelor IT • Libertatea",
        "content": "Caravana programului „Împreună pentru comunități” a vizitat marți, 19 octombrie, Școala Generală „Sfântul Sava” din Jitiște, căreia compania NIS – Industria Petrolieră din Serbia – a donat fonduri în valoare de aproape 1,2 milioane de dinari pentru dotarea cabinetelor informatice, în cadrul programului cu același nume. \n\n Datorită fondurilor furnizate, școala a primit 23 de calculatoare cu echipamente, care vor îmbunătăți activitatea elevilor și a profesorilor în domeniul tehnologiilor moderne. Cu această ocazie, Mitar Vučurević, primarul comunei Jitiște, a mulțumit companiei NIS pentru sprijinul acordat și a subliniat importanța cooperării pe termen lung pe care comuna Jitiște și compania NIS o implementează în cadrul programului „Împreună pentru comunități”. \n\n „Din anul 2012, compania NIS a fost sponsorul multor acțiuni umanitare pe teritoriul comunei Jitiște prin programul ,,Împreună pentru comunități”. Anul acesta, la fel ca și anul trecut, patru milioane de dinari vor fi investiți prin două proiecte în care Școala primară „Milos Crnjanski” va fi ajutată cu iluminatul public, adică iluminatul cu LED, care va contribui la eficiența energetică. A doua investiție va fi în Instituția preșcolară „Desanka Maksimović”, unde vor fi amenajate fațada și exteriorul clădirii. Mulțumesc Companiei NIS care a recunoscut necesitatea de a ajuta instituțiile de învățământ și pentru tot ceea ce face pentru cetățenii comunei Jitiște”, a spus Vučurević.\n\nArticolul integral îl puteți citi în numărul 44 din 30 octombrie 2021",
        "label": "Serbia"
    },
    {
        "title": "Pachețele pentru preșcolari • Libertatea",
        "content": "Continuând practica de anul trecut, în pragul sărbătorilor de iarnă, Asociația de femei „Pro Art” din Nicolinț a efectuat o vizită la unitatea de preșcolari „Poletarac” din Alibunar, despărțământul din Nicolinț, donând pachețele cu dulciuri și aducând un zâmbet și bucurie în sufletele celor mici.\n\nÎntr-o atmosferă încărcată de emoții, preșcolarii împreună cu educatoarea lor, Speranța Mengher, au dansat, au recitat poezii închinate sărbătorilor ce ne bat la poartă, demonstrând că au fost sârguincioși și că sunt pregătiți să-l întâmpine pe Moș Crăciun.\n\nCu această ocazie a fost prezentă și doamna Mărioara Djuric, directorul Școlii Elementare „2 Octombrie” din Nicolinț care a adus cuvinte de mulțumire femeilor care activează în cadrul Asociație „Pro Art”, prezente la acest eveniment deosebit.\n\nDe menționat că, practica de a dona pachețele preșcolarilor a intrat în planul de activitate al acestei asociații, urmând să devină tradițională.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": "Victoria Adriana Iorga s-a calificat pentru întrecerile zonale de recitare •",
        "content": "Evenimentul de trecere în revistă a recitatorilor din Vârșeț a fost găzduit în sala Centrului de congres „Millenium”. Ajuns la cea de-a 54-a ediție, acest eveniment a fost organizat de Uniunea Amatorilor din Voivodina, Centrul Cultural din Vârșeț și sub auspiciile orașului Vârșeț, denumit „Pesnice naroda mog”.\n\nZoran Đekić, reprezentant al Centrului Cultural, a salutat audiența prezentă. Pe scenă au evoluat recitatori de la școlile elementare și medii din oraș, numărându-se aproximativ 50 de elevi, inclusiv elevi români.\n\nLa această ediție s-a remarcat faptul că mulți elevi de origine română au recitat în limba sârbă, singura elevă care a recitat în limba română, „Regina Ostrogoților” de George Coșbuc, fiind Victoria Adriana Iorga, pregătită de prof. Lenuța Urzescu.\n\nJuriul, format din poetesa Jelena Marinkov și dr. prof. Marinel Negru, a urmărit performanțele. La finalul competiției, au decis calificarea următorilor elevi pentru întrecerile zonale de la Cuvin, luna viitoare: din ciclul I-IV, Bianca Căta de la ȘE „Olga Petrov Radišič”, Mia Baković de la ȘE „Paja Jovanović”, Marina Gvozdenović și Tomislav Suheski de la ȘE „Mladost” și Nina Maksimović de la ȘE „Vuk Stefanović Karadžić”.\n\nArticolul integral îl puteți citi în numărul 10 din 9 martie",
        "label": "Serbia"
    },
    {
        "title": "Locul unde se împletește cultura română și cea sârbă • Libertatea",
        "content": "Întâi septembrie a reunit elevii în băncile școlare. Noul an școlar a început să se desfășoare în format fizic, cu durata orelor de 45 de minute, dar cu respectarea tuturor măsurilor epidemiologice. Cu ocazia revenirii în băncile școlare, am stat de vorbă cu directoarea Școlii Generale „Aksentije Maksimović” din Doloave, Verica Stošić. Accentul a fost pus pe învățarea limbii române la școala amintită, dar și pe proiectele de investiție la această instituție.\n\nLa Școala Generală „Aksentije Maksimović” se frecventează atât ore cu predare în limba română, cât și ore cu predare în limba sârbă. Verica Stošić ne spune că clase cu predare în limba română sunt doar în ciclul primar, adică de la clasa I până la clasa a IV-a. „La clasele cu predare în limba română sunt înscriși în total 6 elevi. Clasa este combinată din elevi din trei clase”, afirmă dânsa. \n\n De asemenea, directoarea Școlii Generale „Aksentije Maksimović” ne spune că la școala amintită există obiectul opțional Limba română cu elemente ale culturii naționale. La aceste ore sunt înscriși atât elevi de naționalitate română, cât și de naționalitate sârbă. „Anul acesta avem înscrise două grupuri de câte 20 de elevi. Dintre aceștia, 20 de elevi fac parte din ciclul primar de învățământ”, afirmă Verica Stošić. Dânsa ne spune că la aceste ore copiii învață atât limba, cât și cultura și tradiția română. Îndrumați de profesoara lor, Luciana Ciolac, copiii au participat și la diverse serbări sau concursuri cu prefix românesc. Recent, un grup de opt elevi, care frecventează obiectul opțional Limba română cu elemente ale culturii naționale, a participat la concursul cu desene în creion sau acureală „Cinste ție, copilărie!”, dedicat Zilei Internaționale a Copilului, la care au luat premiul II în categoria I, 7-8 ani. „Elevii trebuiau să meargă la Reșița în vara aceasta pentru a primi premiul. Însă, din cauza situației epidemiologice aceasta nu s-a putut realiza. Totuși, elevii au fost premiați la Vârșeț, pe 31 august, când sărbătorim Ziua Limbii Române”, ne spune dânsa.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Primul instrument al geniului unui popor este limba sa • Libertatea",
        "content": "La Școala Elementară „Olga Petrov Radišić” din Vârșeț, care este singura școală din oraș unde cursurile școlare se desfășoară în două limbi – română și sârbă, a fost aniversată Ziua Internațională a Limbii Materne.\n\nAceastă zi este celebrată în fiecare an pe 21 februarie, pentru a promova diversitatea culturală și lingvistică în întreaga lume. A fost proclamată în cadrul Conferinței Generale a UNESCO din 17 noiembrie 1999, când statele membre ale organizației s-au angajat să contribuie la protecția și revigorarea bogatei diversități culturale prin promovarea limbilor materne ca formă de comunicare, interacțiune și înțelegere între diferite popoare.\n\nÎntr-o convorbire cu Lenuța Urzescu, profesoara de limba română de la această școală, am aflat cum s-a celebrat această zi internațională a limbii materne la ora de limba română. Această zi a fost marcată prin diverse activități organizate de elevii din clasele a VII-a și a VIII-a. Lenuța Urzescu a declarat pentru mass-media următoarele: „Însușirea limbii materne, precum și utilizarea ei ca mijloc de comunicare, contribuie la conservarea și perpetuarea identității fiecărui popor. Elevii de la secția cu limba de predare română au fost informați de mine despre semnificația acestei sărbători. Atunci, elevii din clasele a VII-a și a VIII-a au prezentat printr-un program special colegilor lor mai mici informații legate de această sărbătoare, subliniind cât de important este că am moștenit limba maternă de la persoanele cele mai iubite din viață noastră, adică de la părinți și bunici.\n\nArticolul integral îl puteți citi în numărul 9 din 2 martie",
        "label": "Serbia"
    },
    {
        "title": "Asistenţa socială reprezintă una din priorităţile Guvernului Republicii Serbia • Libertatea",
        "content": "Vineri, 4 iunie curent, dr. Darija Kisić Tepavčević a vizitat comuna Alibunar, unde a avut întrevederi cu reprezentanţii autoguvernării locale. La şedinţa care a avut loc cu preşedinta comunei Alibunar, Zorana Bratić, s-au dezbătut teme referitoare la sprijinul acordat de Ministerul condus de doamna Kisić Tepavčević, în ceea ce priveşte îmbunătăţirea şi dezvoltarea sistemului de servicii în domeniul asistenţei sociale.\n\nDoamna ministru Kisić Tepavčević a subliniat că asistenţa socială reprezintă una din priorităţile Guvernului Republicii Serbia şi a Ministerului pe care îl conduce, ceea ce este confirmat prin transferul de bani meniţi dezvoltării serviciilor asistenţei sociale în autoguvernările locale, pentru care anul acesta s-au asigurat 556 milioane dinari. În aceste transferuri anul acesta au fost cuprinse 5 autoguvernări locale de pe teritoriul Banatului de Sud, cărora le-a fost asigurată suma de peste 15 milioane dinari. ,,Care sunt de fapt necesitățile la nivelul autoguvernărilor locale, putem cel mai bine vedea dacă venim la faţa locului şi de aceea suntem la Alibunar, pentru a face cunoştinţă cu necesităţile şi care sunt cele mai vulnerabile categorii ale populaţiei de pe teritoriul Districtului Banatului de Sud. Toate aceste activităţi ale noastre să le direcţionăm înspre cei care au cel mai mult nevoie de acest ajutor”, a declarat doamna Kisić Tepavčević. În discuţia cu preşedinta comunei Alibunar, doamna ministru a subliniat necesitatea adaptării anumitor obiecte pentru introducerea serviciului de program zilnic, respectiv centrului de program zilnic pentru copii şi adulţi. Comuna Alibunar a fost cu această ocazie gazda şedinţei directorilor tuturor centrelor de asistenţă socială de pe teritoriul Districtului Banatului de Sud. Cu această ocazie, doamna ministru a invitat autoguvernările locale să prezinte necesităţile în domeniul asistenţei sociale, pentru ca Ministerul să direcţioneze sursele financiare în modul cel mai eficient.\n\n\n\n În cadrul vizitei, doamna ministru a vizitat sediul Asociaţiei comunale a pensionarilor şi ale Asociaţiei invalizilor muncii din Alibunar. După cum a menţionat doamna ministru, pentru protecţia persoanelor cu invaliditate, ministerul de resort acordă sprijin financiar regulat, în scopul realizării activităţilor inclusiv pentru persoanele cu dizabilităţi. Acest sprijin financiar este acordat organizaţiilor în care sunt încadrate persoanele cu dizabilităţi care figurează printre priorităţile Ministerului. S-a discutat şi despre concursul realizat, pentru care au fost asigurate mijloace pentru finanţarea a 33 de asociaţii care încadrează 513 organizaţii locale. După cum au precizat autorităţile, pe teritoriul Districtului Banatului de Sud, există 24 de asociaţii ale persoanelor cu invaliditate, pentru care în decursul acestui an Ministerul Muncii a asigurat suma de 5,5 miliane dinari, iar pentru angajarea persoanelor cu dizabilităţi, a asigrat anul acesta 625 milioane dinari. Pe teritoriului Districtului Banatului de Sud există 4 astfel de întreprinderi, în care peste 50 la sută din angajaţi sunt persoane cu dizabilităţi. Pentru subvenţionarea salariilor lor şi pentru îmbunătăţirea condiţiilor de muncă, anul acesta au fost asigurate peste 23 milioane dinari, a declarat doamna ministru. Pornind de la ideea construirii unei societăţi moderne, în care persoanele cu dizabilităţi sunt egali în drepturi, una din priorităţile din acest an este continuarea realizării campaniei „Serbia fără bariere”, care se realizează împreună cu Organizaţia naţională a persoanelor cu dizabilităţi. Până la finea anului, Ministerul Muncii va realiza, în parteneriat cu organizaţiile persoanelor cu dizabilităţi, proiecte a căror obiectiv este asigurarea unui mediu înconjurător accesibil pentru toţi cetăţenii Serbiei, cum ar fi construirea spaţiilor de joacă inclusiv pentru copiii cu dizabilităţi, asigurarea condiţiilor adecvate de muncă a persoanelor cu dizabilităţi, procurarea calculatoarelor şi a mobilierului şi reconstruirea spaţiilor ale asociaţiilor civice.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "MĂRȚIȘORUL - SIMBOL AL PRIMĂVERII •",
        "content": "Vineri, 24 februarie, Asociația de Femei ,,Etno Art Brakos”, a marcat, printr-un atelier creativ, ziua de 1 martie. La acest atelier au participat foarte mulți copii ai Școlii Elementare ,,Frăție și Unitate” din Alibunar. Elevii, îndrumați de învățătoarea Gheorghina Mengher, au confecţionat mărțisoare pe care le vor purta în piept pe durata întregii luni martie, ca semnificație a venirii primăverii.\n\nAtelierul creativ de marcare a zilei de 1 martie, care a devenit deja o tradiție, pe care femeile asociației amintite îl organizează în fiecare an, este o bună ocazie de a prezenta progresele femeilor de la această asociație, la dezvoltarea societății prin inovație și inițiative antreprenoriale.\n\nDespre semnificația mărțișorului a vorbit prof. Draga Kokotović, președinta Asociației ,,Etno Art Brakos”: ,,Legenda Mărțișorului este foarte veche, originile acestuia nu sunt cunoscute exact, dar prezența sa la români este considerată ca fiind datorată substratului daco-tracic, deși legendele populare îi dau alte origini. Cercetările arheologice efectuate, au scos la iveală amulete asemănătoare cu mărțișorul datând de acum cca. 8.000 de ani. Într-o lucrare de-a lui Iordache Golescu, mărțișorul a fost atestat ca fiind o monedă de aur sau de argint, prinsă cu ață albă-roșie, care era purtat de copii în jurul gâtului. Iată, noi, astăzi, împreună cu învățătoarea Gheorghina Mengher şi elevii, confecţionăm mărțișoare, astfel păstrăm tradiția și sărbătoarea tradițional românească.”\n\nNu întâmplător a fost aleasă ziua de 24 februarie, pentru că pe această dată se sărbătorește încă o sărbătoate tradițională importantă, Dragobete, despre care există diferite mituri. Cel mai cunosut fiind mitul despre fiul Dochiei, care era zeul dragostei si al bunei dispoziţii. I se mai spunea Cap de Primăvară sau Cap de Vară, și era identificat cu Cupidon, zeul iubirii în mitologia română, şi cu Eros, corespondentul acestuia în mitologia greacă. Cert este că aceste două mari sărbători tradiționale s-au unit frumos, iar evenimentul a fost unul pe măsura așteptărilor.\n\nArticolul integral îl puteți citi în numărul 61 din 4 martie",
        "label": "Serbia"
    },
    {
        "title": "Trei evenimente într-o singură săptămână •",
        "content": "Epidemia de coronavirus afectează întreaga omenire de mai bine de un an de zile și dă peste cap planurile organizatorilor de evenimente sportive, culturale, concerte, spectacole și manifestări de amploare. Din acest motiv, la Zrenianin, un autentic oraș al sportului și al culturii, au fost anulate sau amânate sute de turnee și meciuri sportive, evenimente, spectacole și manifestări tradiționale. Însă, scenă expozițională zrenianineană, se pare că nu a fost afectată deloc de coronavirus, chiar putând fi afirmat, că este mai activă și bogată decât în perioada pre-pandemie. Evenimentele se desfășoară aproape săptămânal în spațiile expoziționale a trei instituții culturale, cu o bogată tradiție în organizarea de manifestări de acest gen: Muzeul Național, Galeria Contemporană și Centrul Cultural Zrenianin, la Galeria Asociației Artiștilor Plastici din Zrenjanin (AAPZ), sau ale altor asociații și instituții, dar și în spațiul liber din centrul civic al urbei.\n\nBineînțeles, toate aceste expoziții se desfășoară cu respectarea măsurilor impuse de autorități, uneori și on-line, în funcție de forma și specificul fiecărui eveniment expozițional aparte. În continuare vom prezenta trei expoziții ce au avut loc în perioada 8-14 aprilie la Zrenianin sau ale autorilor din orașul de pe malurile Begăi.\n\n\n\n Primul eveniment a avut loc la Galeria Asociației Artiștilor Plastici din Zrenjanin (AAPZ), pe 7 aprilie, unde a fost vernisată expoziția personală de sculpturi și desene „Dreptunghi și un cerc liniștit în el” a artistului plastic novosădean, Lazar Marković.\n\n\n\n Lazar Markovic s-a născut în 1960 în Novi Sad. A absolvit și a obținut masteratul în grafică la Academia de Arte din Novi Sad. În descursul bogatei cariere artistice a obținut încă două masterate – specialitatea pictură, la Facultatea de Arte Contemporane din Belgrad și sculptură la Academia de Arte din Novi Sad. A absolvit studii de specialitate – Sculptură în teracotă, la Academia de Arte din Novi Sad. Până în prezent, a expus la 61 de expoziții personale (Novi Sad, Belgrad, Budapesta, La Paz) și la aproximativ 300 de expoziții colective din țară și străinătate (Roma, Tokyo, Dortmund, Miami, Amsterdam, Salonic, Lodz, Miskolc, Budapesta, Holabrunn, Timișoara, Damasc, Skopje, Belgrad, Novi Sad, Subotica). A expus și fotografii în 6 expoziții personale.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Adunare de suflet între foștii elevi ai Școlii Elementare „1 Mai” • Libertatea",
        "content": "Așa s-ar putea descrie recenta întâlnire a generației născute în anul 1960, foști elevi ai Școlii Elementare „1 Mai” din Petrovasâla. Această reuniune a fost cu adevărat una de suflet, organizată pur și simplu din dorința de revedere, fără ocazia vreunui jubileu special.\n\nParticipanții s-au arătat încântați că la acest eveniment s-au alăturat nu doar colegi care locuiesc în sat sau în localitățile învecinate, dar și o colegă din Kragujevac, precum și alții veniți tocmai din Canada și Statele Unite ale Americii.\n\nConcret, în seara zilei de 19 august, la ora 19, în incinta școlii s-au strâns 22 de foști elevi. Emoția a fost la cote înalte când aceștia au intrat în sala de clasă și s-au așezat în băncile școlare, la fel ca în trecut. Colega Branka Vuković a deschis evenimentul cu un moment de reculegere în memoria profesorilor și colegilor plecați în lumea umbrelor.\n\nFiecare a luat locul pe care îl ocupase în cei opt ani de școală și au transmis și salutări de la colegi plecați în străinătate. Nu au lipsit nici amintirile vesele, cele care rămân întipărite cel mai mult în suflet. Un detaliu interesant: în această generație se regăsesc două perechi de veri primari – Ilia Barbu, verișor cu Traian Belu, și Ghegea Petru cu Trifu. Mai mult, ultimii s-au căsătorit cu două colege de clasă, Elena Ghegea (născută Jifcu/Laica) și Ana Ghegea (născută Pența).\n\nArticolul integral îl puteți citi în numărul 36 din 9 septembrie",
        "label": "Serbia"
    },
    {
        "title": "Numărul pacienților din spitalul orașului crește de la o zi la alta • Libertatea",
        "content": "Despre situația epidemiologică, ca urmare a răspândirii virusului, am scris în mai multe rânduri la pagina Vârșeț, dar săptămâna trecută, situația a ajuns la punctul culminant. Institutul de sănătate publică din Panciova estimează că situația epidemică se înrăutățește considerabil și în orașul Vârșeț.\n\nNiciodată nu a fost ca săptămâna trecută, un număr atât de mare de persoane infectate cu coronavirus, internați în spitalul din Vârșeț. Directorul Spitalului General din Vârșeț, Ivan Ivanović, a explicat că există 530 de cazuri active în acest oraș, iar 61 de pacienți sunt internați, dintre care 58 sunt la terapie intensivă conectați la oxigen. El spune că vaccinarea este singura cheie și singura cale de ieșire din pandemie. Fiecare persoană ar trebui să se vaccineze. Cât este situația de dificilă, ne informează Ivan Ivanović care a menționat următoarele: \n\n „Cred că multe persoane au uitat de toate măsurile anti-epidemice pe care trebuie să le respectăm, să purtăm corect masca, să evităm cât putem contactul cu alte persoane. Trebuie să respectăm aceste măsuri anti-epidemice. Există locuri în spital, dar apelul meu este să facem tot ce ne stă în putință pentru a preveni tratamentul spitalicesc. La spitalul din oraș, nu am avut niciodată un consum atât de mare de oxigen decât în săptămâna trecută. Cifra este de trei tone.\n\nArticolul integral îl puteți citi în numărul 43 din 23 octombrie 2021",
        "label": "Serbia"
    },
    {
        "title": "O localitate în plină schimbare • Libertatea",
        "content": "Se poate spune că anul 2024 a fost anul marilor realizări la Satu Nou. Deschiderea sălii mari a Casei de Cultură „3 Octombrie” și a grădiniței pentru antepreșcolari în cadrul Școlii Elementare „Žarko Zrenjanin” din localitate, precum și punerea în funcțiune a semaforului în centrul localității sunt unele dintre realizările de anul trecut care au fost așteptate cu anii. Cu această ocazie, președintele Consiliului Comunității Locale din Satu Nou, Nedeljko Topić, ne oferă bilanțul proiectelor realizate la Satu Nou și planurile pentru perioada care urmează.\n\nInterlocutorul nostru evidențiază și lucrările care au avut loc la clădirea Comunității Locale din Satu Nou. Dânsul subliniază că lucrările la subsolul clădirii sunt încă în desfășurare, precum și în unele părți ale etajelor care nu au fost încă finalizate. Conform celor menționate de Topić, cea mai dificilă parte a lucrărilor a rămas pentru final: rezolvarea problemei umidității la subsolul clădirii și îndepărtarea deșeurilor acumulate acolo de-a lungul anilor. În ceea ce privește lucrările la clădirea Comunității Locale din Satu Nou, trotuarele din jurul clădirii au fost asfaltate, iar anul acesta urmează să fie asfaltate și unele porțiuni din curtea clădirii. \n\n Președintele Consiliului Comunității Locale din Satu Nou amintește că, în centrul localității, a fost montat un loc de joacă modern cu sprijinul municipiului Panciova. Conform celor menționate de dânsul, Comunitatea Locală va încerca să instaleze reflectoare pentru iluminare în jurului locului de joacă înainte de venirea timpul frumos, astfel încât acesta să poată fi utilizat la întreaga sa capacitate. \n\n Topić subliniază că anul trecut a fost pus în funcțiune mult așteptatul semafor în centrul localității. „Municipiul Panciova a recunoscut necesitatea instalării semaforului, pentru care au fost alocate surse financiare semnificative. Oamenii se acomodează ușor cu semaforul. Totuși, există câțiva care nu respectă întocmai semnalizarea luminoasă, locurile de parcare sau alte reglementări. Am instalat și semne de circulație în câteva străzi. Fac un apel către consătenii noștri să nu distrugă aceste semne, deoarece unele dintre ele au fost deja deteriorate. Aceste semne sunt instalate pentru siguranța pietonilor și participanților la trafic, nu se află acolo din întâmplare, ci pentru a servi scopului pentru care au fost amplasate”, a declarat dânsul. \n\n Interlocutorul nostru ne dezvăluie că, în cursul anului trecut, au reușit să curețe groapa de gunoi din localitate într-o măsură suficientă pentru a o face funcțională. Dânsul și-a exprimat speranța că vor continua cu curățarea acesteia în prima jumătate a acestui an, cu scopul de a o curăța complet. „Din păcate, există mulți consăteni fără conștiință, care depun deșeuri în locuri nepermise și într-un mod care nu este deloc în regulă. Întreprinderea noastră edilitar-publică, nu poate să curețe atât groapa de gunoi, cât și satul, dacă locuitorii nu acordă nicio atenție. Prin neatenție, punem în pericol sănătatea locuitorilor și, în general, confortul localității noastre, care este important pentru a atrage noi locuitori, așa cum deja vin să caute case și terenuri. Noi trebuie să lucrăm pentru a asigura condiții de viață bune”, a declarat Topić. \n\n Comunitatea Locală a reușit să obțină 350 de puieți, care au fost plantați în jurul gropii de gunoi. Această inițiativă are scopul de a preveni răspândirea deșeurilor în toate direcțiile și de a împiedica vântul să le poarte spre cimitir. \n\n După o perioadă lungă, anul trecut a fost deschisă sala mare a Casei de Cultură „3 Octombrie” din Satu Nou, iar Topić menționează că, spre sfârșitul anului, au reușit să introducă și încălzirea. „Sunt mândru că pot să afirm că am participat la această realizare, de a aduce sala mare într-o stare funcțională, și de a oferi consătenilor oportunitatea de a se delecta de programele pregătite de membrii casei noastre de cultură”, a afirmat dânsul. \n\n De asemenea, o mare realizare din anul trecut este deschiderea grădiniței pentru antepreșcolari în cadrul Școlii Elementare „Žarko Zrenjanin” din localitate. Această grădiniță este frecventată de aproximativ 50 de copii, însă chiar și această capacitate este mică pentru nevoile satului. „Mă bucur că este așa, pentru că înseamnă că trebuie să ne străduim să extindem această capacitate, astfel încât tinerii să se decidă mai ușor să-și mărească familia, știind că au un loc sigur unde își pot lăsa copiii pe durata zilei, în timp ce sunt la lucru. Aceasta este o problemă generală pe întregul teritoriul municipiului Panciova. În această privință, Adunarea municipiului Panciova a votat decizia de a construi două grădinițe noi în oraș, care vor primi în jur de 400 de copii. Se rezolvă și această problemă, poate că soluția nu va veni atât de repede pe cât ne-am dori, dar trebuie să respectăm procedurile. Cred că, în măsura în care se va recunoaște adevărata necesitate, vom găsi o soluție pentru a mări capacitatea grădiniței și în satul nostru”, a afirmat Topić.\n\nArticolul integral îl puteți citi în numărul 4 din 25 ianuarie 2025",
        "label": "Serbia"
    },
    {
        "title": "Examen de admitere pentru noul an şcolar • Libertatea",
        "content": "Şcoala de Muzică „Jovan Bandur” din Panciova, în colaborare cu Şcoala Generală „Žarko Zrenjanin” şi Casa de Cultură „3 Octombrie” din Satu Nou, face înscrieri în clasa pregătitoare şi clasa întâi, din cadrul secției Școlii Generale de Muzică din Satu Nou, pentru anul şcolar 2021-2022. Se fac înscrieri pentru următoarele instrumente: clarinet, acordeon, tamburină, vioară şi chitară. Posibilitatea de a deveni elevi ai secției Școlii Generale de Muzică, o au copiii cu vârsta până la 10 ani.\n\n\n\n Înscrierile pentru examenul de admitere se efectuează prin intermediul site-ului şcolii www.muzickaskolapancevo.edu.rs. Pe site-ul respectiv se alfă cererea pentru înscriere la examenul de admitere care trebuie completată şi trimisă pe adresa de e-mail jbandur.upis@gmail.com. Examenul de admitere, precum și orele de instrument și solfegio, vor avea loc în sala mică a Casei de Cultură „3 Octomrbie”.\n\nPrima sesiune de promovare a examenului de admitere va avea loc pe data de 22 mai, iar înscrierile pentru aceasta se vor efectua începând cu 19 aprilie până pe 19 mai. Cea de-a doua sesiune va fi pe 12 iunie, iar înscrierile vor avea loc începând cu 24 mai până pe 9 iunie. \n\n Pentru informaţii suplimentare puteţi contacta şcoala la următorul număr de telefon: 345-976.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": ",,Sunt fericit cu viața mea de pensionar” • Libertatea",
        "content": "Tiberiu Musta a fost angajat timp de 40 de ani la Inspectoratul republican pentru economie și comerț, sectorul comercial din Alibunar. După ieșirea la pensie, Tibi, cum îi spun sătenii lui, revine în satul natal, iar timpul liber îl dedică familiei sale. Viața de pensionar l-a făcut fericit, deoarece i-a creat un spațiu mai mare pentru a se dedica unor activități din satul unde a copilărit.\n\n,,Sunt fericit cu viața mea de pensionar, deoarece am la dispoziție mai mult timp liber de a mă ocupa de activitățile benefice pentru satul meu. Mă bucur foarte mult că îi pot ajuta pe sătenii mei în activitățile care vor crea mai bune condiții de viață. Dintotdeuna am sprijinit activitățile inițiate de tinerii din sat, mai ales în perioada când eram și eu de vârsta lor. Am activat la reanimarea vieții culturale în sat, am sprijinit orice fel de activitate pentru a progresa viața la sat. De ani în șir sunt prezent în viața spirituală a satului, și ofer un ajutor la realizarea activităților care se găsesc pe agenda de lucru a Consiliului parohial. Îmi pare bine și pentru faptul că am reușit să ducem la bun sfârșit renovarea sfântului lăcaș condus cu multă dăruire duhovnicească de Preotul Icon. Stavrofor Ionel Savu. Îmi pare bine că pot să ajut și pe cei de la Comunitatea locală, unde și eu am activat mulți ani. Mă mândresc și cu prietenii mei cu care am copilărit împreună care nu au uitat de mine, și mă invită să petrecem clipe frumoase la manifestările tradiționale organizate la Petrovasâla.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Vlad Ion Vălean şi Nevena Stamenović din Sân-Mihai, printre cei 8 plasaţi la întrecerile zonale •",
        "content": "Sâmbătă, 4 martie, în sala festivă a Primăriei Alibunar, a avut loc tradiţionala Trecere în revistă a recitatorilor din comuna Alibunar, organizată de Biblioteca Comunală ,,Vuk Karadžić” sub auspiciile comunei Alibunar.\n\nLa reuşita acestei competiţii a recitatorilor au contribuit 34 de elevi recitatori instruiţi de cadrele didactice de la şcolile elementare din: Sân-Mihai, Banatski Karlovac, Ilandža şi Dobrica. Evoluarea recitatorilor a fost jurizată de prof. Vesna Nikolić, prof. Eleonora Miclea şi Zorka Banjac, referent pentru cultură în comuna Alibunar. Recitatorii au fost împărţiţi în două grupuri, şi anume: în grupul mic, unde au intrat elevii de la ciclul I-IV, iar în grupul mare au fost repartizaţi elevii de la ciclul V-VIII. Evenimentul a fost inaugurat de directoarea bibliotecii, Ljiljana Botorić, care le-a adresat cuvinte de bun augur participanţilor, menţionând că, întrecerile zonale ale recitatorilor vor avea loc pe 17 martie, la Cuvin.\n\nÎn cadrul grupului mic au evoluat 23 de recitatori, iar în grupul mare au fost 11 concurenţi. După o pauză de jumătate de oră, juriul a prezentat rezultatele finale. La ciclul I-IV pentru întrecerile zonale ale recitatorilor s-au plasat: Naja Diklić din Ilandža, Nikolija Popović din Banatski Karlovac, Ivona Jovanov din Dobrica, Vlad Ion Vălean din Sân-Mihai.\n\nArticolul integral îl puteți citi în numărul 62 din 11 martie",
        "label": "Serbia"
    },
    {
        "title": "Va fi organizată „Vinarijada” • Libertatea",
        "content": "A fost decis ca ediția de anul acesta să fie desfășurată în conformitate cu măsurile impuse de comandamentul de criză în vederea combaterii coronavirusului.\n\nEste planificat ca prima parte a manifestării de anul acesta să aibă loc începând cu data de 12 februarie până pe 14 februarie. Programul adoptat prevede promovarea, degustarea, evaluarea, tăierea podgoriilor și tăierea colacului.\n\nCea de-a doua parte a manifestării, respectiv seara finală care prevede un eveniment cu un program cultural-artistic, va fi organizată în decursul anului dacă se vor crea condiții și dacă vor fi revocate măsurile impuse de comandamentul de criză.\n\nParticipanții manifestării „Vinarijada” care nu sunt din comuna Panciova trebuie să trimită mostrele de vin în sticle de plastic prin poștă.\n\nDupă cum este menționat, o monstră constă din două sticle de același vin, iar prețul pentru o monstră este 200 dinari.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Trei medalii de aur de la ediția jubiliară a emulației corale internaționale • Libertatea",
        "content": "Este deja cunoscut faptul că în orașul de pe Bega funcţionează actualmente 28 de formații corale, iar Zrenianinul este una dintre puținele, posibil și unica urbe din Serbia, care poate organiza singură un festival al muzicii corale.\n\nDin anul 2014, la Zrenianin, se desfășoară Festivalul Memorial ,,Sloboda Bursać”, dedicat celui care a fost celebru dirijor și o marcantă personalitate a muzicii corale, iar Corul mixt de tineret „Josif Marinković” din Zrenianin, sub a cărei baghetă dirijorală funcționa, a câștigat numeroase premii, inclusiv titlul de „Corul lumii”, respective cel mai bun cor de pe mapamond, la Langolen, în Marea Britanie, în anul 1987. Din acest an, tradiția muzicii corale perpetuează, iar formațiile din orașul de pe Bega cuceresc punctaje maxime și medalii de aur la festivaluri naționale și internaționale destinate muzicii corale.\n\n\n\n Trei medalii de aur, cu un punctaj aproape maxim, au fost câștigate de ansamblurile corale din Zrenianin, la cea de-a XX-a ediție jubiliară a Concursului coral „Festivitățile muzicale din mai”.\n\n\n\n Competiția s-a desfășurat on-line la Bijeljina, în perioada 14 -16 mai, pe cinci categorii corale. Au participat un număr record de formații corale, peste 50 de ansambluri din: Slovenia, Croația, Macedonia de Nord, Bulgaria, Polonia, Ucraina, Bosnia și Herțegovina, Muntenegru și Republica Sârbă. La categoria corurilor mixte, cu un maxim de 100 puncte câștigate, Corul mixt de tineret al Școlii de Muzică „Josif Marinković”, dirijat de Zorica Kozlovački, a urcat pe cea mai înaltă treaptă a podiumului festiv. Atât adulții, cât și ansamblurile de tineret au evoluat împreună în această categorie, succesul corului zrenianinean fiind din acest motiv și mai semnificativ. În ultimii 15 ani, acest cor a adus 47 de premii orașului de pe Bega și Școlii de Muzică „Josif Marinković”, iar recent, ca singurul cor din Serbia, a avut o participare notabilă la cel de-al XXVI-lea Festival Internațional On-line destinat Corurilor de Copii și Tineret. „Dobri Voynikov” din Șumen (Bulgaria).\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Uniți într-un moment de rugăciune •",
        "content": "Pe data de 27 octombrie, Comitetul comunal al Partidului Progresist Sârb din comuna Alibunar a organizat o sărbătoare grandioasă pentru a cinsti sărbătoarea Sfânta Parascheva. Acest eveniment a adunat într-un singur loc atât membrii partidului, cât și locuitorii comunei, toți uniți într-un moment de rugăciune și reflecție asupra unui viitor mai promițător.\n\nÎn discursul său, președinta comunei Alibunar, Zorana Bratić, a subliniat importanța acestei zile și a adunării lor în numele credinței în Dumnezeu și a Sfintei Parascheva, ocrotitoarea lor. Împreună cu aceasta, a menționat și înțelepciunea politicii președintelui Republicii Serbia, Aleksandar Vučić, care a ghidat partidul și comunitatea în direcția unui viitor mai prosper.\n\nEa a recunoscut că drumul înainte va fi plin de provocări, dar a subliniat că doar prin unitate și efort comun pot realiza visele mărețe pentru Serbia. Cu determinare și credință, membrii Partidului Progresist Sârb s-au angajat să lupte pentru binele statului și al poporului lor.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Sfântul Trifon, protectorul podgoriilor și al viticultorilor • Libertatea",
        "content": "Sfântul Trifon este protectorul Școlii Medii de Agricultură din Vârșeț, dar ziua în care este celebrat nu a putut fi sărbătorită ca și în anii trecuți din cauza coronavirusului.\n\nEvenimentul a ajuns la cea de-a 29-a ediție concursului pentru producătorii de vin și țuică. În plus, anul acesta școala va sărbători 100 de ani de existență. Astăzi are 53 de profesori și 418 elevi în 17 despărțăminte profilate pe agricultură, alimentație, medicină veterinară, turism și catering.\n\nDupă spusele directorului Srđan Kliska, începând din acest an ziua școlii se va aniversa pe data de 14 februarie. Până acum, ziua Școlii Medii de Agricultură din Vârșeț a fost aniversată la date care nu au avut o mare importanță pentru trecutul școlii. Din acest motiv, consiliul de administrație al școlii a luat această decizie.\n\nBineînțeles că s-a plănuit marcarea jubileului printr-un eveniment atotcuprinzător, dar planurile le-a zădărnicit coronavirusul. Așadar, ziua de 14 februarie va fi marcată doar în cadrul școlii. În acea zi vor fi prezentate cele mai bune lucrările ale elevilor ajunse la concursul de artă plastică și literatură. Va fi tăiat colacul, ca și în fiecare an, iar elevii și profesorii vor tăia prima viță-de-vie a școlii în anul 2021, a adăugat directorul Srđan Kliska.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Tradiții păstrate cu sfințenie • Libertatea",
        "content": "În timp ce în multe locuri tradițiile se pierd treptat, la Coștei acestea au rădăcini adânci şi se păstrează cu sfințenie.\n\nMembrii SCA „Eminescu” își onorează trecutul și valorizează fiecare detaliu al moștenirii lor culturale. O practică remarcabilă este tradiția fanfarei care străbate satul în timpul sărbătorilor. Pe acestă temă am stat de vorbă cu Ilia Capeţ, dirijorul fanfarei ce poartă numele vestitului dirijor Ion Rotariu-Cordân și funcționează în cadrul SCA „Eminescu”.\n\nInterlocutorul nostru ne-a mărturisit următoarle: „An de an, la 7 ianuarie, creștinii ortodocși, cei ce poartă numele Ion îşi sărbătoresc ziua onomastică – ziua Sfântului Ioan Botezătorul. Pe lângă semnificația religioasă a sfintei sărbători, la Coștei se veselesc toți cei ce poartă acest nume. Fanfara «Ion Rotariu-Cordân» a SCA «Eminescu» a avut un rol important în sărbătorirea acestei zile. Cu o tradiție bine înrădăcinată, membrii fanfarei au interpretat tradiționalul «La mulți ani» și melodii populare românești, aducând bucurie în casele membrilor societății. Prin acest gest ne-am propus să facem ziua de sărbătoare a fiecărui Ion din sat, care este membru al societăţii noastre, mai veselă şi mai frumoasă.”\n\nArticolul integral îl puteți citi în numărul 3 din 20 ianuarie",
        "label": "Serbia"
    },
    {
        "title": "Evenimentul global a fost marcat la Zrenianin • Libertatea",
        "content": "Împreună cu instituţii, persoane şi ţări din întreaga lume, WWF-World Wide Fund for Nature a lansat pe 27 martie evenimentul global „Ora Pământului 2021-Earth Hour 2021”. Zrenianinul s-a alăturat instituţiilor publice din toată lumea, marcând sâmbătă seara, „Ora Pământului”. Acțiunea globală „Earth Hour 2021 – Move for the Planet” (Earth Hour), organizată în mod tradițional în fiecare an de Organizația Mondială pentru Natură (WWF), de această dată se desfășoară cu sprijinul Guvernului Regatului Suediei în cadrul proiectului „Să ne potrivim clima”. Serbia este una dintre numeroasele țări care participă la acțiune, iar Zrenianinul este unul dintre orașele din țara noastră care au susținut „Ora pentru planeta noastră” de la bun început și au contribuit la campania care indică problema globală a schimbărilor climatice.\n\n\n\n Timp de o oră, între 20:30 şi 21:30 iluminatul public din centrul urbei a fost stins parțial, iar din cauza situației epidemiologice, anul acesta „Ora pentru planeta noastră” a fost marcată printr-o campanie digitală. Totuşi, centrul urbei nu a fost în beznă în aceste 60 de minute, o parte din iluminatul decorativ a fost stins, însă cel din magazine şi ambiental nu a fost întrerupt.\n\n\n\n Anul acesta mesajul sub care se desfăşoară „Ora Pământului” este „Să ne potrivim clima”. WWF i-a invitat pe toţi locuitorii Terrei să stingă luminile în case, și în loc să consume energie acasă, cetăţenii puteau să dăruiască ,,propria energie”. În anii precedenți, un număr relativ însemnat de zrenianineni s-a întâlnit cu acest prilej în faţa clădirii „Vodotoranj”, aprinzând lumânări, simbol al luminii şi iluminatului alternativ, precum şi de a transmite un mesaj ecologic de conştientizare. Ediția de anul acesta a acțiunii globale a fost marcată printr-o campanie digitală. Pe parcursul ediţiilor anterioare, aproape 100 de oraşe şi comune, 150 de şcoli, companii, organizaţii non-guvernamentale şi sute de mii de persoane din Serbia au participat în mod activ la „Ora Pământului”, în ultima sâmbătă din luna martie. Anul acesta, însă, evenimentul global s-a desfășurat fără participanți activi, din cauza situației epidemiologice din întreaga lume. La fel a fost și la Zrenianin.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Aprovizionarea cu apă este o prioritate • Libertatea",
        "content": "Întreprinderea edilitar-publică ,,Univerzal” din Alibunar, în planul de activități prioritare, a stabilit așteptările pe care le are până la finea anului în curs. Managementul acestei întreprinderi edilitare rămâne angajat să îmbunătățească calitatatea serviciilor de alimentare cu apă, precum și o funcționare nestingherită a rețelei de apeduct în toate cele 10 localități din comuna Alibunar. Despre modul cum se vor desfășura aceste activități ne-a vorbit Rispsime Gajić, șefa Sectorului pentru întreținerea rețelei de apeduct și aprovizionare cu apă potabilă.\n\n– „În comuna Alibunar există 10 localități care dispun de apeduct, pe al cărei teritoriu sunt repartizate 26 de fântâni arteziene unde sunt instalate stațiuni pentru distribuirea apei la consumatori. Aceste fântâni sau puțuri, au o vechime de peste 60 de ani, care necesită o reparație capitală pentru a-și atingă eficiența deplină. Din păcate, pentru reparația lor este nevoie de investiții enorme, ceea ce depășește limitele financiare ale acestei întreprinderi edilitare.\n\nManagementul acestei întreprinderi depune eforturi serioase, în sensul ca să asigure funcționarea nestingherită a rețelei de apeduct, însă se întâmplă deseori să apară și unele avarii de mari proporții, mai ales în perioada verii. Deoarece dispunem de câteva echipe specializate care în câteva ore depistează defecțiunea, și distribuirea cu apă revine la starea normală. Desigur că, aceste reparații ale sistemului de aprovizionare, necesită asigurarea unui suport financiar considerabil. De câte ori este nevoie, acest ajutor financiar este oferit din partea comunei Alibunar, și pentru acest gest le mulțumim în mod aparte.\n\nTrebuie să remarc faptul că, anul trecut, cu sprijinul comunei Alibunar, am reușit să ducem la bun sfârșit realizarea unui proiect de importanță vitală pentru consumatorii din Nicolinț. Din donațiile primite a fost cumpărat un filtru special pentru epurarea apei și eliminarea unor impurități (nitrați de fier, mangan). Trebuie evidențiat acest lucru, deoarece nicolincenii, după mulți ani, se pot bucura de faptul că pot consuma apă de calitate superioară. O altă acțiune reușită este asanarea unei fântâni arteziene la Alibunar, de la care s-au aprovizionat un număr mare de locuitori. Și în acest an vom continua să reamenajăm fântânile arteziene, deoarece consumatorii solicită acest lucru, și noi trebuie să le ieșim în întâmpinare.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Au fost semnate contracte pentru reabilitarea energetică a caselor și apartamentelor familiale • Libertatea",
        "content": "În decursul săptămânii trecute, la Primăria din Jitiște, a avut loc semnarea contractelor privind cofinanțarea măsurilor de reabilitare energetică pe teritoriul comunei Jitiște. Contractele au fost semnate între Primăria Jitiște și cetățeni (în calitate de utilizatori finali), precum și de contractanți (în calitate de utilizatori direcți).\n\nPrimăria Jitiște a făcut un apel public pentru cofinanțarea măsurilor de reabilitare energetică, pentru case și apartamente familiale, cetățenilor de pe acest teritoriu, în decursul anului 2022. Cererile totale ale cetățenilor sunt mai mari decât s-a așteptat, adică au fost primite 223 de cereri, dintre care 96 de cetățeni au avut dreptul la subvenții, respectiv 41 de cetățeni pentru înlocuirea tâmplăriei, 30 pentru înlocuirea cazanului de încălzire centrală, 14 pentru înlocuirea cazanului de încălzire centrală și instalarea rețelei de conducte, 4 pentru înlocuirea cazanului de încălzire pe biomasă, 7 pentru montarea fațadei.\n\nSuma totală de fonduri disponibile din partea Primăria Jitiște și a Ministerului Minelor și Energiei este de 10,5 milioane de dinari, dintre care 6,5 milioane au fost alocați de Primăria Jitiște și 4 milioane de către minister. Primarul comunei Jitiște, Mitar Vučurević, a spus că aceste activități sunt un pas important către îmbunătățirea eficienței energetice generale pe teritoriul comunei Jitiște. Este al doilea an în care autoguvernarea locală și Ministerul Minelor și Energiei au implementat îmbunătățiri când este vorba de eficiențe energetice. Lista finală a utilizatorilor se află pe site-ul – Opština Žitište.\n\nArticolul îl puteți citi în numărul 50 din 10 decembrie",
        "label": "Serbia"
    },
    {
        "title": "Arta muzicală i-a fost o dragoste eternă •",
        "content": "Pe lângă Sima Mălaimare, Stevan Mălaimare, Petru Jenar, Iovan Crișan, la acordeon a cântat și Iepta Țăpârdea, numit și Opancu.\n\nIepta Țăpârdea era permanent vesel, dispus și pregătit de dialog. Făcea multe glume și era un om bun. A cântat la acordeon împreună cu Sima Mălaimare, rapsod cunoscut, dar și cu Stevan Mălaimare, iarăși o legendă a muzicii tradiționale, dar și a altor genuri muzicale. Deseori venea la tatăl meu, Stevan Mălaimare, să-i repare câte ceva la acordeon, fiindcă el era maestru de acordeoane cu diplomă oficială. Mă bucuram mult când venea pe la noi. Ne cânta la acordeon. Apoi, tatăl sau bunicul meu îl acompaniau atât instrumental, cât și vocal.\n\nRapsodul Sima Mălaimare l-a învățat și câteva melodii autentice pe acordeonistul Iepta Țăpârdea. Astfel, altădată au cântat împreună sau particular. Cântau la nunți, botezuri, dar și la alte ceremonii. \n\n Iepta Țăpârdea a fost un cântăreț și instrumentist autodidact. A cântat unele ardelene din repertoriul lui Sima Mălaimare, apoi unele melodii din Banatul sârbesc, dar și din Banatul românesc. Dânsul a cântat și multe melodii populare sârbești.\n\nPutem remarca faptul adevărat că acordeonistul Iepta Țăpârdea a satisfăcut tot ceea ce a fost important pentru o nuntă, un botez, o cununie… Realmente, dânsul a știut să facă o ambianță pozitivă, să facă umor și să spună povești.\n\nArticolul integral îl puteți citi în numărul 56 din 28 ianuarie",
        "label": "Serbia"
    },
    {
        "title": "Veselie, bucurie și distracție plăcută • Libertatea",
        "content": "Ca în fiecare an, după tradiție și anul acesta, la nedeia satului Iablanca s-a organizat un concurs gastronomic intitulat „Gulašijada”. Acest eveniment a fost organizat de către Comunitatea Locală din Iablanca.\n\nLa ediția a șaptea a acestui eveniment gastronomic au participat un număr record de participanți. O zi caldă, cu soare, mirosul de mâncare bună și oamenii veseli într-un număr mare, a fost cea mai bună imagine de la Iablanca. Numeroșii oaspeții și vizitatori din oraș, dar și din satele vecine, au avut ocazia să admire echipele care și-au instalat ceaunele și au gătit gulaș vânătoresc. De la organizatori am aflat că, scopul acestui eveniment gastronomic este să se atragă cât mai mulți participanți iar, la ediția din acest an, obiectivul a fost atins. Tuturor participanților le-a fost oferit un loc marcat unde au putut să-și instaleze ceaunele. Organizatorii au pus la dispoziție participanților câteva kilograme de carne și o mare parte de ingrediente. A fost o atmosferă foarte plăcută și veselă, toți au avut ocazia să asculte muzică populară care a fost interpretată de o formație muzicală și solista Veronica Vinu. Este cert că vizitatori interesați, au putut să guste din specialitățile pregătite, adică gulașul vânătoresc. Pe lângă delicatesele culinare, vizitatori au avut parte și de un peisaj natural captivant de care se bucură toate localitățile de la codru. Sătenii din Iablanca ne-au informat că organizarea acestei întâlniri culinare în ziua când se consemnează și nedeia satului este o adevărată bucurie și mândrie pentru toți sătenii care îi primesc, cu brațele deschise, pe toți oaspeții din oraș și din alte localități.\n\nArticolul îl puteți citi în numărul 26 din 29 iunie",
        "label": "Serbia"
    },
    {
        "title": "La secția română sunt înscriși 12 elevi • Libertatea",
        "content": "Conform datelor furnizate de reprezentanții Școlii de Economie și Comerț ,,Dositej Obradović”, în prima etapă la secția română – profilul tehnician administrativ cu o durată de 4 ani de școlarizare, au fost înscriși 12 elevi, din cele 30 de locuri prevăzute de ministerul de resort. La același profil, cu limba sârbă de predare, au fot înscriși 21 de elevi, din 30 de locuri stabilite de prescripțiile legale. În etapa a doua de înscriere vor fi posibilități de completare a locurilor vacanțe, la ambele secții cu același profil și durată de școlarizare. Când este vorba de crearea profilului de meseriași, la secția în limba sârbă a profilului de ospătar, cu durata de 3 ani de școlarizare, au fost înscriși 16 elevi, iar la profilul de pantofar sunt înscriși doar 4 elevi. Probabil că ei vor fi transferați la secția de ospătar dacă această decizie va fi aprobată de autorități.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Un deceniu de activitate cultural-artistică •",
        "content": "Printre tinerii „boboci” talentați se află și Antonel Sculean. Din dragostea față de muzică, s-a hotărât să cânte la trompetă.\n\nAntonel este deja de vreo șase ani încadrat în Fanfara „Tineretul”. Primele instrucții le-a primit de la dirijorul Sașa Mandreș, care a instruit mai multe generații de tinere talente. Antonel a progresat rapid, perfecționându-şi abilitățile muzicale, studiind cu seriozitate notele și fundamentele muzicii.\n\nArta sunetelor a devenit o componentă integrală a vieții sale. Tânărul dedică mult timp studiului, folosindu-și timpul liber pentru a exersa la instrumentul său preferat. Menționăm că Antonel a participat la Festivalul „Trompeta bănățeană”, care s-a derulat mai mulți ani la Satu Nou, dar și la alte manifestări cultural-artistice și marcarea unor sărbători religioase. Tânărul s-a prezentat de mai multe ori și în România.\n\nAntonel dispune de calități indispensabile pentru trompetă. Percepția, afinitatea, inteligența și performanțele artistice îl fac deosebit pe tânărul trompetist.\n\n„Am o bucurie nespus de mare atunci când ne pregătim pentru unele turnee, când ne deplasăm să participăm la concerte sau festivaluri. Mă bucur aparte când ne pregătim să participăm la festivalul tradițional care se desfășoară în fiecare an la începutul lunii august la Guča”, afirmă Antonel.\n\nArticolul integral îl puteți citi în numărul 32 din 12 august",
        "label": "Serbia"
    },
    {
        "title": "Parcul Eolian „Vetrozelena” • Libertatea",
        "content": "La Panciova este în plan construcția Parcului Eolian „Vetrozelena”, care va cuprinde 60 de mori de vânt cu o putere instalată de până la 300 MW. Confor planului, acest parc eolian se va construi pe teritoriul comunelor cadastrale Satu-Nou și Doloave.\n\nÎn planul pentru construcția Parcului Eolian „Vetrozelena”, care a fost solicitat de către Orașul Panciova și elaborat de Întreprinderea Publică „Urbanizam” din Panciova, este precizat că morile de vânt vor cuprinde o suprafață de 49,48 km 2 , scrie „eKapija”.\n\nZona în care este prevăzută construcția servește în scop agricol, așadar nu există specii protejate ale naturii.\n\nDupă cum este specificat în documentația planului, este prevăzută construcția a mai multor unități funcționale pentru producerea energiei electrice din surse regenerabile. În funcție de potențialul eolian se va construi un complex de infrastructură de mori de vânt cu o conexiune adecvată la rețeaua de cablu de tensiune medie, la rețeau de telecomunicații și la alte rețele, precum și la o rețea de control de trafic.\n\nConfrom analizelor preliminare, morile de vânt vor fi conectate la sistemul electroenergetic transmis potrivit condițiilor Întreprinderii Publice „Elekromreža Srbije”. Înălțimea stâlpilor turbinelor eoliene va fi de maximum 250 m. Este prevăzută și conectarea Parcului Eolian „Vetrozelena” la rețeaua de transmisie a nivelului de 400 kV, prin extensia PRP Čibuk 1, respectiv a postului nou de transformare TS 400/35kV, și introducerea liniei electrice de mare tensiune existente 400 kV DV Panciova 2 – granița României/Reșița nr. 463A în instalația de conexiune-distribuție adăugată la construcție PRP Čibuk\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "Sejur la Vârșeț pentru copiii din Kosovo • Libertatea",
        "content": "Săptămâna trecută, la Căminul Crucii Roșii de pe Dealul Vârșețului au fost în vizită câțiva copii din localitățile din Kosovo. În cadrul programului Crucii Roșii din Serbia, ,,Odihnă și recuperare pentru copiilor din categoriile vulnerabile din aspect social”, finanțat de Secretariatul Provincial pentru Politici Sociale, Demografie și Egalitate de Gen, în perioada 3 – 9 august 75 de copii din Kosovo și Metohija şi-au petrecut vacanţa la Căminul Crucii Roșii.\n\nCopiii care au venit din Kosovo au vârste cuprinse între 10 şi 17 ani. Au spus că le-a plăcut foarte mult în vacanţă. În fiecare zi au fost organizate ateliere educaționale, creative și sportive, precum şi plimbări pe Dealul Vârșețului împreună cu voluntarii Crucii Roșii din Panciova. \n\n Maja Ristić Lažetić, membră a Consiliului Executiv al orașului Vârșeț, responsabilă pe probleme sociale, a vizitat copiii din Kosovo care au fost cazaţi la Căminul Crucii Roșii. \n\n În numele orașului Vârșeț, ca gazdă a taberei, le-a urat vacanță plăcută și activă, cu conţinut bogat, cu diverse activități sportive, recreative, educaţionale și creative, realizare cu ajutorul voluntarilor. \n\n Pe tot parcursul sejurului supravegherea profesională au asigurat-o pediatrii și educatorii.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Reconstrucția drumului spre Iablanca, Sălcița și Coștei • Libertatea",
        "content": "Conform informațiilor primite de la autoguvernarea locală a orașului Vârșeț, au început lucrările de întreținere obișnuită a drumurilor din localitățile aflate pe teritoriul orașului. Aceste lucrări au fost începute săptămâna aceasta, vizând reabilitarea unei părți a drumului dintre localitățile Iablanca și Sălcița, precum și a unei părți din drumul spre localitatea Coștei, mai precis coborârea spre sat.\n\nÎn curând, va începe și reabilitarea podului de deasupra canalului de apă situat la șase kilometri de orașul Vârșeț. Lucrările vor include profilarea carosabilului existent, realizarea stratului de susținere și asfaltarea finală, urmând ca săptămâna viitoare să se efectueze amenajarea malurilor pentru finalizarea lucrărilor pe aceste drumuri. Documentația de proiectare și tehnică pentru reabilitarea podului de peste canalul de apă, care a fost avariat și se află la kilometrul șase de oraș, este aproape de finalizare. Se estimează că lucrările vor fi finalizate în următoarele săptămâni.\n\nLucrările de reabilitare, reconstrucție și asfaltare a drumurilor din toate localitățile rurale vor îmbunătăți considerabil condițiile de viață ale cetățenilor. Orașul Vârșeț investește anual câteva milioane de dinari în reconstrucția și reabilitarea drumurilor care duc spre localitățile rurale. Planul autoguvernării locale este modernizarea și reconstrucția tuturor drumurilor, aducându-le la un standard calitativ superior în rețeaua de trafic.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Sterija în centrul orașului • Libertatea",
        "content": "Monumentul marelui dramaturg sârb Jovan Sterija Popović, după 14 ani, a fost readus la locul său în parcul din centrul orașului numit Parcul Rusesc. Cu această ocazie primarul orașului, Dragana Mitrović, a dat o declarație:\n\n„Spre bucuria locuitorilor din Vârșeț, astăzi pot spune cu mândrie că am corectat nedreptatea care a durat 14 ani. Din voința persoanelor, care se credeau deasupra legii și deasupra statului, în 2009, a fost mutat pe platoul Pieței Teatrului, monumentul lui Jovan Steria Popović, părintele dramei sârbe, care a fost readus la locul unde a fost amplasat în 1981.\n\nAu existat multe inițiative pentru a readuce monumentul la vechiul loc. În 2018, Institutul pentru Protecția Monumentelor Culturale a pregătit condiții detaliate pentru repunerea lui la locul inițial. În 2009, s-a aprobat proiectul de amenajare a terenului în jurul teatrului și Parcului Rusesc, ca amenajare a centrului orașului.\n\nNu există însă nici un singur document de la Institutul pentru Protecția Monumentelor Culturale și nici de la autoritatea locală competentă, pentru mutarea monumentelor pe platou zonei teatrului. Dimpotrivă, institutul a sprijinit pe deplin inițiativa orașului Vârșeț de a restitui monumentul, ceea ce am făcut săptămâna trecută.”\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Noua componență a conducerii comunale, în frunte cu președinta Zorana Bratić, s-a constituit •",
        "content": "Noua Adunare Comunală este compusă din 23 de consilieri. Cu 17 voturi acordate de consilierii de pe lista „Aleksandar Vučić – Alibunarul mâine”, Zorana Bratić a fost aleasă din nou în fruntea comunei Alibunar. Locțiitorul președintelui este Milan Ćuruvija. Au fost constituite organele de conducere ale Adunării Comunale, din care fac parte: Aleksandar Siveri, președinte, Darian Tăpălagă, vicepreședinte, și Biljana Vragović, secretara Adunării Comunale. De asemenea, a fost aleasă și noua componență a Consiliului Comunal, formată din 7 membri.\n\nLucrările ședinței constitutive au fost conduse de Milan Ćuruvija, cel mai în vârstă consilier, asistat de Dobrivoje Dubljanin, cel mai tânăr consilier ales în noua componență a Adunării Comunale. Conform prescripțiilor legislative, o comisie formată din trei membri propuși de partidul de guvernământ (Partidul Progresist Sârb) a verificat mandatele consilierilor, după care s-a trecut la propunerea membrilor pentru noua componență a Adunării Comunale.\n\nPentru exercitarea funcției de președinte al Adunării Comunale, de pe lista „Aleksandar Vučić – Alibunarul mâine” a fost propus Aleksandar Siveri, pentru funcția de vicepreședinte a fost propus Darian Tăpălagă, iar pentru funcția de secretară a Adunării Comunale – Biljana Vragović. Cu 17 voturi acordate de consilierii partidului de guvernământ (PPS), aceștia au fost aleși în funcțiile respective.\n\nArticolul integral îl puteți citi în numărul 29 din 20 iulie",
        "label": "Serbia"
    },
    {
        "title": "Sărbătorirea a 50 de ani de la absolvirea liceului • Libertatea",
        "content": "Vineri, 16 iunie, la Centrul Școlar „Nikola Tesla” din Vârșeț a avut loc o reîntâlnire deosebită: după jumătate de secol de la absolvirea bacalaureatului, foștii liceeni, români și sârbi, s-au reunit. Momentul aniversării a 50 de ani de la absolvirea liceului este unul cu o încărcătură emoțională intensă, plin de amintiri și semnificații profunde.\n\nÎntâlnirea a început la ora 13, în cancelaria Centrul Școlar „Nikola Tesla”. O oră de diriginție a fost pregătită pentru această ocazie, iar salutul inaugural a fost oferit de profesorul de matematică, acum pensionar, Stefan Stojanović. Apoi, cuvântul a fost preluat de diriginta clasei a românilor, Maria Balei, care și-a exprimat bucuria revederii, subliniind emoțiile speciale ale acestei întâlniri.\n\nLa acest eveniment, foștii colegi au povestit despre anii petrecuți la liceu, fiecare împărtășind povestea proprie. Gheorghe Novac a adus un omagiu prilejului, recitând o poezie de-a sa, în limba română. \n\n Lucian Marina a amintit: „Astăzi, generația din 1954 s-a reunit pentru a rememora perioada petrecută împreună în această clădire. Aici am petrecut patru ani de liceu. Emoțiile revin, clipele petrecute aici nu se uită niciodată. Este o bucurie imensă că la reîntâlnire au venit colegi nu doar din Vârșeț, ci și din alte localități, precum colegul nostru, Viorel Menza, care a ajuns din SUA la întâlnire.”\n\nArticolul integral îl puteți citi în numărul 25 din 24 iunie",
        "label": "Serbia"
    },
    {
        "title": "Pasiunea lui îndrăgită este pregătirea mâncărurilor tradiţionale • Libertatea",
        "content": "Pe Jovan Gajić l-am întâlnit la competiţia culinară de la Sân-Mihai, organizată cu prilejul sărbătorii satului. De fapt, Jova al nostru, cum îl alintă prietenii, este prezent la majoritatea întâlnirilor ale bucătarilor tradiţionali, unde se pregătesc cu multă migală şi atenţie deosebită, mâncăruri apetisante preferate de toţi gurmanzii. L-am întrebat pe Jova, care a fost motivul principal de a fi prezent la o astfel de competiţie culinară?\n\n,,În primul rând, am venit aici la prietenii mei, pentru că mă simt bine în mijlocul sâmienţilor, care sunt deasupra de toate, foarte buni ospitalieri, dar şi buni bucătari care gătesc mâncăruri tradiţionale. Şi al doilea lucru, pentru că îmi place să gătesc mâncărurile tradiţionale cu care am crescut alături de părinţii noştri. După părerea mea, aceste mâncăruri preferate şi de sârbi, şi de români, pentru că suntem ca şi fraţii şi trăim în bună înţelegere de secole întregi, atunci este şi firesc să ne placă aceleaşi mâncăruri. Există vreunul dintre noi care nu a mâncat mămăligă cu brânză şi nu a băut lapte de vacă sau de oaie? Cred că nu există aşa ceva printre fraţii români şi sârbi. Pe lângă multe altele, care ne leagă, este şi mâncarea tradiţională, şi acest lucru trebuie să îl ştie toţi, îndeosebi cei tineri. Îmi pare bine că prietenii mei nu au uitat de mine, m-au invitat la sărbătoarea satului şi tot la fel trebuie şi noi să procedăm pe viitor.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Organism consultativ menit dezvoltării ecologice locale durabile • Libertatea",
        "content": "Ziua Protecției Naturii în Serbia, 11 aprilie, la Zrenianin a fost marcată prin constituirea Consiliului Verde, la o ședință desfășurată în această zi la Primăria orașului.\n\nÎn prezența primarului Simo Salapura, a primarului adjunct, Marija Damjanović, și a cincisprezece membri, Consiliul Verde a fost format ca organism consultativ al primarului, care include reprezentanți ai mișcărilor și asociațiilor de mediu, instituțiilor municipale, instituțiilor de învățământ superior, reprezentanți ai organizațiilor civice se ocupă de ecologie și de îmbunătățirea protecției mediului în orașul de pe Bega. \n\n În perioada anterioară, printr-o serie de măsuri și activități sub numitorul comun „Zrenianinul Verde”, s-au realizat multe acțiuni și proiecte, precum și utilizarea potențială în ceea ce privește îmbunătățirea suplimentară a situației ecologice în municipiu.\n\nCu acest prilej, au fost menționate și trei activități cheie curente ce se vor realiza în viitor, care reflectă în mare măsură imaginea ecologică a orașului – punerea în funcțiune a unei fabrici de procesare a apei potabile, construcția unei stații centrale de epurare a apelor uzate și reabilitarea gropii de gunoi din oraș, alături de alte proiecte care se implementează în orașul de pe Bega.\n\nArticolul integral îl puteți citi în numărul 68 din 22 aprilie",
        "label": "Serbia"
    },
    {
        "title": "Donații și noutăți cu ocazia hramului • Libertatea",
        "content": "Pe 26 octombrie, un număr considerabil de credincioși români s-au reunit la Capela Ortodoxă Română din Panciova pentru a sărbători hramul Sfântul Mare Mucenic Dimitrie, Izvorâtorul de Mir. Sfânta Liturghie a fost oficiată de către preotul administrator al parohiei amintite, părintele Traian Brăgean.\n\nCredincioșii au ascultat Sfânta Liturghie cu mare evlavie. Părintele Traian Brăgean a sfințit colacul, vinul și coliva. Apoi, nașul Capelei Ortodoxe Române din Panciova, Livius Baba a predat ștafeta noului naș. Pentru următoarele douăsprezece luni, nașul Capelei Ortodoxe Române din Panciova va fi Doina Stanojević cu familia sa.\n\nCu ocazia hramului, Capela Ortodoxă Română din Panciova a primit și câteva donații. Familia nașului vechi, Livius Baba, a donat două sfeșnice. Acestea sunt așezate pe Sfânta Masă. Un dar capelei a făcut și familia Dan din Ovcea. Este vorba de un suport de carte, care este așezat, de asemenea, pe Sfânta Masă. \n\n Capela Ortodoxă Română din Panciova a primit un cadou din partea conducerii Casei de Presă și Editură „Libertatea”. Este vorba despre o pictură, ilustrată cu Sfântul Mare Mucenic Dimitrie cu un scurt mesaj. \n\n La sfârșitul slujbei, părintele Traian Brăgean a anunțat credincioșii că preot administrator al Capelei Ortodoxe Române din Panciova va fi din nou părintele Mircea Munteanu.\n\nDânsul a mulțumit tuturor pentru buna colaborare pe care au avut-o mai mult de un an, perioadă în care s-au rugat împreună la Capela Ortdoxă Române din Panciova.\n\nintegral îl puteți citi în numărul 45 din 5 noiembrie",
        "label": "Serbia"
    },
    {
        "title": "O activitate importantă pentru elevi • Libertatea",
        "content": "După o pauză de doi ani din cauza situației epidemiologice, biblioteca și-a reluat activitățile și cursurile obișnuite care sunt organizate în această instituție culturală orășenească.\n\nSăptămâna trecută, la Biblioteca Orășenească din Vârşeţ, a început să se realizeze cea de-a zecea ediție a cursurilor de limba germană. Aceste cursuri sunt menite elevilor de la școala elementară și sunt gratuite. Cursurile vor fi susținute de către bibliotecarul Fodor Tamaș care vorbește limba germană. După spusele lui Fodor Tamaş cursurile vor fi interactive, dinamice și adaptate fiecărui elev. Stilul de predare și învățare este unul cu metode și materiale adecvate elevului de fiecare vârstă, unde se folosesc cele patru elemente de învățare cititul, scrisul, ascultatul și vorbitul.\n\nPrincipala condiție de participare la aceste cursuri este interesul de a învăța o limbă europeană. Scopul acestor cursuri de limba germană este de a le introduce copiilor elementele de bază ale limbii germane într-un mod ușor și distractiv, astfel încât să le fie mai ușor să urmeze lecțiile mai târziu la școală. Cursurile au loc în fiecare luni la bibliotecă și sunt destinate unui grup de douăzeci de elevi.\n\nUn curs durează 40 de minute. Elevii care au frecventat cursurile în anii anteriori au explicat că au avut o mare importanță pentru ei cunoștințele pe care le-au dobândit la aceste cursuri și le-au ajuta foarte mult la insușirea acestei limbii. Cursurile vor dura timp de o lună. La sfârșitul cursurilor toți elevii vor primi diplome și certificate. Acest proiect este rezultatul unei foarte bune colaborări între Biblioteca Orășenească și toate instituțiile de învățământ de pe teritoriul orașului Vârșeț. Având în vedere că Biblioteca Orășenească are un fond foarte bogat de carte în limba germană, unii dintre elevi deja s-au abonat pentru a împrumuta titlurile care îi interesează.",
        "label": "Serbia"
    },
    {
        "title": "Iovan Țarovan Crișan „Boambă” (1929-2006) •",
        "content": "Iovan Țarovan Crișan s-a născut în anul 1929 la Satu Nou. Acest rapsod autohton face parte din pleiada rapsozilor boboci autohtoni, cum au fost: Sima Mălaimare, Iovan Bugarin Bogami, Ioța Bugarin Bogami, Gheorghe Radovanćev „Piri”, Sava Stoian „Naicu”, „Omoreanii”. Printre raspozii tineri sunt: Stevan Mălaimare, Petru Jenar, Petru Bogdan „Modoni”. \n\n Primele instrucții le-a primit de la Sima Mălaimare, rapsod autentic din Satu Nou. După o perioadă de timp, a început singur să se instruiască. Singur și-a desăvârșit triluri ornamentale, apogiaturile, precum și mordenții. A avut o dinamică specifică, a cântat doinele cu o ardoare mare și cu o duioșie excelentă. \n\n De asemenea, Iovan Țarovan, numit de boboci și a lu` „Boambă”, a reușit să se mențină un timp destul de îndelungat în arta sunetelor, atât ca acordeonist, cât și ca solist vocal și instrumentist. De vreo câteva ori când am stat de vorbă cu el, mi-a demonstrat cum aplica trilurile, apogiaturile, moderaţiile, precum și ornamentele. Am studiat și am cercetat felul interpretării și executării ornamentelor pe care le-a aplicat uica Iovan. Avea o dulceață specifică, triluri bogate, respecta dinamica în mod aparte, dar și melodia autentică-autohtonă. \n\n Iovan Țarovan Crișan a avut un repertoriu variat și bogat. Cânta ardelene, doine, brâie, jocuri de doi, învârtite, hore, dube, cântece autenctice, autohtone, cântece și melodii moderne din Banat etc. A mai cântat și alte jocuri și melodii populare din alte zone folclorice. Baza acestui rapsod au fost în general doinele noastre autentice, dar și doine din alte regiuni. \n\n Ardoarea sa imensă și trilurile l-au făcut să devină un instrumentist bun, chiar foarte bun pentru timpurile acelea. Rapsodul Iovan Țarovan Crișan a cântat la acordeonul cu butoane, extraordinar de bine cu toate că a fost autodidact, însă foarte talentat.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Beneficiile iluminatului cu led • Libertatea",
        "content": "Comunitatea Locală din Sân-Mihai are motive de bucurie, deoarece terenul sportiv al școlii a beneficiat recent de o modernizare importantă: un nou sistem de iluminat cu led. Această inițiativă vine ca răspuns la necesitatea de a oferi copiilor și tinerilor din localitate condiții superioare pentru antrenamentele de seară și activitățile sportive recreative.\n\nPrincipalul avantaj al noului sistem de iluminat cu led constă în eficiența energetică ridicată. Comparativ cu vechile sisteme de iluminat, ledurile consumă mult mai puțină energie, ceea ce se traduce în costuri mai mici pentru întreținerea terenului sportiv. De asemenea, ledurile oferă o iluminare mult mai clară și uniformă, asigurând o vizibilitate excelentă pe tot parcursul antrenamentelor nocturne. Acest lucru este esențial pentru a preveni accidentările și pentru a permite desfășurarea activităților sportive în condiții optime.\n\nDupă cum aflăm de la membrii Comunității Locale, prin implementarea acestui proiect, comunitatea speră să stimuleze interesul copiilor pentru sport și mișcare. Condițiile mai bune de antrenament vor contribui la o motivație crescută și la performanțe sportive îmbunătățite. Copiii vor avea acum posibilitatea să își dezvolte abilitățile într-un mediu sigur și bine iluminat, ceea ce va facilita adoptarea unor obiceiuri de viață sănătoase.\n\nArticolul integral îl puteți citi în numărul 24 din 15 iunie",
        "label": "Serbia"
    },
    {
        "title": "Profesoară de chimie și fizică • Libertatea",
        "content": "Gabriela Buzadžin, născută Comnoșan, este profesoară de chimie și fizică la Școala Elementară „Žarko Zre njanin” din Satu Nou. S-a angajat la școala din satul său natal după absolvirea Facultății de Chimie din Belgrad.\n\nGabriela a fost dotată dintotdeauna cu un potențial creativ. Fiindu-i diriginte timp de patru ani, pot afirma că Gabriela a fost o elevă foarte talentată. A scris poezii şi proză și a participat la activitățile extrașcolare. A fost membră a secţiei de teatru şi cor, dar a făcut parte şi din grupul de cântăreţi. Având simț ritmic dezvoltat, a dansat bine. Dintotdeauna a fost interesată de artă, știință și cultură.\n\nÎn perioada în care a fost elevă, dar și în studenţie, Gabriela a fost pasionată de dansurile românești și sârbești. A dansat diverse coregrafii. Fiind pasionată de dansuri folclorice, Gabriela a făcut parte din ansamblul folcloric al Casei de Cultură „3 Octombrie” din Satu Nou. La vremea respectivă, foarte mulți tineri au făcut parte din ansamblurile folclorice. Acest fapt s-a datorat și coregrafului Živko Oparnica, care a știut să atragă tinerele talente.\n\nGabriela, o dansatoare foarte bună, s-a evidențiat. A fost în mai multe turnee şi a călătorit în multe ţări, unde membrii Casei de Cultură „3 Octombrie” din Satu Nou au avut prestaţii scenice excelente. Dansatorii noștri și orchestra au obținut o mulțime de premii și recunoștințe.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Program cultural și distractiv divers • Libertatea",
        "content": "Evenimentul turistic și gastronomic „Seri Boeme” se organizează în fiecare an în Srpska Crnja în onoarea faimosului poet, pictor și boem Đura Jakšić, născut în acel sat din Banat. „Seriile Boeme” urmează după „Serile Teiului” cu ocazia sărbătoririi Hramului Bisericii Sfântului Mare Mucenic Procopiu, cu scopul de a contribui la dezvoltarea turismului în acel sat, aflat la granița cu România, cunoscut și sub numele de Orășelul lui Đura.\n\n\n\n Manifestarea tradițională „Seri Boeme” a avut loc în perioada 21-25 iulie, organizată de Comuna Nova Crnja și Organizația Turistică din Srpska Crnja. \n\n Programul manifestării de patru zile a început miercuri, 21 iulie, cu primirea Episcopului Banatului, Nikanor Bogunović, și a Liturghiei Sfântului Ierarh la biserica Sfântului Mare Mucenic Procopie. Timp de patru zile, a avut loc un program divers, cum ar fi Etno-Bazar, o competiție de pescuit organizată de Asociația pescarilor sportivi, concursuri de gătit organizate de Asociația de Vânători din Srpska Crnja etc. Iubitorii de muzică s-au bucurat, de asemenea, de programe diverse. Ca parte a programului de muzică clasică, au cântat Maša Lekin, Sanja Anastasija, Puniša Bili King și Marija Basta, iar orchestra „Ševe” a cântat cântece de pahar în curtea muzeului lui Đura Jakšić. Moto clubul ,,Kumovi” a organizat o tabără moto cu un concert rock, precum și un defileu pe străzile din Srpska Crnja.\n\nArticolul integral îl puteți citi în numărul 32 din 7 august 2021",
        "label": "Serbia"
    },
    {
        "title": "Lucrările la instalația hidrotehnică din Srpski Itebei sunt finalizate • Libertatea",
        "content": "Lucrările de reabilitare a obiectelor hidrotehnice din Clec și Srpski Itebei, care fac parte din proiectul „Bega”, au fost finalizate în termenul prevăzut. \n\n Obiectele au fost înregistrate ca bunuri imobile sub protecție și, prin urmare, reabilitarea și reconstrucția lucrărilor s-au efectuat conform principiului păstrării aspectului original. Unitatea manuală a mecanismului a fost păstrată, îndeplinind astfel cerințele Institutului Provincial pentru Protecția Monumentelor Culturale. Lucrările, printre altele, au inclus amenajarea clădirii tehnice și a barajului. \n\n Cu aceste lucrări este finalizată cea mai mare parte a proiectului „Bega”, care se referea la executarea lucrărilor în care este inclusă și construirea unei piste cu dublu scop (pentru inspecția muncii și pentru biciclete) de la granița cu România până la barajul din Clec, precum și un ponton flotant pentru transportul navelor în Zrenianin. Restul proiectului se referă la pregătirea documentației tehnice pentru lucrările de scoatere a nămolului din Bega navigabilă, ce se așteptată în noiembrie, când proiectul ,,Bega” va fi finalizat oficial în întregime.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Retrospectivă a evenimentelor din sat și articole despre consăteni • Libertatea",
        "content": "Periodicul românilor din Satu Nou „Foaia bobocilor”, editat de SCA „Dr. Radu Flora” și tipărit cu sprijinul Consiliului Național al Minorității Naționale Române, a adus bucurie „bobocilor” pentru al 30-lea an.\n\n„Foaia bobocilor” se deschide cu o urare călduroasă de Crăciun și un calendar pentru anul 2024. Urmează aspecte de la Festivalul „Colindele Neamului”, organizat pe 3 decembrie 2023 la Satu Nou, însoțite de fotografii captivante ale gazdelor ediției. Periodicul reflectă și viața culturală a „bobocilor”. În acest context citim despre „Memorialul Radu Flora”, organizat la Casa de Cultură „3 Octombrie” din Satu Nou, în cinstea apreciatului scriitor, traducător, filolog și profesor universitar de origine din Satu Nou.\n\nNe delectăm și cu citirea poeziei „Doina” de Ioan Flora, anul trecut împlinindu-se 50 de ani de la publicare. În acest context, în pagina care urmează facem o reîntâlnire cu opera scriitorului amintit. În vara anului trecut, Preasfințitul Părinte Ieronim, Episcop al Daciei Felix din Vârșeț, a liturghisit la Biserica Ortodoxă Română din Satu Nou. Despre acest eveniment citim în continuare.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": ",,Deschide ușa, creștine!” • Libertatea",
        "content": "Duminică, 18 decembrie 2022, la Săcălaz, în Biserica Ortodoxă Română cu hramul ,,Pogorârea Sfântului Duh”, începând cu ora 15, s-a desfășurat cea de-a XI-a ediție a Festivalului de colinde ,,Deschide ușa, creștine!”. Această manifestare creștină a fost organizată și susținută de parohia din Săcălaz, Asociația Culturală ,,Armonia”, câțiva sponsori și cu ajutorul membrelor corului „Săcălăzeana”, cât și a unor femei creștine care s-au oferit să ajute la buna desfășurare a acestui festival de colinde.\n\nParticiparea a fost pe măsura evenimentului. Săcălăzenii și alți iubitori de colinde din alte localități, au avut minunatul prilej să-i asculte pe colindătorii veniți din Torac, Voislova-Caraș-Severin, Giroc, Beregsăul Mare și Beregsăul Mic și, nu în ultimul rând, colindătorii grădiniței și școlii din Săcălaz.\n\nLa acest festival au participat și colindătorii din Torac, mai precis, grupul de colindători ai parohiei din Toracu Mare, conduși de Pr. Paroh Cristian Popi, instruiți de Melisa Frișcan și Minu Lelea. Apariția copiilor cu căciulile țuguiate și fetițele cu băsmăluțe negre, cât și diversitatea și coloritul straielor cu care erau îmbrăcați, au stârnit admirație și aplauze prelungite.\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Standarde înalte pentrucei mici • Libertatea",
        "content": "Clădirea nou construită a preșcolarilor „Čarolija” din Vârșeț și-a început oficial activitatea săptămâna trecută. Este a zecea instituție preșcolară din oraș și poartă denumirea simbolică de „Park”, datorită proximității sale față de parc. Aici vor fi îngrijiți copiii de vârstă mică, de la creșă, cu vârste cuprinse între unu și trei ani.\n\nPrimarul orașului, Dragana Mitrović, a vizitat recent, împreună cu colegii săi, inclusiv Miroslav Lepir, membru în Consiliului Executiv al orașului Vârșeț, responsabil pentru învățământ, noua creșă deschisă.\n\nEi au discutat cu angajații și părinții, care au petrecut timp cu copiii lor în primele zile la creșă pentru o adaptare mai ușoară. Părinții nu și-au ascuns satisfacția că micuții lor au putut să experimenteze prima despărțire de părinți în această nouă unitate a instituției preșcolare.\n\nOrașul Vârșeț a recunoscut necesitatea construirii unei noi clădiri preșcolare, având în vedere listele de așteptare pentru înscrierea copiilor de vârstă mică, dintre care aproximativ o sută au rămas neînscrise în fiecare an. Această magnifică unitate, construită conform celor mai moderne standarde, va rezolva și această problemă. Noua unitate va avea 20 de angajați, dintre care 14 sunt asistente medicale – educatoare, special instruite pentru a lucra cu copiii cu vârste cuprinse între unu și trei ani.\n\nArticolul integral îl puteți citi în numărul 48 din 2 decembrie",
        "label": "Serbia"
    },
    {
        "title": "Președinta comunei Alibunar Zorana Bratić în dialog cu sătenii • Libertatea",
        "content": "Joi, 11 martie curent, președinta comunei Alibunar Zorana Bratić a efectuat o vizită de lucru la Petrovasâla, unde s-a întâlnit cu sătenii în încăperile Comunității locale. În cadrul acestor convorbiri, sătenii și-au expus problemele cu care se confruntă în realizarea activităților zilnice. O problemă arzătoare a fost prezentată de câteva familii vulnerabile care sunt la limita existenței. Deoarece aceste convorbiri sunt o prioritate pentru autorități, Zorana Bratić a propus ca acestor familii defavorizate să li se asigure totul ce este necesar pentru o viață decentă, și au fost donate câte doi metri cubi de lemne pentru încălzirea încăperilor.\n\nSătenii, prezenți la aceste convorbiri, și-au exprimat dorința ca pe viitor să se asigure o funcționare mai bună a sistemului de aprovizionare cu apă. De asemenea, ei sunt de părere că întreprinderea edilitară din Alibunar, trebuie și în continuare să se îngrijească de parcul sătesc pentru ca acesta să obțină menirea lui, adică să devină un loc de distracție pentru copii, și un loc de reculegere pentru pentru persoanele vârstnice. În continuare discuțiile s-au axat pe soluționarea situației în domeniul infrastructurii locale. Autoritățile au convenit asupra faptului că, se va ține cont de doleanțele sătenilor, iar lucrările de revitalizare a satului, se vor efectua conform unui plan stabilit de factorii decisivi care adoptă decizii în baza strategiei de dezvoltare a localităților din comuna Alibunar.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Noi oportunități pentru tineri • Libertatea",
        "content": "Anul acesta, în luna mai, orașul Vârșeț a demarat proiectul „Cardul pentru studenți”, în cadrul căruia autoritățile locale și sectorul privat, împreună, le oferă sprijin tuturor studenților din orașul nostru. Studenții posesori ai acestui card beneficiază de numeroase avantaje şi reduceri la transportul cu autobuzul pe liniile interurbane, în instituții culturale, centre sportive, școli de limbi străine, brutării, centre de copiere și în multe alte locuri.\n\nÎncă din prima zi, proiectul „Cardul pentru studenți” a suscitat un interes foarte mare, atât din partea oamenilor de afaceri din Vârșeț care au recunoscut importanţa proiectului şi l-au susţinut, cât și din partea studenților, cărora le este destinat cardul. Orașul Vârșeț îi invită pe toți bobocii, dar și pe studenții care încă nu au făcut acest pas, să se înscrie pentru obţinerea cardului studențesc prin completarea unui formular electronic pe site-ul Căminului Tineretului din Vârșeț. Emiterea cardului durează 7 zile. Studenţii ridică aceste carduri personal, de luni până vineri între orele 8 și 14, la Căminul Tineretului din Vârșeț, situat acum la etajul al doilea al Turnului de Birouri din Centrul Milenium, Piața Tineretului nr. 17. \n\n „Ne bucurăm că ne-am alăturat orașului Vârșeț și Căminului Tineretului din Vârșeț în realizarea acestui proiect. Academia Oxford din Vârșeț doreşte să le ofere studenților posibilitatea de a-și extinde cunoștințele, precum și de a traduce documentația, dacă se decid să studieze în străinătate. Considerăm că pentru un student orice ajutor, chiar și cel mai mic, este foarte important”, a subliniat Jelena Mišić de la Academia Oxford. \n\n „Pentru mine este o mare plăcere să fac parte dintr-un proiect atât de important. Interesul studenților crește de la o zi la alta. Ne așteptăm la o creștere a numărului de clienți cu carduri de reducere începând din octombrie. Compania noastră oferă reduceri pentru toate serviciile, inclusiv imprimare, copertare, imprimare pe textile și multe altele”, a spus Tamara Matički, proprietara centrului de copiere ,,Copy Center” din Vârșeț. \n\n „Mă bucur că orașul Vârșeț ajută studenții. Beneficiez cel mai mult de serviciile de transport, deoarece sunt studentă și vin acasă aproape în fiecare weekend. Îmi place orașul meu și mă întorc aici cu drag. Transportul cu autobuzul este important pentru mine, deoarece sunt mai multe curse decât în transportul feroviar. În prezent, studenții care dețin cardul de student al orașului Vârșeț beneficiază de o reducere de 50% la transportul cu autobuzul, oferită de compania STUP Vârșeț”, ne-a spus Jovana Lepojević, studentă la Facultatea de Farmacie. \n\n „Proiectul referitor la cardurile pentru studenți ne oferă numeroase beneficii în orașul nostru și ne apropie de activitățile culturale. Totodată, ele sunt impuls pentru rețelele noastre sociale și cele locale. Ca studentă și președintă a organizației nonguvernamentale «Uniunea Studenților Vârșeț», înțeleg însemnătatea acestui proiect. Beneficiem de reduceri care ne ajută în ceea ce priveşte bugetul personal. Mulți studenți din Novi Sad și Zrenianin vin mai des acasă. Le suntem recunoscători oamenilor de afaceri și orașului Vârșeț pentru că ne-au oferit această oportunitate”, a declarat Anita Kiš, președinta Uniunii Studenților din Vârșeț.\n\nArticolul îl puteți citi în numărul 40 din 5 octombrie",
        "label": "Serbia"
    },
    {
        "title": "Adunare jubiliară • Libertatea",
        "content": "Într-o seară magică la început de vară, la Petrovasâla a avut loc un eveniment de suflet. Foștii elevi ai Şcolii Elementare ,,1 Mai” din localitate, au sărbătorit patruzeci și cinci de ani de la terminarea şcolii elementare și șaizeci de ani de viață.\n\nPunctul de adunare ne-a fost frumoasa sală pentru evenimente festive ,,F&N Ghila”, tot din Petrovasâla, a proprietarei Anita Bojin. După ce ne-am adunat la ora 19:00, ne-am salutat cordial și ne-am recunoscut mai mult după ochi, care nu se schimbă dar și grație zâmbetelor sincere. Cuvântul de salut a fost adresat de avocatul Condan Eugen, de altfel, persoana care se dedică trup și suflet acestor adunări, și care își face prezența cu regularitate la întrunirile noastre, care au devenit anuale. Dânsul a salutat cu alese cuvinte adunarea care a devenit jubiliară, totodată fiind și o adunare record (32 de colegi). Gelu, cum îi spunem cu toții, ș-a asumat obligația de a se ocupa de buna organizație în ceea ce privește oferta restaurantului și nu ne-a dezamăgit. Am fost serviți cu aperitiv frumos decorat, felul principal-grătar, desertul cheesecake și băuturi la libera alegere.\n\nUnul din organizatorii acestei adunări, este şi Ruža Marković –Stanković care, de fiecare dată, își îndeplinește sarcinile preluate. De asigurarea muzicii s-a ocupat colega noastră care locuieşte la Belgrad, Vesna Anović, născută Ivan. Aşadar, de buna noastră dispoziție s-a ocupat orchestra ,,Neolit” din Starčevo. O orchestră de tamburine formată din șase muzicieni care cântă la instrumente, dar foarte frumos cântă și cu vocea.\n\nArticolul integral îl puteți citi în numărul 31 din 5 august",
        "label": "Serbia"
    },
    {
        "title": "Strategia Asociației ,,Selo Plus”, printre cele mai bune • Libertatea",
        "content": "Ministerul Agriculturii a adoptat strategia dezvoltării rurale care a fost întocmită de către Asociația Cetățenilor „Selo Plus” din Vârșeț cu sprijinul autoguvernării locale și care reprezintă baza includerii în programul IPARD al Uniunii Europene. Această strategie a dezvoltării rurale s-a aflat printre cele 21 de strategii locale de dezvoltare rurală din Serbia, clasate cel mai bine.\n\n\n\n Asociația Cetățenilor „Selo Plus”, ca organizație nonguvernamentală și nonprofit, a fost înființată cu scopul de a se îmbunătăți infrastructura rurală comunală, cea de afaceri, culturală, socială, ecologică și sportivă, producția agricolă, prelucrarea și vânzarea produselor agricole cu origine geografică și turismul etno, cel rural și cel eco.\n\n\n\n Asociația „Selo plus”, cu realizările și lucrările sale, cuprinde până la 51 de așezări rurale de pe teritoriile Vârșeț, Biserica Albă și Plandiște. \n\n Despre această strategie de dezvoltare rurală, care a fost adoptată de către Ministerul Agriculturii, ne-a vorbit pe scurt Slaviša Maksimović, membru al Consiliul orașului Vârșeț responsabil pentru Dezvoltare Rurală.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Protestul „Vrem apă!” a adunat un număr mare de cetățeni • Libertatea",
        "content": "Peste 150 de mașini cu cetățeni nemulțumiți s-au adunat săptămâna trecută în fața Sălii de Cristal, pentru a face parte din protestul pentru apă, organizat de asociația „ZRAK”. Cererea de bază a protestanților a fost aprovizionarea cu un minim de 2 litri de apă zilnic fiecărui cetățean. \n\n Asociația civică informală ,,ZRAK” a inițiat această acțiune, în cooperare cu alte organizații, pentru a-și exprima nemulțumirea din cauza situației proaste a apei. Anterior, nu au putut să se organizeze, atât din cauza sărbătorilor, cât și din cauza temperaturilor ridicate. A fost nevoie de timp pentru a organiza totul în mod corespunzător și pentru a stabili cerințe clare. \n\n „Întrebarea de ce ne-am adunat este un pic ipocrită, având în vedere că nu avem apă adecvată de 17 ani. În toți acești ani am auzit numai minciuni, promisiuni goale și platitudini politice. Guvernul trebuie să rezolve problema apei. Chiar nu ne pasă cum și în ce mod o va rezolva. Problema comună este apa. Cererea noastră de astăzi este aprovizionarea cu un minim de 2 litri de apă pentru fiecare locuitor al Zrenianinului, în fiecare zi. Aceasta este cantitatea minimă estimată necesară, deși consumăm mult mai mult. Protestele nu se vor opri până când prima noastră cerere nu va fi îndeplinită”, a declarat unul dintre fondatorii asociației ,,ZRAK”, Bekim Rukeci.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Carnetul de student aduce anumite privilegii • Libertatea",
        "content": "Săptămâna trecută, în sala mică a Primăriei orașului Vârșeț, Dragana Mitrović, primarul orașului, împreună cu membrii consiliului executiv, a găzduit o întâlnire cu oameni de afaceri de pe teritoriul orașului. În cadrul acestei întâlniri protocolare s-a discutat despre implementarea unui nou și important proiect: carnetele de student, care vor oferi o serie de beneficii studenților.\n\nLa ședință au fost prezenți membrii în consiliul executiv al orașului Miroslav Lepir, responsabil pentru educație, și dr. Traian Căcina, responsabil pentru cultură. Proiectul „Carnetul de student” oferă sprijin studenților și promovează o colaborare mai strânsă între oraș și viața economică.\n\nAcest proiect este de o importanță deosebită pentru oraș, deoarece tinerii trebuie motivați și sprijiniți pe parcursul școlarizării și formării profesionale. În timpul discuțiilor, reprezentanții diferitelor firme au oferit idei constructive despre modalități suplimentare prin care pot sprijini studenții prin acest program și și-au exprimat dorința de a participa și mai activ în proiect.\n\nArticolul integral îl puteți citi în numărul 21 din 25 mai",
        "label": "Serbia"
    },
    {
        "title": "Manifestarea închinată berii reprezintă un loc aparte în inimile zrenianinenilor • Libertatea",
        "content": "Cel mai important eveniment organizat la Zrenianin, manifestarea turistico-economică ,,Zilele berii” și-a consumat, timp de patru zile, în perioada 26 – 29 august, cea de-a XXXVI-a ediţie. Anul acesta, grație măsurilor epidemiologice, dar și a vremii nefavorabile, multe evenimente au fost amânate sau anulate, însă după marcarea simbolică a ediției anterioare, în orașul de pe Bega au sosit mulți oaspeți din țară și străinătate. Nici cele amintite nu au oprit admiratori de muzică, petrecere, voie bună şi distracţie, să asiste la festivalul dedicat băuturii răcoritoare din malţ, care s-a transformat în timp într-un adevărat brand al oraşului.\n\nManifestarea „Zilele berii” a luat fiinţă în anul 1986, în cinstea sărbătoririi jubileului de 240 de ani de la începutul fabricării berii în Zrenianin. De atunci, timp de aproape patru decenii, vizitatorii savurează din multitudinea de specii de bere, iar Zrenianinul devine oraşul festivalurilor, deoarece în aceast oraș se desfăşoară o serie de emulaţii tradiţionale, competiţii sportive şi culinare, expoziţii, concerte, târguri şi alte evenimente distractive menite tururor generaţiilor. Aşa a fost şi la ediţia de anul acesta a ,,Zilelor berii”, organizată în condiții specifice, respectându-se măsurile epidemiologice antipandemice. \n\n Organizatorii – Administraţia Municipală şi Centrul Turistic, potrivit aprecierilor cetăţenilor oraşului şi vizitatorilor din diverse părţi ale ţării şi din străinătate, acest festival variat şi-a îndeplinit misiunea de a oferi distracţie şi un program variat menit tuturor, în special admiratorilor de bere. \n\n Manifestarea tradiţională a fost inaugurată miercuri, 26 august, la Žitni Trg, cu focuri de artificii şi competiţia de consumare rapidă a berii din halbele de un litru la bărbaţi, respectiv 500 mililitri la femei. Anul acesta, festivalul autentic al ,,pasiunii spumoase” a fost inaugurat de către primarul Simo Salapura şi actorul Provoslav Zakovski, în rolul personajului îndrăgit „Simo Cacin”, care au închinat cu o halbă de bere cu numeroşii vizitatori prezenţi la festivitate.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Vaskrsija Kovačević, câștigătorul absolut al Festivalului „Cover Fest” • Libertatea",
        "content": "Elevii Școlii de Muzică „Josif Marinković” din Zrenianin au obținut un mare succes la primul Festival de Muzică „Cover Fest”, desfășurat la Leskovac. Festivalul, organizat de Centrul Cultural Internațional „Art Land” a reunit 63 de participanți din toată țara, fiind menit să răsplătească talentul şi efortul tinerilor artiști în devenire, dar mai ales să încurajeze aspirația lor spre excelenţă.\n\nÎntr-o competiție extrem de puternică a tinerilor artiști, elevii școlii de muzică din Zrenianin s-au aflat în marea finală și au strălucit la evenimentul muzical de excepție.\n\nVaskrsija Kovačević a câștigat titlul de laureat, respectiv câștigătorul absolut al ediției I a Festivalului „Cover Fest”. Vaskrsija Kovačević (voce), Vladimir Aleksić (pian) și Vuk Simić (trombon) au interpretat piesa „Summertime” a Elei Fitzgerald, iar Dunja Kovačević a câștigat premiul trei, pentru interpretarea piesei „Back to Black” a lui Amy Winehouse. Ana Aleksić Šajrer, profesoară de canto, a pregătit elevii pentru această competiție.\n\nCâștigătorii festivalului au fost premiați cu echipament de studio pe care „Cover Fest” l-a dedicat școlilor pe care îi reprezintă învingătorii concursului. Grație excelentelor rezultate și a succesului realizat de elevii săi, Școala de Muzică „Josif Marinković” este mai bogată în echipamente valoroase, care vor servi pentru modernizarea procesului educativ în instituția școlară zrenianineană.\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Acordeonul a răsunat prin întreaga localitate • Libertatea",
        "content": "Festivalul Internațional de Acordeon „Zlatna dirka”, care promovează și afirmă creația populară originală, a avut loc pe data de 5 iulie la Ivanovo. Organizatorul manifestării este Căminul Cultural „Žarko Zrenjanin” din Ivanovo în colaborare cu Asociația Artiștilor de Estradă „Balkan” din Panciova. \n\n Festivalul l-a inaugurat directorul Căminului Cultural „Žarko Zrenjanin” din Ivanovo, Marko Guran. După cum a specificat dânsul, competițiile s-au desfășurat pe mai multe categorii. Cei mai tânări concurenți s-au prezentat la școala generală din localitate și au fost evaluați de un juriu de specialitate în următoarea componență: Mića Janković, Ljiljana Stepić și Saša Pedić; în timp ce participanții mai în vârstă s-au prezentat pe scena din sala mare a căminului cultural din loc, și au fost evaluați de juriul în următoarea componență: Ljubiša Pavković, Mirko Kodić, Vlada Todosijević.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Viitorul industriei auto se creează la Panciova • Libertatea",
        "content": "La începutul anului 2019, compania germană „ZF” şi-a deschis o unitate de producere la Panciova, accentul fiind pus pe producția motoarelor electrice, generatoarelor pentru sisteme de propulsie hibride și electrice, schimbătoarelor de viteză și microîntrerupătoarelor. Anul acesta, compania „ZF” a decis să-și extindă afacerea sa la Panciova, construind încă o fabrică. Lucrările la construcția celei de-a doua fabrici a companiei „ZF”, în Zona Industrială Nord din Panciova, au fost vizitate, pe 22 noiembrie, de către președintele Republicii Serbia, Aleksandar Vučić, precum și de către înalte oficialități, reprezentanți ai corpului diplomatic, companiei „ZF” și municipiului Panciova.\n\nDirectorul general al companiei „ZF Serbia”, Milan Grujić, s-a declarat mândru de faptul că reprezintă compania, care a găsit parteneri și prieteni adevărați pentru obținerea unor rezultate extraordinare. „Sunt mândru de ceea ce am realizat aici în doar patru ani. Vom continua să lucrăm mai departe, fiind inspirați în mod special de rezultatele pe care le-a adus ideea inovativă și strategia bine gândită. Doresc să mulțumesc în mod aparte președintelui Republicii Serbia, Aleksandar Vučić, care a înțeles imediat de ce avem nevoie pentru realizarea unui asemenea proiect. Planurile noastre sunt ambițioase, iar realizându-le devenim mai buni, mai reușiți și mai siguri”, a afirmat Grujić.\n\nDânsul a subliniat că fabrica „ZF Serbia” reprezintă cea mai modernă tendință în industria auto și că, în continuare, este un lider și inspirator de schimbări în mobilitatea electrică. „Acest proiect este rezultatul cooperării constructive, sprijinului fără compromisuri, a unei mari prietenii și colaborării de succes dintre Serbia și Germania, compania «ZF» și municipiul Panciova. Împreună creăm viitorul industriei auto”, a declarat directorul general al companiei „ZF Serbia”.\n\nConform spuselor lui Stephan von Schuckmann, membru în Consiliul de Administrație al companiei „ZF”, responsabil pentru mobilitatea electrică, fabrica germană, care este în curs de construcție la Panciova, nu va avea influențe asupra climei. „Mă bucur că, atât cât ne permit posibilitățile noastre, putem fi un exemplu de bună colaborare internațională și de reducere a consecințelor schimbărilor climatice. Anunțăm una dintre cele mai mari investiții de parteneriat public-privat din istoria Serbiei, iar astfel definim o cotitură importantă – una dintre primele unități de producție a companiei „ZF” cu emisii zero”, a declarat dânsul.\n\nintegral îl puteți citi în numărul 49 din 3 decembrie",
        "label": "Serbia"
    },
    {
        "title": "Natura ne poate răsplăti pentru tot ceea ce facem • Libertatea",
        "content": "Pe data de 21 martie, se sărbătorește Ziua Internațională a Pădurilor, iar pe data de 22 martie, Ziua Mondială a Apei. În aceste două zile unele instiuții sunt încurajate să întreprindă eforturi locale, naţionale şi internaţionale pentru a organiza activităţi care implică păduri şi copaci, ape și izvoare, resursele cele mai importante pentru supraviețurirea omeniri. În acest context, învățătorii Școlii Elementare ,,Frăție și Unitate” din Alibunar, au organizat activități educaționale. Iar pentru a celebra aceste două zile, au ales data de 21 martie.\n\nElevii școlii menționate au avut o săptămână tematică și o zi dedicată pădurii și apelor. În decursul săptămânii trecute, elevii claselor primare s-au dedicat acestor două zile, ceea ce înseamnă că au desenat panouri cu păduri și ape, căsuțe pentru păsări, cascade și multe altele. Cel mai important este faptul că elevii au scris câte un mesaj, pe care l-au dăruit adulților.\n\nÎn acest mesaj, copiii au explicat, așa cum au știut ei cel mai bine, de ce este atât de important ca adulții să fie mai prudenți cu mediul înconjurător. Elevii au fost împărțiți pe grupe, clasele I – a II-a și-au confecționat diferite costume de culoare albastră, aceștia reprezentând apele, iar elevii claselor a III-a – a IV-a au pregătit costume de culoare verde, aceștia reprezentând pădurile.\n\nCostumele au fost confecționate din materiale reciclabile. Pe parcursul întregii săptămâni, învățătorii au integrat, pentru fiecare materie școlară, lecții care au avut o oarecare legătură cu mediul înconjurător, în care le-au explicat elevilor importanța naturii, pădurilor și elementul vital, apa. Pentru că, dacă avem grijă de mediul înconjurător, natura ne poate răsplăti pentru tot ceea ce facem.\n\nArticolul integral îl puteți citi în numărul 65 din 8 aprilie",
        "label": "Serbia"
    },
    {
        "title": "Sunt propuse investiții însemnate • Libertatea",
        "content": "La ședința Adunării Municipiului Panciova care a avut loc pe data de 2 aprilie a fost adoptată rebalansarea bugetului pentru anul 2021.\n\nPrimarul adjunct al Panciovei, Dragana Kuprešanin, a explicat că această decizie cuprinde distribuirea surselor suplimentare, coordonarea surselor din bugetul republican și provincial, precum și realocarea anumitor surse și distribuirea surselor neutilizate din 2020. În urma modificărilor, este planificat ca bugetul Municipiului Panciova să atingă suma de aproximativ 6,4 miliarde dinari.\n\n\n\n Kuprešanin a punctat că rebalansarea bugetului semnifică și continuarea investițiilor, începând cu reconstrucția cheiului orașului, amenajarea centrului și investițiile în Spitalul General din Panciova. Acestor investiții li se alătură și unele noi, pentru care au fost asigurate surse prin rebalansarea bugetului. Printre acestea, Kuprešanin menționează proiectul de capital în colaborare cu Provincia Autonomă Voivodina care constă în reconstrucția străzii Cara Lazara, dar și amenajarea curților „Clădirilor americane”, reconstrucția sălii de educație fizică a Liceului din Panciova, continuarea amenajării curții Școlii de Mecanică, precum și investițiile planificate în domeniul social, care prevăd majorarea capacității Casei Sigure din Panciova și instalarea unui sistem de supraveghere video.\n\n\n\n Au fost alocate surse însemnate în domeniul culturii. Kuprešanin a punctat că numeroase instituții de cultură au primit surse pentru amenajarea clădirilor sale. Dânsa a subliniat că suma de 10 milioane dinari a fost menită pentru reconstrucția sălii de cinematograf a Centrului de Cultură din Panciova. Printre investițiile în domeniul culturii este și alocarea surselor financiare pentru reconstrucția sălii mari a Casei de Cultură din Satu Nou.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Castelele din Voivodina văzute prin obiectivul lui Adrian Baloș • Libertatea",
        "content": "Despre Adrian Baloș din Torac am mai scris în unul din numerele precedente ale săptămânalului nostru, când am relatat despre hobby-ul său de a face lămpi din aparate foto vechi.\n\nAtunci am scris că Adrian mai are multe pasiuni, precum este călătoria, și iată că a ajuns timpul să aflăm mai multe detalii despre această preocupare a lui Adrian, pentru că nu este vorba doar de simple călătorii, ci de castelele din Voivodina.\n\nTotul a început din întâmplare, precum o aventură de weekend, iar apoi, într-o perioadă de doi ani de zile, Adrian și Milica Baloș au vizitat și fotografiat zeci de castele și mori de vânt din Voivodina.\n\nEste interesant că puțini oameni știu câte castele și case de vară există în Voivodina. Povestea mai largă se rezumă la câteva castele. Cele mai cunoscute sunt „Fantast” din Bečej, Castelul din Ecica și altele. De fapt, sunt 47 de castele și case de vară în toată Voivodina. Au fost încă trei, însă ele au fost demolate cu mult timp în urmă – spune Adrian.\n\nArticolul integral îl puteți citi în numărul 4 din 23 ianuarie 2021",
        "label": "Serbia"
    },
    {
        "title": "Aleksandar Stevanović, ales din nou la funcția de primar • Libertatea",
        "content": "Ședința constitutivă a Adunării municipiului Panciova a avut loc pe 8 iulie în incinta Administrației Municipale. Conform voturilor majorității consilierilor, funcția de primar al municipiului Panciova în următorii patru ani va continua să o îndeplinească Aleksandar Stevanović, iar adjunctul lui va fi Predrag Stojadinov.\n\nLa funcția de președinte al Adunării municipiului Panciova rămâne și în următorii patru ani Tigran Kiš. Pentru adjunctul președintelui Adunării municipiului Panciova a fost votat Goran Milošević. Secretarul Adunării municipiului Panciova va fi Mirjana Jocić, iar pentru adjunctul ei a fost aleasă Ana Popović.\n\nDe asemenea, la ședința constitutivă a municipiului Panciova au fost aleși membrii Consiliului municipiului Panciova pentru următorii patru ani. Pentru protecția mediului și dezvoltarea durabilă continuă să fie responsabilă Katarina Banjai. De asemenea, mr. Tatjana Božić se va ocupa și în următorii patru ani de resortul învățământ.\n\nBranislav Raketić va fi responsabil pentru servicii comunale, întreprinderi publice și infrastructură, iar Nestor Josivljević pentru administrația locală și tehnologia informației. Darko Ješić se va ocupa de cultură și tineret, iar Sanja Patalov Stojadinović pentru muncă, ocuparea forței de muncă și politică socială. Pentru sat, agricultură și dezvoltare rurală continuă să fie responsabilă Vladislava Maksimović.\n\nÎn ședință au fost confirmate mandatele consilierilor Adunării municipiului Panciova, care și-au început mandatul prin depunerea declarației solemne. Subliniem faptul că în Adunarea municipiului Panciova a intrat și un reprezentant al minorității naționale române, fiind vorba de Stevan Mihailov.\n\nArticolul integral îl puteți citi în numărul 28 din 13 iulie",
        "label": "Serbia"
    },
    {
        "title": "Elaborarea documentaţiei tehnice pentru staţia de epurare a apelor uzate • Libertatea",
        "content": "Secretarul provincial pentru urbanism şi protecţia mediului, Nemanja Erceg şi vicepreşedintele comunei Jitişte, Đorđe Žuža, au semnat săptămâna trecută, la Guvernul Provincial din Novi Sad, un contract care vizează finanţarea elaborării documentaţiei tehnice de proiect pentru construcţia unei staţii de epurare a apelor uzate în localitatea Banatsko Karađorđevo, în valoare de trei milioane de dinari.\n\nCeremonia a avut loc cu ocazia încheierii concursului de alocare a granturilor din bugetul Provinciei Autonome Voivodina pe anul 2023 privind finanţarea şi cofinanţarea elaborării documentaţiei tehnice pentu proiecte în domeniul gospodăririi apelor uzate comunale. La acest concurs au fost alocate fonduri pentru proiectele a 12 autoguvernări locale, în valoare totală de 50 de milioane de dinari.\n\nComuna Jitişte se alătură, astfel, altor oraşe şi municipii care au primit fonduri: Subotica, Stara Pazova, Nova Crnja, Ruma, Opovo, Sečanj, Zrenianin, Kanjiža, Senta, Titel şi Bački Petrovac.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Sfârșit de vară la o tabără din Grecia • Libertatea",
        "content": "Cincizeci de membri ai Casei de Cultură „3 Octombrie” din Satu Nou au petrecut o săptămână din luna august în Tabăra Internațională de Vară pentru Copii „Kalivas” din localitatea Metamorfosis, în Grecia. Acolo, ansamblurile pentru copiii din clasele inferioare și superioare au prezentat trei coregrafii, dar au participat și la diverse activități.\n\nDupă cum ne dezvăluie Marija Vukoslavčević, coordonatoarea artistică și coregrafa ansamblurilor folclorice ale Casei de Cultură \n\n „3 Octombrie” din Satu Nou, tabăra la care au participat a fost organizată de Atelierele de folclor din Kraljevo. Ea afirmă că activiștii culturali au avut ocazia să participe la o tabără strictă, dar foarte frumos organizată. Acolo, ei au beneficiat de activități sportive, relaxare la plajă sau piscină, precum și de diverse alte activități interesante.\n\nConform celor menționate de interlocutoarea noastră, dansatorii din Satu Nou au avut ocazia să învețe pentru prima dată să danseze un dans tradițional grecesc. Această tabără a avut aproximativ 1.000 de participanți, printre care s-au numărat atât dansatori, cât și sportivi. Având în vedere acest fapt, copiii din Satu Nou au avut ocazia să-și facă mulți prieteni. În acest context, Marija amintește întâlnirea activiștilor culturali din Satu Nou cu un ansamblu folcloric din București.\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Din Vârșeț, împreună către un viitor sustenabil • Libertatea",
        "content": "Săptămâna trecută, Vârșețul a găzduit premiera evenimentului „STADA EXPO”, prezentat de compania „Hemofarm”. Este vorba despre o platformă multimedia mobilă consacrată dezvoltării durabile, care va fi prezentată într-un turneu european ce se va încheia în Serbia. Aici, vizitatorii vor avea ocazia să înțeleagă din plin modul în care compania operează și se angajează în promovarea unui viitor durabil.\n\nScopul acestei inițiative este dublu: de a demonstra cum fiecare individ poate aduce o contribuție semnificativă la un viitor sustenabil, dar și de a inspira alte companii să adopte o abordare orientată spre dezvoltarea durabilă.\n\nReprezentanții campaniei au oferit detalii despre obiectivele și vizionarea acestui proiect. Ronald Zeligero, directorul general al „Hemofarm” din Vârșeț, a subliniat: „Aceste provocări necesită cooperarea tuturor pentru a crea un viitor durabil. Suntem implicați în sustenabilitate de peste un deceniu și dorim să fim partenerul de încredere pe această cale. ”\n\nSanda Savić, directorul senior al afacerilor corporative și al comunicării la „Hemofarm”, a descris „STADA EXPO” ca fiind o fereastră către acțiunile de dezvoltare durabilă ale companiei, demonstrând angajamentul firmei în domeniul farmaceutic spre un viitor responsabil. Vizitatorii au avut ocazia să experimenteze cele mai noi tehnologii, menite să le ofere o experiență multisenzorială în ceea ce privește dezvoltarea durabilă.\n\nArticolul integral îl puteți citi în numărul 41 din 14 octombrie",
        "label": "Serbia"
    },
    {
        "title": "Renovarea clădirii Comunității Locale • Libertatea",
        "content": "În cursul săptămânii trecute, au fost efectuate lucrări de renovare a clădirii unde se află sediul Comunității Locale din Nicolinț. Potrivit declarației primarului Mircea Dalea, lucrările de renovare se desfășoară conform activităților prioritare stabilite de membrii Consiliului Comunității Locale.\n\nLucrările exterioare includ aplicarea unui strat de material termoizolant pe fațada clădirii și vopsirea acesteia. Lucrările sunt realizate de o firmă specializată, iar costurile de întreținere sunt acoperite din bugetul local, fiind prevăzute în planul financiar al Comunității Locale din Nicolinț.\n\nDin discuția cu Mircea Dalea, am aflat că, pe parcursul acestui an, în Nicolinț au fost realizate alte două proiecte de amploare. Prima acțiune a vizat asfaltarea unei porțiuni de drum pe strada Partizanska, cu sprijinul comunei Alibunar, ca parte a proiectului de reabilitare a drumurilor locale.\n\nArticolul integral îl puteți citi în numărul 42 din 19 octombrie",
        "label": "Serbia"
    },
    {
        "title": "Lucrări de reconstrucție după 133 de ani • Libertatea",
        "content": "Clădirea unde se află sala de educație fizică a Liceului „Uroš Predić” din Panciova, este în vârstă de 133 ani. Totuși, în decursul acestor ani, nu au fost efectuate lucrări de construcții semnificative în ceea ce privește îmbunătățirea condițiilor sălii de educație fizică. Starea în care se află sala de educație fizică este foarte rea. În caz de ploaie, apa se scurge de pe acoperiș, vestiarele nu corespund condițiilor pe care ar trebui să le îndeplinească acest liceu de prestigiu, iar iluminatul și instalațiile electrice au nevoie de reconstrucție urgentă.\n\nSoluție la aceste probleme a adus rebalansarea bugetului municipiul Panciova, prin care au fost prevăzute surse financiare pentru reconstrucția sălii de educație fizică a Liceului „Uroš Predić”. La mijlocul lunii mai, managerul orașului Panciva, Maja Vitman, a făcut o vizită liceului pentru a cunoaște mai îndeaproape problemele cu care se confruntă această instituție de învățământ, care de altfel în anul 1997 a fost declarată ca un monument cultural. \n\n Ținând cont de faptul că această clădire a fost declarată monument cultural, orice tip de reconstrucție trebuie efectuată conform unor condiții speciale. „Pe baza condițiilor propuse de Institutul pentru protecția monumentelor culturale a fost realizat un proiect care prevede reconstrucția completă a sălii de educație fizică. Acest proiect prevede reambalarea acoperișului cu introducerea sistemului de izolație termică. Vor avea loc lucrări la instalația electrică în toată clădirea, adică vor fi schimbate prizele de curent, iluminatul, se va reconstrui sistemul de încălzire existent, dar va fi instalat și unul nou. Vom efectua lucrări și la reconstrucția completă la rețeaua cu apeduct și la rețeaua de canalizare, și va fi introdus un hidrant care nu a existat până în momentul de față”, a afirmat Maja Vitman.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Momente relaxante în zilele caniculare • Libertatea",
        "content": "Vacanţa de vară a început, iar ziele dogoritoare îi invită pe toţi să petreacă momente relaxante în piscina recent deschisă a Centrului de recreaţie ,,Akvaten” din Alibunar, situat în apropierea magistralei Belgrad-Timişoara. După cum ne-a spus dl Momćilo Cvjetičanin, patronul Centrului de recreaţie ,,Akvaten”, piscina a fost recent reamenajată, echipată cu accesorii pentru plajă şi cu un minibar pentru servirea băuturilor răcoritoare.\n\n\n\n ,,Doresc să informez pe această cale opinia publică din comuna Alibunar şi din împrejurime, despre faptul că şi-a reluat activitatea piscina care şi-a deschis larg porţile pentru înotători, dar şi pentru cei care doresc să găsească un refugiu în aceste zile de caniculă. La dispoziţia vizitatorilor este bufetul restaurantului deschis între orele 9,00 – 19,00 şi restaurantul cu orar de lucru între orele 10,00 – 22,00. Invit pe toţi cei dornici de o petrecere în atmosfera degajată a nopţii înmiresmate, să poftească cu încredere de a ne vizita. Personalul oferă servicii de înaltă calitate şi la un nivel înalt, astfel că vizitatorii sunt întotdeauna bineveniţi”, a menţionat interlocutorul nostru.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Distincții în semn de recunoștință pentru cei merituoși • Libertatea",
        "content": "Pe data de 29 mai, s-a sărbătorit Ziua orașului și a Episcopiei Banatului „Sfântul Teodor de Vârșeț”. Sărbătoarea a început cu o zi mai devreme când la Biserica „Sfântul Teodor de Vârșeț”, care se află pe Dealul Vârșețului, a avut loc Slujba Vecerniei. A doua zi, pe data de 29 mai, la Biserica „Sfântul Teodor” s-a săvârşit Sfânta Liturghie oficiată de un sobor de preoți în frunte cu Episcopul Nikanor. În a doua parte a zilei, în sala de festivități a Primăriei orașului a fost ceremonia oficială de sfințire și tăiere a colacului de către fețele bisericești.\n\nLa acest eveniment au fost prezenți: Dragana Mitrović, primarul orașului Vârșeț, împreună cu toți membrii din consiliul executiv al orașului, Gheorghe Dinu, consulul general al României la Vârșeț, Daniel Bala, ministru-consilier la Consulatul României la Vârșeț, și alte oficialități de la instituțiile orașului Vârșeț. Protopop Stavrofor Ognjen Veljančić a felicitat sărbătoarea „Sfântul Teodor de Vârșeț” spunând că Episcopul Teodor Nestorović de Vârșeț, sub un standard cu o imagine brodată a Sfântului Sava, a condus sârbii bănățeni în prima mare răscoală sârbă împotriva turcilor, în 1594.\n\nConform datelor istorice cunoscute, Vârșețul a fost centrul rebelilor, iar episcopul, păstorul moral și spiritual al poporului său. Dragana Mitrović a felicitat ziua „Sfântul Teodor de Vârșeț” tuturor vârșețenilor dorindu-le să o petreacă în bucurie și pace.\n\nArticolul integral îl puteți citi în numărul 22 din 3 iunie",
        "label": "Serbia"
    },
    {
        "title": "Viața veșnică a poeziei • Libertatea",
        "content": "Săptămâna trecută, în salonul „Vasko Popa” al Teatrului Naţional „Sterija” din Vârșeț, a avut loc cea de-a treisprezecea ediție a Zilelor lui Petru Cârdu, organizată sub sloganul „Viața veșnică a poeziei”. Evenimentul cultural a fost sprijinit de Ministerul Culturii al Serbiei și de orașul Vârșeț.\n\nAceastă manifestare s-a desfășurat în cinstea lui Petru Cârdu, poet, traducător și redactor al Comunei Literare Vârșeț (KOV), care a lăsat o amprentă de neșters asupra culturii sârbe și române. La eveniment au participat numeroși iubitori ai literaturii, printre care dr. Traian Căcina, membru în Consiliul Executiv al orașului Vârșeț, responsabil pentru cultură, și Daniel Bala, ministru-consilier la Consulatul General al României la Vârșeț.\n\nEvenimentul a debutat cu discursul Anei Cârdu, președinta Comunei Literare Vârșeț, care a subliniat că această instituție, sub conducerea lui Petru Cârdu, a fost recunoscută pe scară largă pentru spectacolele neobișnuite care însoțeau fiecare nou titlu publicat. Cărțile au fost prezentate cititorilor în circumstanțe speciale – într-un avion, o barcă, un taxi, un lift, pe un pod și în alte locuri inedite. Aceste mici spectacole poetice, organizate pentru autori și cărțile lor, au adus o notă unică Comunei Literare Vârșeț.\n\nArticolul integral îl puteți citi în numărul 50 din 14 decembrie",
        "label": "Serbia"
    },
    {
        "title": "Cea de-a 30-a medalie jubiliară de la manifestările muzicale de rang republican și internațional •",
        "content": "Încă un valoros premiu coral a fost adus în orașul de pe Bega de către Corul Mixt de Tineret ,,Josif Marinković”, care a câștigat medalia de aur și titlul de câștigător absolut la categoria coruri mixte de cameră, la cea de-a 22-a ediţie a Festivalul de Muzică desfășurat pe 14 mai la Bijeljina.\n\nÎn urmă cu o lună, Corul Mixt de Tineret al Școlii de Muzică ,,Josif Marinković”, a cucerit locul 1-1 la Concursul republican al școlilor de muzică și de balet din Serbia, iar acum plini de impresii, mulțumiți și bucuroși, membrii formației corale zrenianinene adăugă în palmares încă un premiu 1-1 în bogata biografie a corului, aceasta fiind cea de-a 30-a medalie jubilară de la manifestările muzicale de rang republican și internațional.\n\nLa festival au concurat anul acesta un număr record de 47 de coruri din mai multe țări, concurând la 10 categorii, a declarat dirijorul corului, Zorica Kozlovački, și a adăugat: \n\n „Îmi place să lucrez cu acest ansamblu tânăr și energic. Sunt extrem de talentați, ambițioși și pregătiți pentru procesul de exercitare continuă și complexă pe care îl necesită arta corală. La Bijeljina ne-am prezentat cu un repertoriu vast și divers din punct de vedere stilistic.\n\nAm interpretat compoziția renascentistă «Il bianco e dolce cigno» de Jakob Arkadelt, «Poemul Tebe», compoziția de muzică spirituală «Benedictus», compusă de Ruth Morris Gray într-un limbaj armonic modern și cântecul tradițional african «Nginesi ponono», în aranjamentul extraordinar al lui Michael Gaul.”\n\nArticolul integral îl puteți citi în numărul 23 din 10 iunie",
        "label": "Serbia"
    },
    {
        "title": "Un concurs cu mulți elevi participanții • Libertatea",
        "content": "S-a încheiat concursul de arte plastice pentru premiul „Paja Jovanović”. Acest tradițional concurs de arte plastice, la care în fiecare an participă mulți elevi de la școlile din Vârșeț, a fost organizat de către Centrul Cultural din Vârșeț.\n\nLa acest concurs au participat peste 60 de elevi de la școlile elementare, medii și școlile de arte plastice private. Concursul a fost împărțit în mai multe categorii. Printre elevii premiați s-au aflat și trei elevi români. La prima categorie, copii de la grădiniță, de la 5 până la 6 ani, premiul pentru imaginație a fost acordat lui Vuk Karakaš, premiul Centrului Cultural a revenit Katarinei Mrđa.\n\nPremiul întâi a fost obţinut de Mila Seša, premiul doi a revenit Aleksei Despotov şi premiul trei Lenei Marković. La categoria de la 7 până la 10 ani, au obținut premii următorii elevi: Luka Barovic, Ognjen Tani, Filip Milutinović, Selena Bajić, Ognjen Nikolin, Miona Šljivić, Milica Rajković, Aleksa Ilić. La categoria de la 11 până la 14 ani, elevii premiați sunt: Nikola Gruijić, Damian Magurian, Sara Gian, Stefana Rauški, Miljana Pelivan, Vojin Mitrović, Jana Đurđev, Ivana Bogavac, Miljana Popović. La ultima categorie, elevii de la școlile medii, premii au obținut: Mașa Slinački, Tomislav Boc, Emilija Vakarensko, Sofija Milutinović, Ognjen Šepercen, Alisa Graničarski, Teodora Rudinac, Jovan Nedeljković. Mulți dintre elevii care frecventează școliile private de arte plastice au trimis lucrări la acest concurs.\n\nintegral îl puteți citi în numărul 41 din 8 octombrie",
        "label": "Serbia"
    },
    {
        "title": "Jurnal scris cu sufletul și spiritul unui timp demult apus • Libertatea",
        "content": "La invitația directorului Căminului Cultural din Starčevo, Darko Ješić, scriitoarea pancioveană Nada Malek, a fost invitată să-și prezinte ultima sa carte publicată, ,,Priče”, editată la Editura ,,Libertatea” în 2022. Serata literară a fost găzduită de Galeria ,,Boem”, pe data de 18 mai curent.\n\nSunt mândru că în această seară, prin această întâlnire literară, vom marca cel de-al 34-lea program pe care îl desfășoară Căminul Cultural ,,29 noiembrie” din Starčevo de la începutul anului în curs, partea mare a programului fiind organizată tocmai în această galerie. Sunt recunoscător și oaspeților și colaboratorilor mei, precum și scriitoarei Grozdana Crepajac, care are merite deosebite pentru o serie de serate literare ale membrilor Uniunii Scriitorilor din Serbia, printre altele, și a președintelui acestei uniuni, care s-a prezentat într-un program din cadrul Zilelor Cărții din Starčevo.\n\nManifestarea, care a cuprins toate aceste lansări de carte, a finalizat prima parte calendaristică a anului în ceea ce privește activitatea Căminului cultural din localitate. Deși în partea a doua a anului ne vom dedica conținuturilor artistice și muzicale, totuși putem afirma că acest an va fi unul literar.\n\nÎn această seară am satisfacția să o prezint, dar nu în mod aparte, pentru că e vorba despre prietena noastră binecunoscută, Nada Malek, autoare care la noi este mereu binevenită și care știe să creeze o atmosferă aparte și serate literare memorabile. Sunt sigur că și de data aceasta așa va fi… – a transmis, printre altele, în cuvântul de deschidere directorul Căminului Cultural ,,29 noiembrie” din Starčevo, Darko Ješić.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "Prăznuirea Nașterii Maicii Domnului, hramul BOR din localitate • Libertatea",
        "content": "În fiecare an, pe 8 septembrie, este prăznuită cea mai importantă sărbătoare de la începutul anului bisericesc, Nașterea Maicii Domnului sau Sfânta Maria Mică, așa cum este cunoscută în popor. Aceasta are o însemnătate deosebită pentru toți credincioșii, în special pentru cei din Iancaid, care sărbătoresc hramul Bisericii Ortodoxe Române din localitate și ziua satului. Sărbătoarea creștină adună mulți iancaizeni plecați din satul natal și stabiliți în diverse colțuri ale țării, precum și oaspeți din alte localități voivodinene.\n\nAșa a fost și anul acesta, când, cu prilejul hramului Bisericii și al sărbătorii satului, au fost organizate câteva evenimente tradiționale. Deși pe vremuri erau mai numeroase, acum pot fi numărate pe degetele unei mâini. Cea mai importantă manifestare – concursul gastronomic de preparare a ciorbei de pește la ceaun – a avut loc sâmbătă, 7 septembrie, pe terenul de sporturi mici din centrul satului. În cele două zile de sărbătoare, sâmbătă, în același loc, a avut loc și „Caravana basmului bănățean”, iar duminică, 8 septembrie, s-au desfășurat o Liturghie la Biserica Ortodoxă Română din Iancaid și concursul organizat de Asociația de Vânători „Jankov Most – Iancaid” din localitate. \n\n Inaugurarea celei de-a XV-a ediții a concursului culinar „Iancaid, o poveste…” a avut loc sâmbătă, 7 septembrie, pe terenul de sporturi mici din centrul satului. În jurul ceaunelor, într-o atmosferă de prietenie, povești pescărești, schimb de experiențe culinare și voie bună, s-a desfășurat tradiționalul concurs de preparare a ciorbei de pește. La competiția gastronomică, organizată de maestrul bucătar Gabriel Țarina, cu sprijinul Comunității Locale Iancaid, al primarului Marinel Puzdrea și al secretarei Renata Becher Ungur, și sponsorizată de magazinul „OK” și atelierul „Puzdrea” din localitate, au participat 30 de echipe de maeștri culinari din Iancaid, satul vecin Mihajlovo, Jitiște, Zrenianin, Mužlja, Stajićevo, precum și din alte localități de pe raza municipiului Zrenianin și din diverse localități voivodinene.\n\nArticolul integral îl puteți citi în numărul 37 din 14 septembrie",
        "label": "Serbia"
    },
    {
        "title": "S-au încheiat lucrările de reabilitare a drumurilor •",
        "content": "Lucrările de reabilitare a drumurilor din Doloave prin intermediul parteneiratului public-privat al Municipiului Panciova au ajuns la un bun sfârșit. Managerul Panciovei, Maja Vitman, a făcut o vizită la sfârșitul lunii martie la Doloave pentru a vedea rezultatul final.\n\n\n\n Vitman a declarat, cu această ocazie, că lucrările care au început să se desfășoare la începutul anului au reușit să ajungă la final în doar câteva săptămâni. Dânsa a subliniat că în această perioadă au fost asfaltați 4 km de drumuri. Vitman a specificat că a rămas doar amenajarea canalelor în unele străzi. Reamintim că străzile care au fost asfalte sunt: Sonja Marinković, Zimska și Bratstva Jedinstva, precum și Ive Lole Ribara, care, pe lângă asfalt, a fost dotată și cu locuri de parcare.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "O şcoală mică, dar cu viziune mare • Libertatea",
        "content": "Miercuri, 20 martie, am avut o discuție cu Daniela Căta, învățătoare la Școala Elementară ,,Olga Petrov Radišić”, departamentul din Sălcița. În cadrul conversației noastre, Daniela ne-a familiarizat cu situația învățământului în limba română la Sălcița, menționând că numărul elevilor scade de la an la an. Situația specifică a școlii din Sălcița se remarcă prin prezența unei singure eleve, Adriana Vinu, în clasa a III-a, într-o clasă combinată de la I la IV.\n\nDaniela Căta ne-a explicat: „Pe parcursul fiecărei ore școlare, abordăm materia conform planului și programului școlar și încercăm să rezolvăm și temele de acasă. Tradițional, organizăm diverse activități, precum bazarul de sărbători, expoziția de Mărțișor, ziua școlii și altele, la care eleva mea participă recitând poezii. Avantajul de a lucra cu un singur elev este că pot acorda o atenție mult mai mare. Acest lucru îmi permite să mă concentrez atât pe predarea materiei, cât și pe evaluarea cunoștințelor asimilate de elev. Unica problemă a școlii noastre, situată în acest mic sat de codru, este lipsa unei săli de educație fizică. Cu toate acestea, când vremea este frumoasă, ținem orele de educație fizică în curtea școlii, profitând de aerul sănătos și nepoluat al Sălciței.”\n\nArticolul integral îl puteți citi în numărul 13 din 30 martie",
        "label": "Serbia"
    },
    {
        "title": "Concert tradițional de Rusalii • Libertatea",
        "content": "Vineri, 21 iunie, la Căminului Cultural din Petrovasâla a avut loc tradiționalul concert organizat cu ocazia sărbătorii Pogorârea Sfântului Duh – Rusaliile. Programul a constat în dansuri și cântece românești și sârbești.\n\nPetrovicenii păstrează cu sfințenie datinile strămoșești pe care le transmit generațiilor tinere prin cântec și joc. De secole întregi, etnicii români și sârbi conviețuiesc și cultivă relații bune, iar împreună prăznuiesc sfintele sărbători. \n\n Cu ocazia Rusaliilor petrovicenii au susținut un concert la care au participat ansamblurile folclorice din comuna Alibunar. \n\n Ansamblul Căminului Cultural din Petrovasâla s-a prezentat primul cu o suită de dansuri stilizate românești (coregraf: Benoni Bucur). Grupul micilor dansatori de la același cămin cultural a participat cu dansuri tradiționale sârbești din Šumadija (coregraf: Suzana Pavlović). Tânărul Vukman Obradović a cântat la acordeon. \n\n Ansamblul folcloric al Căminului Cultural din Petrovasâla a apărut din nou pe scenă, cu o suită de dansuri tradiționale românești (coregraf: Benoni Bucur). A urmat grupul mijlociu de dansatori din Petrovasâla cu o suită de dansuri tradiționale sârbești (coregraf: Suzana Pavlović). \n\n Matei Bunda, elev al Școlii de Balet ,,Dimitrije Parlić” din Panciova, a executat fără acompaniament un dans românesc din Banat. Coregrafia este semnată de Marko Mićić.\n\nArticolul integral îl puteți citi în numărul 26 din 29 iunie",
        "label": "Serbia"
    },
    {
        "title": "Lumea magnifică a copilăriei • Libertatea",
        "content": "În perioada 28 – 30 mai curent, sub auspiciile Centrului de cultură al comunei Alibunar, în colaborare cu unităţile şcolare, s-au derulat manifestările dedicate lumii copilului sub genericul ,,Zilele fermecătoare ale lunii mai”. Evenimentul a fost un prilej deosebit de a marca Ziua Internaţională a Copilului, fiind şi o ocazie unică de a celebra copiii, miracolul naşterii şi al purităţii, precum şi dreptul acestora de a fi protejaţi.\n\nVineri, 28 mai curent, la Şcoala Generală ,,Frăţie şi Unitate” din Petrovasâla a fost inaugurată manifestarea ,,Zilele fermecătoare ale lunii mai” care a cuprins un atelier educativ şi prezentarea unui spectacol pentru copii ,,Basmul fermecător”. La realizarea atelierului educativ a contribuit prof. Cristian Giugea care a pus în scenă o coregrafie de dansuri populare din folclorul pentru copii ,,Primul meu pas de dans”, susţinut de elevii participanţi împreună cu cadrele didactice de la această unitate şcolară. Copiii şi cei prezenţi au petrecut clipe agreabile în compania actorului Pedrag Vukotić Peđilino care a prezentat într-o formă amuzantă o culegere de basme pentru copii ,,Basmul fermecător”. Despre acest spectacol, actorul ne-a spus: ,,Intenţia mea este de a-i amuza pe copii, dar şi de a le crea o dependenţă de tot ce este frumos şi atractiv pentru a avea o copilărie cât mai fericită. Imaginea copilului trebuie mereu împrospătată cu idei creative pentru a le dezvolta puterea lor de imaginaţie, dar şi pentru a se debarasa de aceste momente stresante pe care le trăim cu toţii. Prin prezentarea acestor imagini ale basmului fermecător, voi încerca să mă apropii cât mai mult de sufletul inocent al copilului, şi doresc ca aceste clipe magnifice ale basmului să le trăim împreună.”\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Un muzician talentat • Libertatea",
        "content": "Printre tinerele talente muzicale excepţionale din Satu Nou se află şi acordeonistul Victor Gaşpar. Dânsul provine dintr-o familie de ţărani care iubesc în mod aparte muzica populară şi corală. Stevan şi Romanţa au dorit ca fiul lor să cânte la acordeon, aşadar i-au cumpărat o orgă electronică şi un acordeon.\n\n\n\n Primele instrucţiunii, Victor, le-a primit de la acordeonistul Dorel Mic în cadrul cursurilor de muzică organizate la Casa de Cultură din loc. Apoi, o perioadă de timp l-a instruit acordeonistul Sorin Boleanţu.\n\n\n\n Victor a debutat pe scena şcolară din loc. Dânsul s-a încadrat în orchestra şcolii generale din loc, împreună cu prietenii săi, şi a participat la toate întrecerile cultural-artistice. Victor a progresat considerabil, şi s-a evidenţiat în mod aparte la Festivalurile de Folclor şi Muzică Românească ale Copiilor, ca solist instrumental. La ediţia din 1993 de la Sân-Mihai a avut fericita ocazie să fie acompaniat de maestrul Lucian Petrovici „Bocăluţ”. În anul 1994, la Sutiesca, Victor primeşte premiul C.P.E. „Libertatea” din Panciova. A cântat foarte bine şi la ediţia din 1995, iar în anul 1996 la Satu Nou a cucerit locul III pentru execuţie-interpretativă. În anul 1997 la Petrovasâla a fost menţionat ca solist instrumentist, iar în 1998, la cea de-a VI-a ediţie a Festivalului de la Torac, a ocupat locul I, premiul din partea juriului de specialitate pentru interpretarea instrumentală la acordeon. \n\n A participat mulţi ani şi în cadrul Marelui Festival de Folclor al Românilor din Voivodina. S-a evidenţiat aparte la ediţia desfășurată la Glogoni în anul 1999.\n\nArticolul integral îl puteți citi în numărul 21 din 29 mai 202 1",
        "label": "Serbia"
    },
    {
        "title": "O viață mărturisită în amănunt • Libertatea",
        "content": "Ce e greu rămâne nespus. Durerea nu aduce bine, dar între cuvinte e tăcerea, în această tăcere e suspinul ascuns. Vieți diferite și multe cuvinte, iar Iliana ne povestește despre viața sa, la care dacă te uiți în trecut e rai, iar dacă te uiți în prezent e neputință.\n\nIliana Aorica Lațcu, o femeie care s-a destăinuit și ne-a făcut să înțelegem că nu trebuie să ne bucurăm de ceea ce așteptăm, ci de așteptare în sine, pentru că un om care așteaptă are speranță, are și vise, iar cel ce visează, este un om fericit în sufletul său. Iliana Aorica Lațcu s-a născut la Alibunar. Despre amintiri ne povestește că, pe timpuri, oamenii au știut să trăiască, doar cu magazine, școală, biserică. Fără multe dintre cele din zilele noastre. Și totuși, acei oameni erau fericiți. Așa erau părinții săi, care erau oameni gospodari, mama casnică, iar tatăl agricultor.\n\nBunicii săi, despre care își amintește cu dor, erau pricepuți la diferite meșteșuguri. Bunica era meșter popular, deși a fost și este o muncă migăloasă, dânsa cosea costume cu mare drag, pe când bunicul, și el meșter de port popular, se ocupa de brodatul cojoacelor populare. Pe lângă cele amintite din perioada copilăriei, dânsa își amintește cu drag și de prieteniile pe care le-a făcut și care au rămas până în prezent. Pentru că, după cele mărturisite de dânsa: ,,ce e viața în singurătate și fără prieteni?”\n\nIliana a urmat școala elementară din Alibunar, acolo unde a avut-o ca învățătoare pe Emilia Barbu. La întrebarea, ce a făcut-o să rețină atât de multe lucruri din acea perioada, și de ce ține neapărat să amintească numele învățătoarei, Iliana ne răspunde: ,,De un om bun îți amintești mereu. Amintirile frumoase, acestea îți dau putere să devii un om puternic mai târziu. Dumnezeu mi-a scos-o în cale, pe învățătoarea mea, ca să mă învețe ce e bine și ce e rău în viață, prin bunătatea sufletului ei.”\n\nArticolul integral îl puteți citi în numărul 56 din 28 ianuarie",
        "label": "Serbia"
    },
    {
        "title": "Racordarea la canalizare, principala așteptare a dolovenilor • Libertatea",
        "content": "La Doloave au avut loc în decursul lunilor trecute multiple realizări. Despre acestea, dar şi despre lucrurile care trebuie realizate în următoarea perioadă, aflăm de la viceprimarul Comunităţii Locale „Mita Vukosavljev” din Doloave, Bogdan Ancuţici.\n\n\n\n „Am început anul cu o realizare pe care o aşteptăm deja de aproape doi ani. Cinci străzi din sat au fost asfaltate, printre care: Sonja Marinković, Save Kovačevića, Ive Lole Ribara, Bratstva Jedinstva şi Zimska. Acest proiect a fost finanţat prin intermediul parteneriatului public-privat al municipiului Panciova. În momentul de față, la Doloave sunt asfaltate aproximativ jumătate din străzi”, ne spune Ancuţici.\n\n\n\n În ceea ce privește străzile, Ancuțici adaugă că așteaptă ca Secretariatul de Agricultură din Panciova să adopte proiectul care constă în amenajarea drumului de hotar Vršački put cu piatră măruntă. Acest drum leagă Doloave cu Petrovasâla, iar proiectul va fi foarte benefic pentru agricultori. De asemenea, Ancuțici adaugă că în cursul acestui an Comunitatea Locală „Mita Vukosavljev” a aranjat unele străzi din sat cu piatră măruntă din bugetul său.\n\n\n\n Lucrările de amenajare a înfăţişării satului nu se termină aici. După cum ne informează viceprimarul Comunităţii Locale „Mita Vukosavljev”, sunt în plan lucrări care prevăd amenajarea centrului. Adică, este prevăzută realizarea unui proiect pentru construirea unor locuri de parcare la Căminul Cultural din loc. De asemenea, Bogdan Ancuţici menţionează că este prevăzută deschiderea unui concurs pentru amenajarea pieţei Mita Vukosavljeva, pentru care este alocată suma de 4 milioane dinari. \n\n Nu demult, străzile din Doloave au fost dotate cu un sistem de iluminat public nou cu tehnologia LED. Doloave este printre primele sate din municipiul Panciova care a primit noul sistem de iluminat public, prin intermediul parteneriatului public-privat al municipiului. Ancuțici ne spune că noul sistem de iluminat public economisește energie și necesită o întreținere mai ieftină.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "O poveste nostalgică și caldă • Libertatea",
        "content": "După Biserica Albă și vârșețenii, în sala Centrului Cultural, au avut ocazia să vizioneze filmul documentar „Ko to tamo cântă” de autorul Predrag Adžić de origine din Vârșeț, dar care astăzi trăiește și lucrează în Timișoara. La începutul proiecției, celor prezenți cu câteva cuvinte de salut s-au adresat Davor Stojković, directorul Centrului Cultural, și Traian Căcina, membru în Consiliul Executiv al orașului Vârșeț, responsabil pentru cultură.\n\nFilmul documetar vorbește despre cunoscutul Ansamblu de Stat Sârbesc din Timișoara în perioada 1954-1970, când acesta funcționa. Printr-o poveste nostalgică, emoționantă și caldă ne-au purtat membrii acestui ansamblu: Toma Đurić, Vladan Mišic, Milenko Lukin, Jasmina Fenianc, Petrică Moise,Ilija Grubački, Pera Todorović, Aleksandar Bata Vuici, Mile Rajkov, Desanka Lalić Todorović, Dejan Galetin, Cristian Bălteanu, Nenad Lukin, Radosavka Savka Lalić, instrumentiști și cântăreți vocali.\n\nÎn film, cronologic se prezintă muzica, aceasta necunoscând granițe, s-a evidențiat multe detalii despre Ansamblul de Stat Sârb din Timișoara care nu erau cunoscute publicului larg.\n\nArticolul integral îl puteți citi în numărul 51 din 17 decembrie",
        "label": "Serbia"
    },
    {
        "title": "Concentrația ridicată de gaz metan a provoacat explozie la Fabrica de apă Zrenianin • Libertatea",
        "content": "După o explozie provocată de prezența metanului în sistemul de purificare a apei, care a avut loc pe 14 decembrie 2020 la Fabrica de Apă Zrenianin, doi muncitori au fost răniți. Explozia s-a produs din cauza faptului că apa care este tratată de Fabrica de apă, conține mai mult gaz metan decât nivelul maxim admis. Până la jumătatea lunii martie, cazul a fost cercetat de autoritățile competente. Analiza incidentului a fost efectuat la cererea conducerii uzinei, care a solicitat verificarea și testarea sistemului de purificare și tratare a apei, pentru a determina cauza exploziei.\n\n\n\n Într-un Raport al experților din domeniu, se afirmă că Fabrica de Apă procesează apă brută de la izvorul „Mihajlovački”, care conține concentrație ridicată de gaz metan, iar explozia gazului acumulat în partea superioară a încăperii de tratare a apei a fost cauzată de o scânteie de la instalațiile electrice. Experții au afirmat, de asemenea, că pentru a preveni acumularea de metan este necesară aerisirea halei cu ajutorul unui sistem performant de ventilație, precum și efectuarea de măsurări mai ample a prezenței gazului metan în apa brută.\n\n\n\n Apa din sistemul de alimentare al orașului Zrenianin a fost interzisă pentru consum în urmă cu 17 ani din cauza cantității ridicate de arsen, iar noua uzină, Fabrica de Apă, a încetat să furnizeze apă potabilă la jumătatea lunii decembrie 2020, din cauza exploziei provocate de metan.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Gheorghe-Ghiţă Şorgean (12 aprilie 1937 - 5 ianuarie 2021) •",
        "content": "Gheorghe Şorgean este un model de nobleţe intelectuală şi sufletească. Îi suntem recunoscători pentru fiecare lucrare îndrumată, pentru moştenirea scrisă, vorbită şi spirituală lăsată posterităţii.\n\nS-a născut la Petrovasâla din tatăl Petru-Stevan (numit Ciţu sau Păun) şi mama Elena, născută Jifcu. Şcoala primară o termină în satul natal, Petrovasâla, iar mai apoi Liceul Mixt Român din Vârşeţ, în iunie 1956. Facultatea de Drept din Belgrad o termină în iunie 1960.\n\nDe atunci lucrează, timp de 41 de ani, numai la tribunal. Judecător a fost ales prima dată de în 19 decembrie 1961 şi a funcţionat ca judecător la Tribunalul Cercual din Panciova.\n\nDe atunci a funcţionat ca judecător timp de peste 40 de ani. A fost judecător la tribunalele comunale din Covăciţa şi Panciova, iar din anul 1969 la Tribunalul Regional din Panciova, mai târziu la cel din Novi Sad.\n\nDin anul 1977 a fost judecâtor la tribunalele provinciale: Tribunalul Muncii Asociate din Voivodina, unde a fost ales şi în funcţia de locţiitor al preşedintelui Tribunalului şi al Tribunalul Suprem al Voivodinei.\n\nÎn 1988 a fost ales şi a funcţionat ca judecător la Tribunalul Suprem din Serbiei, până în ianuarie 2002, când s-a pensionat.\n\nToată viaţa a lucrat la tribunal şi rar se poate găsi cineva care a funcţionat în continuitate, respectiv fără întrerupere, ca judecător timp peste 40 de ani în această funcţie responsabilă, dar nobilă şi distinsă…\n\nA scris şi a publicat în revistele de specialitate „Naša praksa”, „Pravo, teorija i praksa”, „Glasnik advokatske komore Vojvodine” din Novi Sad şi „Bilten Vrhovnog Suda Srbije”, „Sudska praksa” şi „Pravni informator” din Belgrad, precum şi „Radničko samoupravljanje” din Niš, studii din domeniul dreptului penal, civil, al muncii şi administrativ.\n\nÎn anul 2002 i-a apărut volumul „Expertiza medicală şi dreptul asiguraţilor”, publicat la Editura „Intermex” din Belgrad, iar mai târziu, în 2007, şi volumul „Pensia pentru limita de vârstă şi pensia de urmaş”. la aceeaşi editură. A treia carte a fost publicată în limba română la Editura „Traian Căta” din Vladimirovaţ-Petrovasâla, în 2010, şi se intitlulează „Cunoştinţa binelui şi răului – Înţelepciuni”.\n\nÎn calitate de membru al Comisiei de examinare a candidaţilor pentru funcţia de judecători şi avocaţi a contribuit substanţial la instruirea lor.\n\nA cules şi publicat proverbe şi zicători în revista „Tradiţia” din Novi Sad, iar cele mai multe în revista „Familia” lui dragă din Petrovasâla. Ca bibliofil a fost acela care a descoperit unicul număr, găsit la noi, al revistei „Familia” din 1910, păstrat în biblioteca lui personală, revistă după care poartă numele şi actuala revistă petroviceană.\n\nArticolul integral îl puteți citi în numărul 2 din 16 ianuarie 2021",
        "label": "Serbia"
    },
    {
        "title": "Banatul, un bogat patrimoniu multicultural și multietnic imaterial • Libertatea",
        "content": "În perioada 15-17 septembrie, în Atriumul Muzeului Național din Zrenianin s-a desfășurat ediția a doua a festivalui dedicat patrimoniului cultural imaterial sub denumirea de „Banatski dani teku – Se scurg zilele în Banat”.\n\nÎn cadrul evenimentului au fost prezentate și promovate publicului moștenirea culturală și elemente ale unui mediu multietnic bogat, precum este Banatul. Participanții la program sunt asociațiile și societățile cultural-artistice ale popoarele majoritare care locuiesc în Banat: sârbii, românii, slovacii și maghiarii. \n\n În prima zi (vineri) au fost prezentate obiceiurile de nuntă ale maghiarilor, slovacilor, românilor și sârbilor. Cele mai importante momente din viața fiecărei persoane, chiar și a întregii comunități, sunt nașterea, nunta și moartea. Printre toate națiunile, acele momente sunt întotdeauna bogate în ritualuri și acțiuni magice. Nunta ocupă locul cel mai important dintre obiceiurile tradiționale, iar ritualul de nuntă constă din cele mai complexe rituri ale culturii tradiționale.\n\nReprezintă un complex de ritualuri ceremonial-magice bogate în conținut folcloric, cu o ordine fixă, un mod de comportament al participanților, zicători, cântece și uneori o sărbătoare pentru întreaga comunitate. Asociațiile culturale care și-au prezentat propria moștenire culturală imaterială prin obiceiuri de nuntă săvârșite în scopul de a oferi tinerilor căsătoriți o viață fericită, au fost: Asociația pentru Artă și Cultură Românească „Vichentie Petrovici Bocăluț”, Torac (obiceiuri românești), SCA „Petefi Šandor” Mužlja (obiceiuri maghiare), Societatea Culturală și Educațională „Jednota” Gložan (obiceiuri slovace), KUD „Uroš Predić” Orlovat (obiceiuri sârbești).\n\nArticolul integral îl puteți citi în numărul 38 din 23 septembrie",
        "label": "Serbia"
    },
    {
        "title": "Doi cursanți au participat la „Tabăra Bucuriei” în România • Libertatea",
        "content": "Episcopia Daciei Felix din Vârșeț a organizat, în perioada 19-21 august, „Tabăra Bucuriei” în stațiunea Moneasa din județul Arad. La această tabără a participat un număr impresionant de copii și tineri români din Serbia, printre care sunt și doi cursanți ai Centrului Cultural „Infinitum” din Glogoni.\n\nDupă cum ne dezvăluie Rodica Marianu, președinta și profesoara de limba română la Centrul Cultural „Infinitum” din Glogoni, cei doi tineri, Nicola și Nicolina, s-au bucurat mult de participarea la această tabără foarte frumoasă. Acolo au beneficiat de participarea la liturghii, activități educative și timp petrecut în stațiunea Moneasa.\n\nMai multe detalii ne oferă și Nicola, care ne spune că acolo au avut ocazia de a participa la Sfânta Liturghie oficiată de Preasfințitul Părinte Ieronim, Episcop al Daciei Felix din Vârșeț împreună cu Înaltpreasfințitul Părinte Timotei, Arhiepiscopul Aradul, și mulți alți preoți.\n\n„A fost o tabără frumoasă, cu un program spiritual, care ne-a adus mai aproape de valorile creștine. Am beneficiat de un program educativ, dar la fel, am făcut și prietenii noi”, spune Nicola.\n\nArticolul integral îl puteți citi în numărul 35 din 31 august",
        "label": "Serbia"
    },
    {
        "title": "Din 11 absolvenţi, 9 s-au înscris la şcolile medii •",
        "content": "După cum ne-a comunicat doamna directoare Mărioara Đurić, 11 elevi au promovat cu succes examenul final, acumulând un punctaj solid care le asigură înscrierea la şcoala medie. Pe lista şcolilor preferate au figurat: Şcoala Medie de Economie şi Comerţ din Alibunar, Liceul ,,Borislav Petrov Braca” din Vârşeţ, Şcoala Medie de Agronomie, Şcoala de Tehnică din Vârşeţ. În baza documentaţiei prezentate de absolvenţii clasei a VIII-a, la Şcoala de Economie şi Comerţ ,,Dositej Obradović” din Alibunar s-au înscris: Mihael Ion Muţu şi Lucas Dunea; elevii Radovan Novakov, Daniela Nicola şi Biljana Tarbuk se înscriu la Centrul şcolar de Tehnică ,,Nikola Tesla” din Vârşeţ, iar 3 elevi s-au înscris Şcoala de Agronomie la Vârşeţ: Sebastiana Trifon, Alesia Turcoane şi Adrian Giban. Tuturor elevilor care s-au înscris la şcolile medii, colectivul şcolii le doreşte mult succes pe viitor şi visuri împlinite.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "Au răsunat colindele și poeziile religioase • Libertatea",
        "content": "Sfânta Liturghie oficiată în ziua Crăciunului la Biserica Ortodoxă Română din Satu Nou și la Biserica Ortodoxă Română din Doloave a fost îmbogățită cu un program cultural-religios susținut de cei mai tineri credincioși.\n\nLa Biserica Ortodoxă Română din Satu Nou, Sfânta Liturghie a fost oficiată de către Pr. Paroh Gheorghe Ianeș, iar răspunsurile liturgice le-a dat corul bisericii din localitate. Este deja cunoscut faptul că, de Nașterea Mântuitorului Iisus Hristos, la Biserica Ortodoxă Română din Satu Nou se organizează un concert de colinde, la care participă elevii școlii elementare din localitate.\n\nDupă Sfânta Liturghie, fiecare elev s-a prezentat cu o poezie religioasă de Crăciun. Copiii au cântat și câteva colinde în grup, iar unii dintre ei au cântat și individual. Pentru acest program cultural-religios, pe elevi i-a pregătit profesorul de religie, Sorin Ianeș. Elevii au fost acompaniați de către muzicieni din localitate.\n\nPărintele Gheorghe Ianeș a onorat fiecare participant la programul cultural-religios, dar și pe toți copiii care au fost prezenți în biserică, cu un pachețel de sărbători.\n\nArticolul integral îl puteți citi în numărul 53 din 7 ianuarie",
        "label": "Serbia"
    },
    {
        "title": "Program artisitic și expoziție de lucrări plastice • Libertatea",
        "content": "Așa cum ne-am obișnuit, an de an, școlile noastre organizează festivități și manifestări culturale în cinstea Sfântului Sava, ocrotitorul instituţiilor de învăţământ, considerat una dintre cele mai importante personalități ale istoriei sârbilor, fiind canonizat şi venerat de Biserica Ortodoxă Sârbă. La începutul acestor festivități este intonat imnul Sfântului Sava.\n\nDe la profesorul Mircea Boldovină, directorul Școlii Elementare „Coriolan Doban” din Coștei, aflăm cum a decurs festivitatea la această instituție de învățământ: ,,Pe 27 ianuarie, elevii școlii noastre l-au omagiat pe Sfântul Sava, patronul şcolilor şi al școlarilor. La festivitate au asistat profesorii și părinții. Elevii de la cursul inferior și cel superior, instruiți de profesoara de limba sârbă, Aleksandra Glavonjić, și profesoara de cultură muzicală, Roxana Cinci, au pregătit un program frumos, care nu a lăsat pe nimeni indiferent.” \n\n Așa cum se obișnuiește în astfel de ocazii, la început elevii au cântat imnul Sfântului Sava.\n\nDirectorul Mircea Boldovina a rostit cuvântul de salut. Apoi a fost citită scrisoare primită cu ocazia zilei Sf. Sava de la Sakalaš Žolt, secretarul provincial pentru învățamânt. În continuarea programului, au fost citite texte despre viața și activitatea Sfântului Sava. Elevii au pregătit și un recital de poezii. Programul s-a încheiat cu citirea anecdotelor despre Sf. Sava.\n\nCu acest prilej, a fost organizată și o expoziție cu lucrările elevilor. Fiecare elev din clasele V-VIII l-a desenat pe Sfântul Sava.\n\nArticolul îl puteți citi în numărul 57 din 4 februarie",
        "label": "Serbia"
    },
    {
        "title": "Manifestări liturgice de excepțieși trăiri divine • Libertatea",
        "content": "Într-o atmosferă plină de emoție și trăire spirituală profundă, credincioșii ortodocși din întreaga Eparhie a Daciei Felix au celebrat cu mare solemnitate Praznicul Înălțării Domnului în Catedrala Ortodoxă Română din Vârșeț. Această sărbătoare sfântă aduce în prim-plan înălțarea Mântuitorului Iisus Hristos la ceruri și are o semnificație în credința ortodoxă românească, deoarece marchează victoria asupra morții și promisiunea vieții veșnice.\n\nÎn acest an, prin grija Preasfințitului Părinte Ieronim, Episcopul Daciei Felix, hramul Catedralei Episcopale „Înălțarea Domnului” din Vârșeț a fost marcat printr-o serie de manifestări cultural-liturgice. Evenimentul central a fost Sfânta Liturghie oficiată de un sobor de ierarhi ortodocși români, în ziua Praznicului Înălțării Domnului.\n\nProgramul manifestărilor organizate de Episcopia Daciei Felix a început miercuri, 12 iunie, cu primirea spre închinare a Sfintelor Moaște ale Sfinților Sila, Paisie și Natan, aduse de la Mănăstirea Sihăstria Putnei, Arhiepiscopia Sucevei și Rădăuților, care împreună cu moaștele Sfântului Ierarh Nectarie Taumaturgul, au fost expuse într-un baldachin special amenajat în incinta lăcașului de cult spre închinarea pelerinilor. Slujba Vecerniei împreună cu Litia a fost oficiată de Preasfințitul Părinte Paisie Sinaitul, Episcop Vicar Patriarhal, în calitate de delegat al Preafericitului Părinte Daniel, Patriarhul Bisericii Ortodoxe Române.\n\nJoi, 13 iunie, evenimentele au continuat cu Sfânta Liturghie arhierească, urmată de parastasul pentru eroii neamului și ctitorii Catedralei Episcopale. Evenimentul a fost onorat de Excelența Sa Silvia Davidoiu, ambasador extraordinar și plenipotențiar al României în Republica Serbia, și Anca Corfu, consul general al României la Vârșeț. Din partea Consiliului Național al Minorității Naționale Române, la eveniment a fost prezent Stevan Mihailov, vicepreședinte și coordonator al Departamentului pentru Informare.\n\nArticolul integral îl puteți citi în numărul 25 din 22 iunie",
        "label": "Serbia"
    },
    {
        "title": "Ceremonia de închidere a celui de-al 24-lea concurs literar pentru copii •",
        "content": "Joi, 3 iunie, în atriul Casei de Cultură din Jitiște, a avut loc ceremonia finală a celui de-al 24-lea concurs literar pentru copii sub 15 ani, organizat de Biblioteca „Branko Radičević” din Jitiște. \n\n La concursul din acest an au sosit 94 de lucrări din toate cele 11 școli primare de pe teritoriul comunei Jitiște, 47 de poezii și 33 de lucrări în proză care au fost trimise în limba sârbă, 6 lucrări în proză ale elevilor din clasa superioară au ajuns în limba maghiară, iar 8 lucrări în proză ale elevilor din clasa inferioară în limba română. \n\n Au fost premiate 25 de lucrări, iar 16 profesori au primit mențiuni pentru cooperarea lor excepțională și pentru afirmarea operei literare a copiilor și tinerilor. S-a apreciat în mod special Școala Elementară „Đura Jakšić” din Međa, care a participat cu 32 de lucrări la concursul din acest an. \n\n Toate lucrările trimise au fost citite, iar cele mai bune au fost alese de un juriu format din: directoarea Bibliotecii ,,Branko Radičević”, Robertina Šijan, asistenta primarului al comunei Jitiște, Edit Sarka și bibliotecara Bibliotecii ,,Branko Radičević”, Tania Baloș. \n\n Robertina Šijan, directoarea bibliotecii din Jitiște, a adăugat cu această ocazie că alegerea celor mai bune opere nu a fost deloc ușoară, a fost o adevărată provocare, având în vedere talentul copiilor noștri care deja sunt viitori poeți și scriitori. Evaluând impresia estetică, creativitatea și mesajele, precum și originalitatea, juriul a ales ceea ce a considerat important pentru a scoate în evidență.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "A organizat Târgul Ecologic • Libertatea",
        "content": "Recent, a avut loc Târgul Ecologic la Școala Elementară ,,Frăție și Unitate” din Alibunar. Acest târg are ca scop educarea tinerilor în ceea ce privește impactul lor asupra mediului și puterea acțiunilor lor individuale și colective. Acest Târg Ecologic a promovat ideea că fiecare individ poate avea un impact pozitiv asupra mediului înconjurător. Trebuie amintit faptul că Școala Elementară ,,Frăție si Unitate” din Alibunar face parte din școlile eco, ceea ce desemnează profilul unei şcoli care creează un mediu sănătos. De menționat este faptul că Parlamentul Copiilor, ai cărui membri sunt copii și care este condus de pedagogul şcolii, a venit cu ideea de a organiza acest Târg Ecologic.\n\nEco-Școala este un program pentru managementul mediului şi certificarea şcolilor care-l implementează, coordonat la nivel internaţional de Fundaţia de Educaţie pentru Mediul Înconjurător (FEE), ce reuneşte 81 de organizaţii din 68 de ţări, care acţionează la nivel naţional în domeniul educaţiei pentru o dezvoltare durabilă, 68 de ţări au implementat Programul mondial ECO-SCHOOLS. Pe plan mondial, programul este susţinut de Uniunea Europeană, UNESCO şi UNEP (Programul Naţiunilor Unite pentru Mediu).\n\nCeea ce înseamnă că, aceste școli, printre care și școala din Alibunar, colectează separat deşeurile şi protejează mediul înconjurător. Protejează sănătatea elevilor şi a profesorilor prin asigurarea unui mediu interior curat şi sănătos, precum şi prin furnizarea de programe şi servicii pentru o bună nutriţie şi activitate fizică. Cadrele didactice îi învaţă pe elevi despre durabilitate şi mediu, oferindu-le instrumente pentru a rezolva provocările globale cu care ne confruntă, iar acest Târg Ecologic a fost o formă de promovare a abordării ecologice a copiilor.\n\nTârgul Ecologic a fost un eveniment divers și interactiv, care a oferit activități pentru toate vârstele și interesele. Iată câteva dintre momentele cheie ale evenimentului: Târg de produse eco – clasele V-VIII împreună cu profesorii au participat cu un stand, iar celelalte clase din școală, ca vizitatori. Atracția centrală a evenimentului a fost târgul de produse eco, unde la standuri s-au expus și vândut o varietate de produse ecologice, de la obiecte din materiale reciclate până la alimente bio. Elevii și-au putut alege produsele preferate, contribuind astfel la susținerea proiectului. ,,Copiii care frecventează orele de gospodărie au făcut săpun bio, cremă din ingrediente naturale, iar, în colaborare cu Liceul Economic, profilul bucătari, am făcut prăjituri cu miere de albine. Totul din ingrediente naturale”, declară prof. Danijela Milačić.\n\nArticolul integral îl puteți citi în numărul 7 din 17 februarie",
        "label": "Serbia"
    },
    {
        "title": "De la debutul campaniei de vaccinare, la nivelul districtului s-au administrat peste 21.000 doze de vaccin împotriva noului coronavirus •",
        "content": "În prima săptămână a lunii martie, în districtul Banatul Central au fost înregistrate 217 de cazuri noi de Covid-19. Începând cu 1 martie 2021, au fost confirmate în total 7.238 infectări (până la 24 februarie 7.038).\n\nNumărul pacienților infectați din municipalitățile de pe raza Banatului Central sunt: Zrenianin 5.123 (4.999), cazuri active – 416 (294), Jitiște 469 (461), cazuri active – 27 (31), Nova Crnja 388 (373), cazuri active – 54 (41), Novi Bečej 855 (824), cazuri active – 99 (69) și Seceani 403 (381), cazuri active – 100 (82).\n\nDin 8 ianuarie, când au fost administrate primele doze de vaccin împotriva Covid-19, în municipiul Zrenianin, Institutul de Virologie, Vaccinuri și Seruri „Torlak”, a livrat primele vaccinuri Institutului de Sănătate Publică Zrenianin, fiind imunizate în total 21.442 persoane cu Vaccinul SARS-CoV-2 (Vero Cell), al producătorului chinez Beijing Institute of Biological Products Co., Ltd. Prima doză de vaccin a fost administrată la 12.759 pesoane, iar doza a doua la 8674 de persoane.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Două decenii de activitate • Libertatea",
        "content": "Luțian Beca (n. 1978) este membru al fanfarei SCA „Cultura” din Satu Nou. Familia Beca, poreclită „Inderai”, a promovat muzica instrumentală. Tatăl lui Luțian, Sava, a cântat pe vremuri în fanfara satului. La acea vreme a existat o singură formație de fanfariști – SCA „Cultura” din loc.\n\nLuțian Beca a îndrăgit muzica de fanfară. Talentatul instrumentist cântă la trompetă în fanfara Societăţii Cultural-Artistice „Cultura”, condusă de prof. Alexandru Frianț. Luțian frecventează repetițiile fanfarei cu regularitate. Exersează și acasă, pentru a-și menține tehnica. Luțian și-a format un stil interpretativ.\n\nAm avut ocazia, în câteva rânduri, să-l ascult cântând. Am dedus că Luțian este cu adevărat un instrumentist excelent. M-a fascinat modul în care a interpretat doinele. Are un simț artistic specific. Am accentuat acest fapt pentru că sunt puțini instrumentiști care cântă doine atât de bine.\n\nLuțian m-a impresionat în mod aparte prin faptul că interpretează doinele cu o mare precizie.\n\nArticolul integral îl puteți citi în numărul 64 din 25 martie",
        "label": "Serbia"
    },
    {
        "title": "Ornamentul zoomorfic în cultura tradițională a Banatului • Libertatea",
        "content": "Până la sfârșitul lunii august, la Muzeul Etnografic din Belgrad este deschisă expoziția ,,Ornamentul zoomorfic în cultura tradițională din Banat”, bazată pe materialul Departamentului etnologic al Muzeului Național Zrenianin, care prezintă ornamente zoomorfe și simbolistica lor magnifică. Bogăția ornamentelor zoomorfe se reflectă în multitudinea de forme de expresie artistică aplicate pe obiecte pentru uz festiv și de zi cu zi. Expoziția prezintă și analizează reprezentări reale ale animalelor, dar și pe cele ale formelor stilizate. \n\n Prin analiza colecției s-a stabilit că ornamentul zoomorf din interior a fost cel mai des folosit pe textile – piese de mobilier și costume, dar se găsește și pe anumite produse de artizanat, cel mai adesea pe lule. Expoziția indică, de asemenea, reciprocitatea culturii materiale și spirituale, care sunt profund impregnate în cultura tradițională a Banatului. \n\n Având în vedere reprezentarea obiectelor în cadrul Colecției etnologice a Muzeului Național Zrenianin, această expoziție acoperă zona Banatului Central, precum și unele locuri românești din Banatul de Sud. Animalele nu sunt reprezentate în mod egal pe obiectele analizate, accentul se pune pe cele cu care sunt legate numeroase credințe și obiceiuri.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Un deceniu și jumătate de activitate cultural-artistică •",
        "content": "Excelentul dansator Ionel Flora s-a prezentat cu puțin timp în urmă la Festivalul de Folclor și Muzică Românească de la Coștei, cu formația de dansuri a S.C.A. „Dr. Radu Flora”.\n\nPe când era elev la școala elementară, Ionel Flora a practicat dansul popular și a luat parte la activitățile extrașcolare. A dansat apoi și în ansamblurile Casei de Cultură „3 Octombrie” din Satu Nou. A participat la concursurile artistice care s-au derulat în comuna Panciova, dar și la alte evenimente cultural-artistice. La acea vreme, l-a avut coregraf pe Živko Oparnica. \n\n Ionel Flora s-a evidențiat ca dansator. După cum ne declară, a participat și la numeroase turnee. A fost în România, Ungaria, Italia, Cehia, Austria și alte țări. Interlocutorul nostru ne-a mărturisit că iubește în mod aparte muzica și dansurile tradiționale, dar și muzica instrumentală de joc. Preferă suitele de dansuri din Banat și din Transilvania, dar și din zona Caraș-Severin. Îi plac și dansurile din Mehedinți și din Iași, dar și din alte zone folclorice, horele, brâiele și jocurile de doi. În ceea ce privește zonele folclorice ale Serbiei, îl fascinează dansurile de pe Valea Timocului, cele din Banat și din Bačka. \n\n De la prof. Marinel Blaj, care îi este totodată și coordonator artistic, am auzit doar cuvinte de laudă despre Ionel Flora și că este un dansator capabil de performanțe superioare.\n\nArticolul integral îl puteți citi în numărul 39 din 25 septembrie 2021",
        "label": "Serbia"
    },
    {
        "title": "Ziua Internațională a Femeii - târg de lucrări manuale care a atras atenția vizitatorilor •",
        "content": "Recent, femeile din Asociația „Etno Art Brakos” au organizat un eveniment pentru a marca Ziua Internațională a Femeii – un târg de lucrări manuale care a atras atenția comunității locale și din afara ei. Cu pasiune și creativitate, aceste femei au pregătit o varietate impresionantă de produse hand-made, de la bijuterii și accesorii până la obiecte de decor și articole vestimentare tradiționale.\n\nVizitatorii, atât din apropiere, cât și din alte localități, au fost încântați de diversitatea produselor expuse, acest târg a oferit femeilor din Asociația „Etno Art Brakos” o platformă pentru a-și promova munca și pentru a-și evidenția contribuția lor la viața culturală a comunității.\n\nAdriana Petroi, președinta asociației, își exprimă mulțumirea față de desfășurarea târgului, chiar și în ciuda condițiilor meteorologice nefavorabile. Remarcă numărul mare de vizitatori și diversitatea produselor expuse, incluzând atât creații manuale, cât și mâncăruri preparate conform rețetelor tradiționale. Dânsa adresează mulțumiri tuturor femeilor din asociație pentru contribuția activă la succesul evenimentului.\n\nArticolul integral îl puteți citi în numărul 11 din 16 martie",
        "label": "Serbia"
    },
    {
        "title": "Multe oportunități pentru șomeri • Libertatea",
        "content": "Pe 29 septembrie, pe corsoul din strada Vojvode Živojina Mišića din Panciova, a avut loc Târgul de Locuri de Muncă. Evenimentul a fost organizat de către Agenția Națională pentru Ocuparea Forței de Muncă și Administrația municipiului Panciova.\n\nDirectoarea a.i. a filialei din Panciova a Agenției Naționale pentru Ocuparea Forței de Muncă, Jelena Šinik, a subliniat că Târgul de Locuri de Muncă este doar o parte dintre măsurile active, pe care agenția pe care o reprezintă implementează în fiecare an. Dânsa a punctat că există un interes foarte mare pentru programele de subvenționare pentru antreprenori, angajarea persoanelor mai greu angajabile, precum și pentru programul de practică de specialitate. „La momentul de față, este activ programul «Primul meu salariu». Invit tinerii să ni se alăture și să participe la acest program”, a subliniat Šinik.\n\nTârgul de Locuri de Muncă l-a inaugurat Milenko Čučković, membru în Consiliul municipiului Panciova responsabil pentru muncă, ocuparea forței de muncă și politica socială. Dânsul a subliniat faptul că municipiul Panciova, pe parcursul anului acesta, implementează șapte măsuri pentru micșorarea numărul de șomeri de pe teritoriul municipiului. Printre acestea, Čučković a enumerat: practica de specialitate de vară, lucrările publice, practica de specialitate, asistență celor care încep propria afacere prin programul de subvenționare pentru antreprenori.\n\nintegral îl puteți citi în numărul 41 din 8 octombrie",
        "label": "Serbia"
    },
    {
        "title": "Expoziții și ateliere la Școala Elementară „Paja Jovanović” din oraș • Libertatea",
        "content": "Săptămâna trecută la Vârșeț a fost marcată Ziua Internațională a Rromilor. Reprezentanții autoguvernării locale au vizitat expoziția elevilor de la Școala Elementară „Paja Jovanović” din oraș, pe care această școală a organizat-o cu ocazia Zilei Internaționale a Romilor, care se sărbătorește în mod tradițional pe data de 8 aprilie în întreaga lume.\n\n\n\n La școala „Paja Jovanović” au avut loc câteva ateliere în care elevii au scris, au desenat și au vorbit despre prietenie, iar din cauza pandemiei unele dintre evenimente s-au desfășurat online. Ateliere s-au desfășurat sub semnul prietenie: elevii realizat desene pe acest subiect și au scris mesaje, iar pe cele bilingve le-au pus într-un borcan pentru a dura mai mult.\n\n\n\n Contribuția la această zi importantă și-au dat-o elevii care au făcut acasă ilustrații pe tema prieteniei ce vor fi păstrate până anul viitor. Lada va avea un paznic și anume un elev la care va fi cheia. Această școală o frecventează un număr mare de elevi de naționalitate rromă. Cu această ocazie, directoarea școlii Vesna Brković a menționat următoarele: „Sloganul evenimentului din acest an este „Când ai un prieten, ai de toate!”. Cu toate acestea, nu sărbătorim Ziua Rromilor doar o zi, deoarece școala noastră cultivă prietenia, toleranța și dragostea pentru diferențe în fiecare zi”. \n\n\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "S-a adoptat Programul de promovare a politicii agrare •",
        "content": "În cadrul şedinţei Adunării comunale a fost prezentat un document substanţial ,,Programul susţinerii politicii agrare pentru anul 2021”. În partea introductivă a documentului este prezentată o analiză a situaţiei existente, cu accentul pe caracteristicele geografice ale teritoriului.\n\nTerenurile arabile cuprind suprafaţa de 51.955 ha, care sunt împărţite în 10 plase cadastrale. Sediul centrului administrativ este localitatea Alibunar, unde, pe lângă poporul majoritar sârb, trăiesc şi apartenenţi ai minorităţilor naţionale: români, slovaci, maghiari, rromi, şi alte etnii naţionale. Ocupaţia de bază a populaţiei este agricultura, iar acest document elaborat de autoguvernarea locală are ca scop de a asigura condiţii favorabile dezvoltării domeniului agrar în mediul rural. În acest scop, comuna Alibunar, până la finea anului, a planificat din propriul buget să fie alocată suma în valoare de 10 milioane dinari. Beneficiarii acestor surse sunt în primul rând agricultorii, fermierii care şi-au înregistrat gospodăriile agricole şi sunt încadrate în sistemul fiscal de plată a taxelor administrative. \n\n În conformitate cu documentul elaborat, distribuirea surselor bugetare se referă la respectarea măsurilor de creare a condiţiilor economice pentru plasarea produselor agroalimentare. Scopul general este asigurarea unei creşteri agroindustriale durabile a sectorului şi îmbunătăţirea standardelor de viaţă în mediul rural, prin creşterea competitivităţii şi productivităţii în sectorul agrar. Realizarea acestui scop primordial cuprinde un număr de activităţi principale, în care sunt propuse acţiunile de promovare a producţiei agrare. Primul şi cel mai important este dezvoltarea infrastructurii moderne de piaţă şi substituirea importurilor, urmată de sectorul de producere a cărnii şi a laptelui, având în vedere faptul că, în comuna Alibunar, zootehnia are mari posibilităţi de dezvoltare. Următorul de pe lista prioritară, când este vorba de dezvoltarea agriculturii, este sprijinul care se acordă implementării politicii de modernizare a sectorului agrar. Printre priorităţile de bază figurează şi implementarea sistemelor informaţionale pentru susţinerea funcţionării lanţului alimentar.\n\nArticolul integral îl puteți citi în numărul 39 din 25 septembrie 2021",
        "label": "Serbia"
    },
    {
        "title": "Pacheţele pentru şcolari • Libertatea",
        "content": "La începutul celui de-al doilea semestru, pe data de 18 ianuarie curent, copiii au revenit cu zâmbet pe buze în băncile şcolare.\n\nCu acest prilej, conducerea comunală a făcut o surpriză plăcută elevilor, împărţind 1500 de pacheţele în toate unităţile şcolare de pe teritoriul Comunei Alibunar.\n\nO delegaţie a autoguvernării locale s-a deplasat în fiecare şcoală pentru a înmâna aceste pacheţele copiilor, motivându-i în plus să urmărească cursurile, dar şi pentru a le face copilăria mai fericită.\n\nDupă cum au menţionat reprezentanţii autorităţilor comunale cu prilejul vizitei în şcoli, aceste cadouri menite şcolarilor sunt mai modeste din cauza situaţiei epidemiologice, dar ele vor fi recuperate în decursul anului şcolar, cu donaţii variate şi mai bogate.\n\nGraţie colaborării fructuoase care s-a realizat cu succes pe parcursul anilor între Compania Eoliană ,,Elicio“ şi Comuna Alibunar, la început de an această companie a acordat o donaţie pentru repararea sistemului de încălzire termică în unitatea şcolară din Banatski Karlovac.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Dezbaterea publică finală privind Proiectul Planului de Dezvoltare al Provinciei Autonome Voivodina în perioada 2023-2030 •",
        "content": "Cea de-a patra dezbatere publică privind Proiectul Planului de Dezvoltare al Provinciei Autonome Voivodina în perioada 2023-2030, prin care se încheie dezbaterile publice, a avut loc pe 25 ianuarie, în Sala Baroc a Primăriei Zrenianin.\n\nSecretarul Sofić a subliniat că Proiectul Planului de Dezvoltare al Provinciei Autonome Voivodina este cel mai înalt document ierarhic al PA Voivodina, definit de Legea privind sistemul de planificare.\n\nDupă aproape doi ani de muncă intensă, terminăm discuția și astăzi organizăm la Zrenianin cea de-a a patra dezbatere publică la rând. Înainte de aceasta am organizat dezbateri la Novi Sad, și respectând reprezentarea teritorială, am mai discutat pe această temă în regiunile Srem și Bačka, având discuții publice la Sombor și Sremska Mitrovica.\n\nAstăzi suntem în Banat și așteptăm să primim comentarii și sugestii, bineînțeles și critici, pentru că ne dorim să avem cât mai multă acoperire și cât mai mult consens din partea oamenilor, organizațiilor și instituțiilor, pentru a realiza acest document strategic – a spus Sofić. \n\n El a mai precizat că în lucrări au fost implicate până acum peste douăzeci de instituții diferite, cu peste o sută de experți, care au lucrat la pregătirea actului.\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Dovadă a muncii comune continuă • Libertatea",
        "content": "La sfârșitul lunii trecute, doi elevi de la secția din Satu Nou a Școlii de Muzică „Jovan Bandur” din Panciova, instrumentul acordeon, au avut prezentări remarcabile la competiții. Fiind instruiți de profesorul Sebastian Bogdan, elevii Vladimir Vasić (clasa a II-a) și Filip Jovanović (clasa a III-a) s-au întors acasă cucerind cel mai înalt premiu.\n\nDupă cum aflăm de la profesorul lor, Vladimir nu a cucerit un premiu de vârf pentru prima dată. Anul trecut a obținut locul I la o competiție din Ćuprija, iar anul acesta se poate mândri de încă două rezultate remarcabile. Anume, Vladimir a participat la memorialul „Dušan Protić” organizat la Școala de Muzică „Vatroslav Lisinski” din Belgrad și la Competiția Internațională a Tinerelor Talente la Școala de Muzică „Jovan Bandur” din Panciova. La ambele competiții, Vladimir a luat locul I.\n\nCând vine vorba de Filip, elevul a participat anul acesta pentru prima dată la Competiția Internațională a Tinerelor Talente la Școala de Muzică „Jovan Bandur” din Panciova, obținând locul I. De asemenea, elevul a avut recent încă o prezentare la Ćuprija.\n\nArticolul integral îl puteți citi în numărul 14 din 6 aprilie",
        "label": "Serbia"
    },
    {
        "title": "Tradiția se păstrează în suflet • Libertatea",
        "content": "Petrovicenii păstrează cu sfințenie tradițiile moștenite din străbuni. În fiecare an, de Rusalii, satul îmbracă haine de sărbătoare și își așteaptă oaspeții și rudele cu brațele deschise care vin să împărtășească clipe de bucurie cu sărbătoriții.\n\nMarcarea sărbătorii satului a început vineri, 10 iunie, când a avut loc un concert folcloric susținut de membrii ansamblului Căminului Cultural din Petrovasâla și ai Centrului de Cultură al comunei Alibunar. \n\n În sala de spectacole a Căminului Cultural împodobită cu păpuși, fete și băieți îmbrăcați în costume tradiționale, aranjate de femeile de la Asociația ,,Mâini Harnice Bănățene”, a avut loc tradiționalul spectacol care a inaugurat manifestările spirituale închinate Rusaliilor, adică praznicului bisericesc Pogorârea Sfântului Duh. Primii care au evoluat pe scenă au fost dansatorii Căminului Cultural care au evoluat cu o suită de dansuri populare din Banat, în coregrafia lui Benoni Bucur. A urmat grupul folcloric al micilor dansatori din cadrul Căminului Cultural prezentându-se cu un potpuriu de jocuri populare sârbești, în coregrafia Suzanei Pavlović. Cu un program deosebit s-au prezentat dansatorii de balet ai Școlii de balet ,,Dimitrije Parlić” din Panciova, departamentul de balet din Alibunar, instruiți de Đorđe Drljan. În continuare, au evoluat micii dansatori ai Căminului Cultural, cu o suită de jocuri tradiționale sârbești, în coregrafia Suzanei Pavlović.\n\nArticolul integral îl puteți citi în numărul 25 din 18 iunie 2022",
        "label": "Serbia"
    },
    {
        "title": "Obiceiuri din străbuni păstrate cu sfințenie • Libertatea",
        "content": "Sâmbătă, 29 iunie, la Nicolinț, au avut loc două evenimente importante ale românilor: Sânzienele și Ziua Internațională a Iei. Deși ambele sărbători sunt prăznuite pe data de 24 iunie, Asociația Femeilor „Pro Art” din Nicolinț a decis să le marcheze festiv la dată specificată din motive bine întemeiate. Aceasta este a patra ediție, iar locuitorii din Nicolinț se mândresc cu faptul că, în fiecare an, au reușit să celebreze aceste momente semnificative din tradiția românească.\n\nLa sărbătoarea de la Nicolinț au fost prezenți: Anca Corfu, consulul general al României la Vârșeț, Aleksandar Siveri, președintele Adunării comunei Alibunar, dr. Traian Căcina, vicepreședintele Consiliului Național al Minorității Naționale Române și membru în Consiliul Executiv al orașului Vârșeț, responsabil pentru cultură, Olivera Cicović, directorul Centrului de Cultură al comunei Alibunar, dr. Felicia Turcone, consilier în Adunarea comunei Alibunar, Petru Cojocar, membru în Consiliul Comunității Locale din Nicolinț.\n\nArticolul integral îl puteți citi în numărul 27 din 6 iulie",
        "label": "Serbia"
    },
    {
        "title": "Respectarea cu stricteţe a măsurilor epidemiologice • Libertatea",
        "content": "În conformitate cu noile decizii adoptate de Ministerul Sănătăţii, cetăţenii din comuna Alibunar vor fi supuşi respectării noilor măsuri de atenuare a coronavirusului. Conform noilor prescripţii legale, pe teritoriul comunei Alibunar, obiectivele turistice vor avea un program de lucru prelungit cuprins între orele 6,00 – 22,00, începând cu data de 12 aprilie curent.\n\nDupă cum s-a specificat, activităţile de servire pentru pregătirea hranei, sunt suspendate, în cazul în care acestea nu sunt autorizate să ofere servicii de hrană la domiciliu. Ordinul de lege prevede, printre altele, ca managerul unui restaurant să se asigure cu un număr adecvat de personal, pentru a nu face aglomeraţie în faţa ghişeului, pentru vânzarea hranei rapide, a băturilor răcăritoare. În cazul în care se efectuează astfel de servicii, trebuie să asigure condiţii pentru servirea hranei la o distanţă de 2 metri între cumpărători. De asemenea, la intrarea în centrele comerciale, în marketuri, trebuie să fie afişată o înştiinţare despre modul de aplicare şi respectare a noilor măsuri anti-Covid, precum este purtarea obligatorie a măştii de protecţie din partea consumatorilor şi vizitatorilor.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "O întâlnire de lucru între reprezentanții festivalurilor internaționale • Libertatea",
        "content": "La Centrul Cultural din Vârșeț a avut loc miercuri, 22 februarie, o întâlnire de lucru între reprezentanții festivalurilor internaționale de folclor din Timișoara, Vârșeț, Reșița și Caraș-Severin.\n\nLa această întâlnire au fost prezenți: Camelia Fetița, director artistic al festivalului de la Casa de Cultură a Municipiului Timișoara, Ciprian David, coreograf, și Maria Topciov, instructor coreograf, Titian Puichiță de la Centrul Județean pentru Conservarea și Promovarea Culturii Tradiționale Caraș-Severin, Reșița, iar festivalul din Vârșeț a fost reprezentat de către Davor Stojković, directorul Centrului Cultural, și Zoran Đekić împreună cu Marinel Petrică. La ședință a fost prezent și dr. Traian Căcina, membru în Consiliul Executiv al orașului Vârșeț, responsabil pentru cultură.\n\nMotivul întâlnirii a fost discuțiile despre festivalurile internaționale de folclor care se vor desfășura vara aceasta la Timișoara, Băile Herculane și Vârșeț, având în vedere că anul acesta municipiul Timișoara este Capitala Europeană a Culturii. Cea de a 24-a ediție a Festivalului Internațional de Folclor „Coroana Vârșețeană” din acest an, va avea loc în perioada 11-13 iulie și va cuprinde ansambluri folclorice din țările: Peru, Costarica, Georgia, R. Moldova, Bulgaria, România, precum și mai multe ansambluri din Serbia, dar și ansambluri folclorice de pe teritoriul orașului Vârșeț.\n\nArticolul integral îl puteți citi în numărul 61 din 4 martie",
        "label": "Serbia"
    },
    {
        "title": "Expoziție de fotografii a căilor ferate care reprezintă Slovenia • Libertatea",
        "content": "Manifestarea „Zilele slovenilor” s-a desfășurat la Panciova în perioada 17-27 iunie. Cu această ocazie, pe data de 24 iunie, orașul Panciova a fost vizitat de ambasadorul Republicii Slovenia la Belgrad, Excelența Sa Damjan Bergant. Delegația ambasadei Republicii Slovenia, a fost primită de primarul municipiului Panciova, Aleksandar Stevanović și membra Consiliului municipiului Panciova responsabilă pentru cultură și tineret, Marija Jević.\n\nExcelența Sa Damjan Bergant a deschis expoziția de fotografii „Cu trenul prin Slovenia” în incinta primăriei municipiului Panciova. Cu această ocazie, dânsul a mulțumit primarului municipiului Panciova și organizatorilor, subliniind faptul că se bucură că printre cele 24 de naționalități care trăiesc pe teritoriul municipiului Panciova este și naționalitatea slovenă, care își păstrează cultura și tradiția. „Mă bucur foarte mult că avem o expoziție despre calea ferată, care nu reprezintă doar structura ferovială, ci și Slovenia ca atare și sunt foarte mândru de faptul că promovează țara mea”, a afirmat Excelența Sa, Damjan Bergant.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "Spectacol de Crăciun prezentat de elevi • Libertatea",
        "content": "Programul cultural dedicat luminoasei sărbători a Crăciunului a fost prezentat miercuri, 18 decembrie, pe scena Căminului Cultural din Nicolinț, de către elevii instruiți de cadrele didactice ale Școlii Elementare „2 Octombrie” din Nicolinț.\n\n„Așa s-a pomenit din moși-strămoși, ca-n serile lui decembrie nu numai natura să îmbrace haină nouă, ci și sufletele oamenilor. Se apropie Crăciunul, o sărbătoare care trezește bucuria copilăriei. De douăzeci de veacuri, simfonia divină a cetelor îngerești, împreună cu cântarea păstorilor, se reactualizează în fiecare an de către micuții colindători, care, în liniștea nopții sfinte, cu glasurile lor neprihănite, pline de armonie și prospețime sufletească, vestesc Nașterea Mântuitorului, Iisus Hristos.” (fragment din mesajul adresat spectatorilor prezenți la spectacol).\n\nProgramul a început cu evoluția celor mici de la grădiniță, care, instruiți de educatoarea Speranța Mengher, au interpretat cântece dedicate sfintelor sărbători.\n\nArticolul integral îl puteți citi în numărul 52 din 28 decembrie- 4 ianuarie 2025",
        "label": "Serbia"
    },
    {
        "title": "Au organizat Târgul caritabil de Crăciun • Libertatea",
        "content": "Luni, 11 decembrie, elevii de la Școala Elementară ,,Întâi Mai” din Petrovasâla, sub îndrumarea cadrelor didactice și cu sprijinul părinților, au organizat Târgul de Crăciun în scopuri caritabile.\n\nCopiii creativi, cu sprijinul părinților și al dascălilor, au confecționat din hârtie reciclabilă diverse confetti și decorațiuni pentru împodobirea bradului de Crăciun. Participarea la această activitate extrașcolară i-a încântat enorm. S-au distrat, au glumit și s-au întrecut în arta vânzării de produse de Crăciun, unele mai neobișnuite decât altele. Dar cel mai important este că au reușit să vândă produsele create de ei. Din banii adunați, intenționează să-și achiziționeze echipamente și ustensile școlare.\n\n,,Acesta este primul târg pe care l-am organizat împreună cu elevii de la Școala Elementară ,,Întâi Mai” din Petrovasâla. Ideea inițială a fost ca la acest târg elevii să-și vândă singuri produsele, dobândind astfel o nouă experiență în arta vânzării. Ne bucură foarte mult sprijinul care a fost acordat din partea părinților, care au înțeles scopul organizării unui astfel de târg, ce are și un caracter caritabil.\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Premiera filmului dedicat marelui sportiv zrenianinean, Milorad Stanulov • Libertatea",
        "content": "Filmul documentar „Olimpicul de pe Bega”, dedicat celebrului sportiv zrenianinean, canotor al secolului XX în Serbia, câștigător a două medalii olimpice și a unei medalii mondiale, Milorad Stanulov, a avut loc vineri, 5 noiembrie, în Sala Mare a Centrului Cultural din Zrenianin. \n\n În ziua în care, în urmă cu 43 de ani, Stanulov a câștigat medalia de bronz la campionatele mondiale din îndepărtata Noua Zeelandă, ,,Orașul European al Sportului 2021” a prezentat publicului un proiect care vizează păstrarea memoriei sportive, a tradiției bogate și a performanţelor realizăte de sportivii zrenianineni. \n\n Seara premierei filmului documentar a fost cu adevărat plină de emoții, lacrimile se vedeau pe fețele celor prezenți, zâmbetele și bucuria au prevalat din cauza unui astfel de eveniment și realizare, iar după proiecție, numerosul public l-au întâmpinat pe sportiv și autorii acestei valoroase pelicule cu lungi și puternice aplauze. \n\n Filmul documentar este dedicat legendarului canotor zrenianinean, Milorad Stanulov, supranumit ,,Medaliatul de pe Bega”, pentru succesele realizate la jocurile olimpice, campionatele mondiale, jocurile mediteraneene, balcanice și naționale. Stanulov deține recorduri la numărul de victorii și medalii câștigate la competiții internaționale, fiind alături de Zvonko Vujin și unicul dublu medaliat din Zrenianin la Jocurile Olimpice. Ideea filmului este de a demonstra că, la timpul său, Stanulov a fost unul dintre cei mai buni sportivi din țară și canotori din lume. \n\n Într-o oră de film, a fost cuprins tot ceea ce caracterizează cariera sportivă a lui Milorad Stanulov, sportul și spiritul său de viață, oferind, totodată, și un mesaj excepțional despre modul în care este posibil să se înalțe, spre culmile sportului mondial, un tânăr, grație talentului, muncii, perseverenței, sacrificiului și forței mentale… Secvențe, filmări și fotografii autentice ale curselor din Noua Zeelandă, Moscova și Los Angeles, Campionate Mondiale, Jocuri Olimpice și regate internaționale celebre, în care a cucerit medalii, dau filmului valoare sportivă istorică, iar cuvântul „viu” al marelui sportiv Stanulov, al antrenorilor săi, colegilor, prietenilor din sport, mărturisesc despre perioada de aur a performanțelor realizate de sportivul zrenianinean. Fotografiile din Zrenaninul de altădată și înregistrări ale unor zone vechi ale orașului, ale râului Bega și ale canotorilor din acest oraș, fotografii de la inaugurarea Casei Tineretului, tot din 1978, care completează povestea patriotismului local al lui Stanulov și a vieții sale în orașul de pe Bega, aduc în final o amprentă aparte acestei valoroase pelicule dedicate marelui sportiv.\n\nArticolul integral îl puteți citi în numărul 46 din 13 noiembrie 2021",
        "label": "Serbia"
    },
    {
        "title": "Patru evenimente culturale importante din Zrenianin • Libertatea",
        "content": "Trei manifestări tradiționale și un nou eveniment cultural de amploare, care se desfășurau în sezonul estival la Zrenianin, vor continua să fie organizate, după un an de pauză din cauza pandemiei, și în această vară, în orașul de pe Bega. \n\n În premieră, prin sinergia tuturor instituțiilor de cultură, municipiului Zrenianin organizeaza ,,Săptămână a culturii”. De-a lungul acestei săptămâni culturale toate instituțiile culturale ale orașului își deschid porțile publicului larg. Unul dintre principalele obiective ale manifestării este prezentarea bogatelor programe ale tuturor instituțiilor zrenianinene, precum Muzeul Național, Galeria Contemporană, Centrul Cultural, Biblioteca Municipală „Žarko Zrenjanin”, Teatrul Național ,,Toša Jovanović”, Arhiva Istorică și altele. În cadrul manifestării, pe 29 iunie, va avea loc și ediția a X-a jubiliară a Festivalului de Romanțe și Cântece de Pahar. Orchestra de Cameră din Zrenianin și Filarmonica Zrenianineană participă, de asemenea, la program. Evenimentul reprezintă o oportunitate pentru toți iubitorii de artă să urmărească un număr însemnat de evenimente culturale, într-o singură săptămână. În această perioadă vor avea loc mai multe evenimente speciale, spectacole, expoziții si concerte. Manifestarea începe pe 25 iunie și se va încheia pe 3 iulie, printr-un concert extraordinar al Filarmonicii Zrenianinene în grădina de vară a Casei Orașului. \n\n Manifestarea „Basmul Bănățean – vara în grădina orașului” va avea loc pentru a cincea oară în grădina de vară a primăriei. În perioada 14 iunie – 22 august, vor fi realizate 70 de programe cultural-artistice, educaționale și de divertisment destinate tuturor generațiilor. Evenimentul va fi însoțit de „Caravana basmelor din Banat”, care va vizita localitățile Lazarevo, Lukino Selo, Perlez și Aradac. \n\n În cooperare cu Asociația „Taraški vinogradi” și Î.P. „Sportski objekti” , în Parcul Karađorđe, pe 24 iunie, va fi organizată cea de-a doua ediție a „Festivalui internațional al vinului din Banat”, precum și evenimentul „Mâini harnice bănățene”, au anunțat organizatorii acestor evenimente. Programul este organizat în parteneriat cu Centrul Cultural, Organizația Turistică și „IP Media 023”, sub auspiciile municipalității Zrenianin.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Au fost acordate premii financiare și cadouri • Libertatea",
        "content": "Precum în fiecare an, conducerea municipiului Panciova a organizat festivități de premiere a celor mai buni absolvenți de școală medie și a celor mai buni studenți în anul terminal din Panciova.\n\nFestivitatea de înmânare a premiilor celor mai buni absolvenți de școală medie de pe teritoriul municipiului Panciova a avut loc pe 20 iunie, la Școala de Muzică „Jovan Bandur” din oraș. Premiile le-a înmânat mr Tatjana Božić, membră în Consiliul municipiului Panciova, responsabilă pentru învățământ. \n\n Anul acesta au fost premiați 65 de absolvenți, dintre care 53 sunt deținători ai diplomei „Vuk Karadžić”, 5 ai mențiunii „Elevul generației”, iar 7 au primit ambele premii.\n\nMr Tatjana Božić a felicitat absolvenții pentru succesul lor obținut, urându-le bucurie și succes în continuarea școlarizării. Dânsa a folosit ocazia să felicite și părinții pentru sprijinul acordat copiilor în decursul școlarizării, dar și profesorii, pentru că au găsit modalitatea de a transmite cunoștințele lor elevilor.\n\n„Anul acesta, municipiul Panciova premiază cei mai buni elevi de școală medie oferindu-le cadou o carte și un premiu financiar în valoare de 12.000 de dinari pentru fiecare elev. Pentru acest obiectiv a fost alocată suma de 886.500 de dinari din buget. În anul școlar 2022-2023, 65 de elevi au primit premiul financiar, însă au fost acordate 71 de cărți, fiindcă deținătorii ambelor premii primesc două cărți. Bineînțeles că nu ne oprim aici.\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Un forum dedicat elevilor de la școlile elementare și medii • Libertatea",
        "content": "Cu ocazia aniversării Zilei Internaționale a Familiei în amfiteatru Școlii de Studii Înalte de Specialitate pentru Educatori și Medicină a fost organizat, din partea orașului Vârșeț și a Departamentului de coordonare pentru educație, sănătate și protecție socială, un forum intitulat „Rezolvarea constructivă a situațiilor conflicutale”.\n\nLa acest eveniment au fost prezente dr. Sanja Kalaba, specialist, și Marina Valeria Zarić, psiholog la Centrul de consiliere pentru Tineret Prevenirea și Tratarea Tulburărilor Mintale la Copii și Adolescenți, Mirjana Knežević, pedagog special al Centrului de Asistență Socială, și Suzana Kulja, expertul asociat al Școlii Medii de Agricultură din oraș. Acestea au susținut acest forum prin implicarea activă a elevilor prezenți.\n\nForumul este organizat pe două părți, pentru elevii de liceu și pentru cei de la clasele a VII-a și a VIII-a din Vârșeț. Elevii au avut ocazia să discute direct cu experții despre problemele și diferitele situații pe care le întâmpină în educația lor, relațiile cu colegii și modalitățile de depășire constructivă a conflictului, precum și principiile de bază ale comunicării asertive.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "Farmecul poeziei clasice • Libertatea",
        "content": "Pe data de 25 iulie a.c., în sala mare a Muzeului orașului Vârșeț „Concordia” a avut loc lansarea cărții „Grădini austere” a Aurei Cristi din România. Acest eveniment a fost organizat de către Comuna Literară Vârșeț (KOV).\n\nModeratoarea evenimentului, Sanja Vukelić, a citit la început câteva poezii din cartea lansată. După aceea, cuvântul de salut a fost rostit de către redactorul ediție ,,Atlas vetrova”, Gabriel Băbuț, care a adus multe laude și aprecieri la adresa cărții. A fost apreciată în mod deosebit valoarea cărții, în care versurile poetei curg din cercurile ascunse. \n\n În acest volum găsim o poezie fluidă și plină de viață. Aura Cristi continuă drumul său în căutarea luminii și descrie pas cu pas, clipă cu clipă, viața și dragostea. Cartea „Grădini austere” a fost editată de către Comuna Literară Vârșeț și tradusă din limba română în limba sârbă de către Vasile Barbu care a prezentat câteva date despre Aura Cristi, o autoare care s- a născut în R.Moldova, dar care astăzi trăiește și lucrează în România.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Tinerii sunt viitorul nostru • Libertatea",
        "content": "În sala festivă a Primăriei orașului Vârșeț, primărița orașului Vârșeț, Dragana Mitrović, i-a primit pe toți elevii care sunt șefi de promoție în toate școlile mixte, generale și medii de pe teritoriul orașului.\n\nPotrivit tradiției, care se respectă în fiecare an, autoguvernarea locală a orașului Vârșeț i-a premiat pe cei mai buni elevi. Aceasta este doar o modalitate de a arăta cât de importante sunt investițiile în educație și în învățământ, acestea fiind și investiții în viitor. Autoguvernarea locală lucrează în fiecare zi pentru a crea cele mai bune condiții pentru ca mai mulți tineri să rămână sau să se întoarcă în orașul lor natal, să-și construiască aici cariere și să creeze, în continuare, un mediu și mai bun pentru generațiile viitoare. \n\n La acest eveniment foarte important pentru toți elevii și părinții a fost prezent și Miroslav Lepir, membru al Consiliului Executiv al orașului Vârșeț, responsabil cu învățământul. \n\n Autoguvernarea locală le-a acordat celor mai buni elevi cadou constând în suma de 30.000 de dinari, o carte despre cunoscutul savant Mihailo Pupin și un permis pentru piscina olimpică a orașului pentru întregul sezon de scăldat din acest an. Toate acestea le-au fost înmânate elevilor de către primărița orașului Dragana Mitrović, care cu această ocazie a menționat următoarele: „În primul rând, aș dori să vă urez bun venit, să vă felicit pentru succes și pentru alegerea ca șefi de promoție, atât în numele meu personal, cât și în numele orașului Vârșeț. Viitorul orașului nostru se reflectă în dvs., iar obligația autoguvernării locale este de a vă asigura condiții bune ca să vă construiți viitorul luminos aici.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "Mențiuni și diplome celor mai merituoși • Libertatea",
        "content": "Pe data de 12 decembrie în fiecare an se desfășoară festivități cu ocazia marcării Zilei Comunei Jitiște. Datorită situației epidemiologice, premiile și recunoștințele nu au fost acordate ziua menţionate, astfel încât ceremonia a avut loc în Sala Mică a clădirii comunale pe data de 29 decembrie 2020.\n\nComuna Jitiște a marcat șaizeci și unu de ani de la fondarea sa. Ziua Comunei nu a fost marcată festiv ca şi în alți ani, dar cu siguranță a fost o ocazie pentru a înmâna mențiuni, premii și recunoștințe organizațiilor și persoanelor merituoase. În acest context menționăm următoarele instituții, organizații și persoane premiate: diplome de recunoștință a primit Căminul Medical din Jitiște, Mane Dubajić, Slobodanka Boba Žuža, Milorad Milaković, Vesna Ćuk, Clubul de Fotbal „Terekveš“ din Hetin, ziarul „Tordai Újság” din Torda și Dragiša Kosnić. Mențiuni comunale au primit Milica Knežević, echipa de voluntari din Jitiște și din Torac, Asociația de Femei „Mladost“ din Čestereg și Asociația pentru Siguranță și Sănătate în Muncă din Jitiște. Premiile au fost înmânate de președinta Adunării Comunale, Ivana Petrić, și de vicepreședinte Comunei Jitiște, Đorđe Žuža.\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Un instrumentist exemplar • Libertatea",
        "content": "Majoritatea tinerilor „boboci” își aleg singuri câte un instrument muzical la care să cânte. Unii se decid pentru instrumente de suflat, alții aleg acordeonul cu butoane sau cel cu clape, alții se decid pentru vioară sau chitară. Recent, am stat de vorbă cu un tânăr foarte amabil, cult și serios. Este vorba despre Daniel Comnoșan din Satu Nou.\n\nDânsul mi-a povestit pe scurt că, în urmă cu un deceniu, a decis să cânte la un instrument de suflat. A optat pentru basfligorn, un instrument de suflat care s-a potrivit perfect preferințelor sale. Daniel a decis să facă parte din fanfara SCA „Cultura”, condusă de dirijorul Alexandru Frianț, de altfel profesor de muzică la Școala Elementară „Žarko Zrenjanin” din Satu Nou.\n\nDaniel a mărturisit că a iubit în mod aparte marșurile și imnurile interpretate de fanfare, dar a fost atras și de alte creații, precum este muzica spiritual-duhovnicească și de melodii duhovnicești. După cum mi-a povestit Daniel, dorința lui a fost de a deveni muzician. A iubit foarte mult notele și teoria muzicală. Astfel, s-a dedicat trup și suflet pentru a deveni un fanfarist și solist instrumentist foarte bun și exemplar.\n\nArticolul integral îl puteți citi în numărul 46 din 18 noiembrie",
        "label": "Serbia"
    },
    {
        "title": "Zorana Bratić, președinta comunei Alibunar, decorată cu Ordinului Sfântul Teodor • Libertatea",
        "content": "Președinta comunei Alibunar, Zorana Bratić, a fost onorată recent cu prestigioasa distincție, Ordinul Sfântul Teodor Vršački, acordată de Eparhia Ortodoxă Sârbă a Banatului. Acest moment, plin de solemnitate și emoție, a pus în evidență aprecierea pentru devotamentul și sacrificiul exemplar al președintei Bratić în slujba credinței, comunității și aproapelui.\n\nEpiscopul Nicanor al Banatului a înmânat personal Ordinul Sfântul Teodor Vršački Zoranei Bratić, în cadrul unei ceremonii pline de spiritualitate și recunoaștere. Această distincție nu a simbolizat doar o simplă acordare de onoruri, ci a reflectat recunoștința adâncă a Eparhiei pentru dedicarea, efortul și dragostea cu care Zorana Bratić a slujit bisericilor și mănăstirilor.\n\nDe asemenea, prin acest ordin, s-a subliniat aprecierea pentru angajamentul ei de a promova iubirea față de semeni și de a păstra credința în Dumnezeu într-o lume adesea axată pe efemer.\n\nArticolul integral îl puteți citi în numărul 40 din 7 octombrie",
        "label": "Serbia"
    },
    {
        "title": "Examenul de admitere este pe 30 mai • Libertatea",
        "content": "Cei interesați să se înscrie la Școala Primară de Muzică de la Panciova, despărțământul de la Satu Nou și Doloave, în anul școlar 2023/2024 pot face aceasta în perioada 1-22 mai 2023, completând online formularul de înscriere, care va fi disponibil pe site-ul școlii muzickaskolapancevo.edu.rs\n\nExamenul de admitere va avea loc în încăperile Școlii de Muzică ,,Jovan Bandur” din Panciova pe data de 30 mai curent, de la ora 17:00. Pentru a afla mai multe informații despre înscrierea candidaților la școala din Satu Nou, am apelat la profesorul de vioară, Adrian Cebzan:\n\nÎn comparație cu alți ani, anul acesta, examenul de admitere pentru înscrierea la Școala Primară de Muzică din Panciova, despărțământul de la Satu Nou, va avea loc în încăperile școlii din Panciova pe data de 30 mai, și nu la Satu Nou, cum era cazul până în prezent. Candidații interesați vor putea să aleagă să se înscrie la unul din cele cinci instrumente: vioară, tambură, chitară, acordeon și pian, doar că anul acesta la vioară nu mai sunt locuri disponibile.\n\nElevii admiși vor fi instruiți de prof. Anastasia Živković la pian, Damir Pranjković la tambură, Vladimir Vojnak la chitară, Sebastian Bogdan la acordeon și profesor Albina Crețu Șublea la solfegiu și teoria muzicii, obiect principal pe lângă instrument, menționează prof. Adrian Cebzan.\n\nArticolul integral îl puteți citi în numărul 69 din 28-29 aprilie",
        "label": "Serbia"
    },
    {
        "title": "Continuitate prin evenimente unice • Libertatea",
        "content": "Tradiția și modernitatea se împletesc armonios în pitoreasca localitate de Alibunar, unde majoritatea evenimentelor sunt construite pe principiile tradiției, adânc înrădăcinate în comunitate. Această localitate își păstrează cu mândrie obiceiurile strămoșilor, transmițându-le de la o generație la alta.\n\nProgramul va fi divers și va cuprinde de la evenimente recreative şi gastronomice, până la cele educaționale și culturale, toate acestea fiind incluse în programul de vară al comunei Alibunar. Menţionăm faptul că majoritatea evenimentelor sunt concepute pe principiile tradiției locale. La fel ca în anii precedenţi, se aşteaptă un număr mare de vizitatori. În continuare, redăm evenimentele pe care Comunitatea Locală din Alibunar le organizează.\n\nDeschiderea ceremonială a „Zilelor de vară ale Alibunarului”, va avea loc pe data de 15 august. Printre cele mai așteptate evenimente din cadrul programului zilei se numără concertul de muzică și folclor românesc, dar și cel sârbesc. . Dansuri tradiționale și muzică autentică aduc culoare și vitalitate acestei sărbători a identității locale.\n\nÎn următoarele zile, programul va cuprinde: turneul de fotbal, spectacolul de teatru pentru copii ,,Pinocchio”, un bal mascat şi animatorii care îi va distra pe cei mici, urmând o expoziție de meșteșuguri vechi și un turneu de baschet pentru iubitorii de sport. Pentru cei interesaţi de prepararea mâncărurilor se va organiza un concurs de gătit – tocană de vită, acesta va avea loc în zona de picnic numită Şiţarniţa.\n\nArticolul integral îl puteți citi în numărul 32 din 12 august",
        "label": "Serbia"
    },
    {
        "title": "Toracul a intrat în postul Paştilor • Libertatea",
        "content": "Luni, 15 martie, lăcaşele sfinte din Toracul Mic şi Mare, au început să marcheze intrarea în postul Paştilor de 7 săptămâni. Este cea mai tristă perioadă din anul bisericesc, steagurile, sau praporii bisericii fiind acoperite cu stofă neagră, atmosfera din lăcaşul sfânt fiind mult mai solemnă. Pe vremuri, când marele sat avea mii de bine-credincioşi, slujbele bisericeşti, mai ales cele de seară, erau nelipsite, într-un cuvânt, numeroase.\n\n\n\n La noi, ne spune părintele iconom stavrofor Cristian Popi, deja de mai multe decenii, se săvârşeşte miercurea şi vinerea Liturghia Darurilor mai înainte Sfinţite. Se mai numeşte şi Liturgia lui Grigorie. În săptămâna Floriilor avem Denia Canonului Mare care cade miercuri 14 aprilie. Vineri 16 aprilie este Denia Acatistului Bunei Vestiri, duminică 25 aprilie este marea sărbătoare a Intrării Domnului în Ierusalim, care preconizează intrarea în Săptămâna Luminată. Aici avem Lunea, Marţea, Miercurea, Joia şi Vinerea Mare. \n\n Toate culminând cu ziua de duminică, 2 mai, Învierea Domnului – Marele Praznic al Sfintelor Paşti.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Premii cucerite de tinerii muzicieni la concursuri internaționale • Libertatea",
        "content": "Recent, la concurs internațional on-line al fanfarelor și orchestrelor de suflat în instrumente de alamă, organizat în Rusia, orchestra Școlii de Muzică „Josif Marinković” din Zrenianin a câștigat premiul II în concurență cu peste patruzeci de ansambluri muzicale instrumentale. \n\n La sfârșitul anului trecut, formația Dixieland a școlii, la Concursul internațional on-line al orchestrelor de suflat în instrumente de alamă din Polonia, a câștigat tot premiul II într-o concurenţă extrem de puternică.\n\n„Orchestra Școlii de Muzică „Josif Marinković” a concurat la categoria de vârstă sub 26 de ani, cu participarea formațiilor studențești ale facultăților de arte muzicale, dar și ansambluri semiprofesioniste din diverse țări de pe mapamond. Ansamblul nostru a reușit să obțină rezultate excepționale, într-o concurență internațională extrem de puternică” – a subliniat Branislav Gagić, dirijor și profesor al Școlii de Muzică ,,Josif Marinković”, menționând că orchestra școlii are peste 25 de membri, în timp ce ansamblul Dixieland este format din zece elevi instrumentiști.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Corist, cântăreț și agricultor • Libertatea",
        "content": "Că bobocii întotdeauna au avut talente excepționale muzicale, ne confirmă și fostul cântăreț și corist al corului bărbătesc al Bisericii Ortodoxe Române din Satu Nou, Ioța Bugarin „Bogami”. Dânsul a fost înzestrat cu diverse aptitudini muzicale.\n\nA dispus de o intonație perfectă, un stil specific, o voce tenace, completată cu o duioșie mare. A cântat doinele cu o duioșie mare, a avut un sentiment vocal, un simț ritmic dezvoltat, precum și cu o precizie ritmico-muzicală. Vibrațiile lui uica Ioța au fost desăvârșite, „Tremolo” potrivit doinelor și baladelor, precum și ritm pusativ, corect. A respectat și dinamica, tempoul, agogica, apogiaturile, ornamentele de bază. \n\n Putem remarca și faptul că Ioța Bugarin „Bogami” a cântat foarte bine și unele cântece populare autentice, chiar și din repertoriul muzical al tatălui său, Iovan Bugarin „Bogami”, renumit rapsod al melosului nostru autohton. A avut o ardoarea lăuntrică pentru piesele noastre autohtone. A dispus de ornamente și triluri specifice și a avut o amploare ornamentală bogată. \n\n Ioța Bugarin „Bogami” a cântat în cadrul corului bărbătesc al B.O.R. din loc sub bagheta dirijorală a vestitului dirijor boboc Sava Stoian „Naicu”, dar și sub conducerea altor dirijori. \n\n Din repertoriul lui Ioța Bugarin „Bogami” desprindem următorul cântec pe care l-a cântat foarte bine pe vremuri – „Toate-s rele și nu-s bune”. Această melodie l-a acompaniat cu vioara sa marele artist, Vichentie Petrovici Bocăluț, iar Stevan Mălaimare a executat acompaniamentul la acordeonul cu clape. Talentatul cântăreț a mai interpretat și cântece populare, balade, doine originale, chiar și unele romanțe românești, cântece de pahar și voie bună.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Sunet plăcut în centrul oraşului • Libertatea",
        "content": "La sfârşitul săptămânii trecute, în zona civică din centrul orașului Vârșeț s-a desfășurat concertul Orchestrei Simfonice Voivodinene. Concertul a avut loc în cadrul turneului de vară în orașele din Voivodina. \n\n În seară numită „Perlele muzicii clasice” publicul vârșețean a avut ocazia să asculte melodii cunoscute, simfonii și operă. La concert au participat: Dragana Radaković (soprană), Ljubica Vraneš (mezzosoprană) și violionista Lana Zorjan în vârstă de numai doisprezece ani. Lana Zorjan s-a întrecut şi la prestigiosul concurs „Marele Premiu Virtuoso” de la Viena. \n\n Dirijor a fost Aleksandar Kojić, care este, de altfel, și dirijorul al orchestrei operei a Teatrului Național Sârb din Novi Sad.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "La Jitiște a avut loc Festivalul de flori • Libertatea",
        "content": "În perioada 12-14 octombrie, la Jitiște, a avut loc Festivalul de flori de toamnă. Deși ploua, expozanții de flori au răspuns pozitiv la acest eveniment, venind într-un număr foarte mare. Pe durata celor trei zile a festivalului, aici s-au putut cumpăra diferite flori în ghiveci, flori de toamnă, plante ornamentale, conifere, cactuși, chiar și pomi fructiferi, precum lămâi și peri japonezi, meri spanioli etc. \n\n A treia zi a Festivalului de flori din Jitiște, a fost îmbogățită de „Târgul pentru copii”, care se desfășoară în mod tradițional ca parte a „Săptămânii Copilului”, timp de zece ani. Copiii s-au dovedit a fi excelenți prin vânzarea prăjiturilor dulci și sărate, pe care le-au pregătit special pentru această zi, singuri sau cu ajutorul părinților. Jucăriile, obiectele decorative, fructele și legumele erau, de asemenea, la vânzare. Cel mai frumos stand a fost proclamat, din partea organizatorilor, ca fiind cel al Școlii Generale „Miloš Crnjanski” din Srpski Itebej. Festivalul florilor și Târgul pentru copii au fost vizitate și de copiii Instituției preșcolare „Desanka Maksimović” din Jitiște. Cu toate că a fost o zi rece de octombrie, copiii s-au bucurat și au stat cu colegii lor, iar iubitorii de flori au vizitat Festivalul de flori. Voluntarii Crucii Roșii din Jitiște, de asemenea, au participat și la această manifestare. Impresia generală a fost mai mult decât bună, cu o notă ridicată.\n\nArticolul integral îl puteți citi în numărul 43 din 23 octombrie 2021",
        "label": "Serbia"
    },
    {
        "title": "La Torac s-a marcat Ziua Culturii Naționale •",
        "content": "Joi, 21 ianuarie, la Școala Generală ,,George Coșbuc” din Torac, elevii clasei a III-1, împreună cu învățătoarea lor Norica Rașa, directoarea acestei școli, au marcat Ziua Culturii Naționale.\n\nÎn decursul pregătirilor pentru această zi importantă pentru toți românii, copiii au ilustrat câteva poezii ale marelui poet, le-au colorat și au ales poezia preferată. La ora de limba română au recitat poeziile alese și le-au analizat.\n\nEste foarte important ca, încă din fragedă copilărie, copiii să audă și să învețe despre opera lui Eminescu, cel mai mare poet al tuturor românilor.\n\nArticolul integral îl puteți citi în numărul 5 din 30 ianuarie 2021",
        "label": "Serbia"
    },
    {
        "title": "Un sobor de preoţi au săvârşit Slujba Dumnezeiască a Sfântului Maslu • Libertatea",
        "content": "Duminică, 17 martie, la Biserica Ortodoxă Română din Nicolinţ, în prezenţa unui număr mare de creştini, un sobor de preoţi în frunte cu Preacucernicul Părinte Prot. Moise Ianeş, au săvârşit Slujba cea de Taină a Sfântului Maslu.\n\nAceastă Sfântă Taină este folositoare tuturor creștinilor, fie că suferă de boli trupești sau sufletești, căci le oferă tămăduire trupului și iertare sufletului. Prin urmare, este indicat ca preoții să îndemne pe toți creștinii care doresc să primească această Taină să își cerceteze mai întâi conștiința și să se mărturisească duhovnicului.\n\nApoi, adunându-se preoţii în biserici, se îmbracă cu epitrahile şi se aşază o masă, pe care se pune un vas cu făină de grâu şi în mijlocul lui o candelă cu untdelemn curat; în făină se înfig şapte betişoare înfăşurate pentru ungere. Lângă vas se aşază lumânări şi Sfânta Evan­ghelie. Şi apoi, stând preoţii în jurul mesei, preotul paroh cădeşte masa şi toţi creştinii prezenţi, se aşază în faţa mesei cu faţa spre răsărit, ascultă cu evlavie săvârşirea Sfântei Taine Slujbe a Maslului.\n\nArticolul integral îl puteți citi în numărul 13 din 30 martie",
        "label": "Serbia"
    },
    {
        "title": "9 Mai, Ziua Victoriei şi a Europei • Libertatea",
        "content": "Săptămâna trecută la Vârșeț a fost marcată Ziua Victoriei asupra Fascismului. Ziua de 9 Mai se aniversează și ca Ziua Europei. În fiecare an, la această dată, la cimitirul orașului Vârșeț sunt depuse coroane de flori la monumentul unde sunt înmormântați 363 de soldați ai Armatei Roșii care au murit pentru eliberarea Banatului de Sud, 36 de luptători ai Armatei Populare Iugoslave și 11 patrioți civili. \n\n Data de 9 Mai comemorează ziua în care a fost câștigată victoria asupra fascismului în cel de-al Doilea Război Mondial. Este o ocazie să îi omagiem pe toți eroii luptei pentru libertate.\n\nArticolul integral îl puteți citi în numărul 19 din 15 mai 2021",
        "label": "Serbia"
    },
    {
        "title": "Evenimente tradiționale de mândrit • Libertatea",
        "content": "Căminul Cultural „Kočo Racin” din Iabuca face din cultură o parte semnificativă în viețile concetățenilor. Acest fapt derivă din organizarea diverselor evenimente culturale de-a lungul anilor.\n\n\n\n Pandemia a făcut ca anul trecut să aibă loc doar unele evenimente. Mai multe despre activitățile Căminului Cultural „Kočo Racin” aflăm de la directoarea Marijana Zagorac. Dânsa afirmă că activităție s-au desfășurat mai lent anul trecut, însă pandemia nu a reușit să încalce tradiția.\n\n\n\n Căminul Cultural „Kočo Racin” este cunoscut după teatru. Doamna Zagorac ne spune că în cadrul Căminului Cultural activează secția de teatru „Mali princ” care numără mai mult de 20 de trupe de teatru, atât pentru copii, cât și pentru adulți. Așadar, evenimentul tradițional Festivalul de teatru pentru copii a avut loc la sfârșitul lunii octombrie 2020. La ediția de anul trecut s-au prezentat doar gazdele, ce nu era cazul și în anii precedenți. Membrii secției de teatru „Mali princ” au interpretat câteva piese, însă nu au putut să se bucure de aplauzele publicului. Dânsa a mai adaugat că membrii secției de teatru „Mali princ” lucrează singuri, iar Ivana Ivanoski le este regizor și le ține ateliere.\n\nArticolul integral îl puteți citi în numărul 16 din 17 aprilie 2021",
        "label": "Serbia"
    },
    {
        "title": "Torăcenii s-au evidențiat la festivalul de la Sân-Mihai și se pregătesc pentru cel de la Vârșeț •",
        "content": "Asociaţia pentru Artă şi Cultură Românească „Vichentie Petrovici Bocăluţ” aduce în față tradiția și cultura românească prin mai multe secții\n\n-În urma prezenței la Festivalul de Folclor și Muzică Românească din Voivodina, desfășurat recent la Sân-Mihai, asociaţia din Torac se pregătește acum pentru cea de-a 63-a ediție a Marelui Festival de Folclor al Românilor din Voivodina, care va avea loc la Vârșeț, în perioada 25-26 august. În acest context, am dorit să vă informăm cu ceea ce torăcenii vor aduce pe scenă la acest important eveniment.\n\nMircea Lelea, președintele Asociației pentru Artă și Cultură Românească „Vichentie Petrovici Bocăluț”, ne-a dezvăluit că ansamblul, care a impresionat publicul la Sân-Mihai cu secția de folclor, sub îndrumarea coregrafilor Pera Ocolișan și Adina Savić, solista vocală și instrumentistă la vioară, Georgeta Sfrăncioc, împreună cu solistul Alexandar Sfrăncioc, care a adus sunetul autentic al viorii, cu nerăbdare aşteaptă participarea la Marele Festival în faţa publicului din Vârşeţ.\n\nVom putea admira aceleaşi două dansuri: o coregrafie de fete și un dans tradițional, solista vocală Ana Maria Damian va aduce pe scenă cele mai frumoase cântece româneşti. Orchestra de muzică populară „Lyra”, sub bagheta lui Filip Baloş, se va prezenta şi cu o suită de melodii tradiţionale româneşti.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "Micul artist Matias Greoneanț • Libertatea",
        "content": "În cadrul proiectului realizat de către Centrul Cultural din Vârșeț, în colaborare cu pedagogii de artă și studiourile de artă s-a început să se realizeze o serie de expoziții de artă a talentaților copii. Acest proiect se numește „Umetnik u malom”.\n\nPrima expoziție din această serie este expoziția de desene a micului artist Matias Greoneanț din Vârșeț. La vernisajul expoziției a fost prezent Davor Stojković, directorul Centrului Cultural, care a salutat pe toți cei prezenți explicând scopul unui astfel de proiect menit copiilor talentați. Președintele adunări orașului Vârșeț, dr. Predrag Mijatović, i-a urat tânărului artist Matias Greoneanț mult succes în viitor și a subliniat importanța îndrumării copiilor talentați, iar orașul Vârșeț întodeauna va sprijini astfel de programe. Gheorghe Dinu, consulul general al Consulatului României la Vârșeț, a mulțumit autoguvernări locale pentru sprijinul culturii pe care îl acordă în acest oraș multicultural, și a urat micului artist Matias Greoneanț să meargă pe urmele marilor artiști intelectuali din oraș, pentru că la o vârstă destul de tânără și-a prezentat talentul și s-a dedicat artelor plastice. Matias Greoneanț este elev în clasa a doua la școala elementară ,,Olga Petrov Radišić”, la secția în limba română. Aceasta este prima expoziție individuală, iar în lucrările sale predomină natura și animalele. În sala de expoziții pe pereți au fost expuse 20 de lucrări.\n\nArticolul integral îl puteți citi în numărul 22 din 28 mai 2022",
        "label": "Serbia"
    },
    {
        "title": "Au început înregistrările pentru evenimentul gastronomic • Libertatea",
        "content": "Evenimentul va avea loc la Sân-Mihai. La această manifestare gastronomic-turistică au contribuit Comunitatea Locală din Sân-Mihai în cooperare cu comuna Alibunar. Manifestarea se va organiza pentru a șaisprezecea oară.\n\nEvenimentul va avea loc în zilele de 3 și 4 februarie în fața Casei de Cultură și în sala mare a Casei de Cultură din această localitate3 februarie – Ziua producătorilor locali de preparate de tobă – fiecare echipă primește material pentru a prepara toba – taxa de înscriere este de 1.500 de dinari per echipa – Cererile se trimit până la 27 ianuarie 2023.\n\n4 februarie – Ziua principală a evenimentului și a concursului producătorilor profesioniști de produse din carne. Toți cei interesați (gurmanzi, măcelari, producători de miere, țuică, brânzeturi, vin, distribuitori de mașini agricole, companii de asigurări etc) își fac rezevări la timp, astfel vor contribui la păstrarea tradiției acestui eveniment gastronomic și turistic.\n\nAcesta este, de asemenea, o oportunitate ideală pentru a stabili noi contacte de afaceri, spun organizatorii și membrii Comunității Locale din Sân-Mihai. Pentru toate informațiile suplimentare și pentru înscrierea echipelor locale, puteți suna la numărul: 066 8058651.\n\nArticolul îl puteți citi în numărul 55 din 20 ianuarie",
        "label": "Serbia"
    },
    {
        "title": "Tradiționalul concurs de gătire a gulașului bănățean • Libertatea",
        "content": "Duminică, 30 iulie, centrul din Satu Nou a fost plin de mirosul delicios al gulașului și de bună dispoziție. Parcul din fața Școlii Elementare ,,Žarko Zrenjanin” a fost locul unde s-au adunat participanții tradiționalului concurs de preparare a gulașului din carne de vită. Manifestarea, care reuneşte an de an un număr mare de echipe, a fost organizată de membrii organizației ,,Banatski trougao”, iar toate echipele participante au fost apreciate de un juriu alcătuit din bucătari de la Hotelul ,,Tamiš” din Panciova. Cei mai buni bucătari ai celui mai gustos gulaș au primit diplome și cupe.\n\n21 de echipe au participat anul acesta la manifestarea noastră ,,Bangul”. Participanții au fost majoritatea din Satu Nou, dar și din Belgrad, Panciova, Petrovasâla… Prin sponsorizări, noi cei din conducerea organizației ,,Banatski trougao” am reușit să organizăm, iată pentru al 12-lea an la rând, manifestarea ,,Bangul”.\n\nInteresul pentru acest concurs se menține în continuare, deși în alți ani au fost și câte 50 de echipe participante. Oamenilor le place să se distreze, să mânânce, să se cunoască între ei și fiecare vine cu prieteni, familia, având intenția de a prezenta rețeta lor pentru cel mai bun gulaș.\n\nUn juriu specializat degustă din fiecare gulaș. În această ediție, juriul a fost format din bucătari angajați la Hotelul ,,Tamiš” din Panciova, iar echipele câștigătoare au fost: echipa ,,Ferdinand” din Panciova (locul I și Cupa de aur), echipa ,,Gavra” din Panciova (locul II și Cupa de argint) și echipa ,,Republika srpska” din Satu Nou (locul III și Cupa de bronz). Juriul a decis să acorde și Premiu special, care a revenit concurentului prof. Brana din Panciova. ,,Fiecare echipă participantă a primit diplomă de participare”, a declarat pentru săptămânalul nostru Iovan Flora, președintele organizației ,,Banatski trougao” din Satu Nou.\n\nArticolul integral îl puteți citi în numărul 31 din 5 august",
        "label": "Serbia"
    },
    {
        "title": "A avut loc manifestarea „Vinarijada” • Libertatea",
        "content": "Ediția de anul acesta a fost adaptată conform măsurilor impuse de comandamentul de criză privind combaterea coronavirusului.\n\nDrept urmare, programul a presupus promovarea vinificării și viticulturii, precum și degustarea și evaluarea monstrelor de vinuri tinere în patru categori: vin de desert, vin roșu, vin rosé și vin alb.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Noi materiale promoționale bilingve • Libertatea",
        "content": "Săptămâna trecută Organizația Turismului din orașul Vârșeț ne-a informat că a realizat o acțiune demnă tot respectul, care se adresează viitorilor turiști la Vârșeț. Anume, a fost realizat catalogul bilingv „Manifestările culturale și turistice din Vârșeț”.\n\nCatalogul, apărut în ediții bilingve (sârbă-română și sârbă-maghiară), prezintă toate marile manifestări culturale și turistice pentru care orașul Vârșeț este cunoscut în țară și în străinătate: ,,Balul strugurilor”, ,,Vino fest”, Festivalul de Mâncări Delicioase, Festivalul Internațional de Folclor ,,Coroana vârșețeană”, ,,Toamna teatrală” , evenimentul ,,Way of Life” de la Straja, Festivalul Vinului din Gudurica, dar și cunoscutele sărbători din satele de pe teritoriul orașului Vârșeț.\n\nFondurile pentru pregătirea și tipărirea catalogului au fost obținute pe baza concursului Secretariatului Provincial pentru Educație, Administrație și Comunități Locale.\n\nDe asemenea, Organizația Turismului din Vârșeț și Comunitatea Locală din Gudurica au realizat materiale promoționale despre acest sat cunoscut în sârbă, maghiară și română. Demers este îndreptat către promovarea satului Gudurica ca regiune viticolă și mediu multinațional. Resurse financiare au fost asigurate, de asemenea, pe baza unui concurs al Secretariatului Provincial pentru Educație, Administrație și Comunitatea Locală. Materialul promoțional va fi distribuit cramelor din Gudurica și la târgurile de turism din țară și din străinătate la care va participa Organizația Turismului din Vârșeț.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Ziua școlii a fost sărbătorită într-un cadru festiv •",
        "content": "Luni, 2 octombrie, a fost o zi deosebit de importantă pentru elevii și cadrele didactice ale şcolii elementare din Nicolinț. Cu acest prilej, directoarea școlii, Mărioara Đurić, a evidențiat importanța acestei date, marcând 79 de ani de la eliberarea satului, la 2 octombrie 1944.\n\nA subliniat că generațiile tinere au responsabilitatea de a comemora, anual, pe 2 octombrie, cu respect și pietate, eroii care și-au sacrificat viața pentru ca noi să ne bucurăm de libertate și un viitor prosper.\n\nCu ocazia acestei sărbători, elevii, instruiţi de cadrele didactice, au organizat un program artistic special. Festivitatea a avut loc în sala de sport a școlii. Preșcolarii de la grădiniță, conduși de educatoarea lor, Speranța Mengher, au deschis evenimentul. Au continuat apoi elevii din ciclurile I – IV cu o selecție de melodii. Eleva Teodora Miul a prezentat un fragment despre eliberarea satului de sub ocuparea fascistă, iar elevii din ciclurile V – VIII au încheiat cu un recital dedicat acestei zile semnificative.\n\nArticolul îl puteți citi în numărul 41 din 14 octombrie",
        "label": "Serbia"
    },
    {
        "title": "Proiectul „Biserica în mijlocul copiilor. Să învățăm și să ne jucăm împreună” • Libertatea",
        "content": "În perioada 30 octombrie – 5 noiembrie 2023, Episcopia Dacia Felix a organizat o tabără pentru tineret „Biserica în mijlocul copiilor. Să învățăm și să ne jucăm împreună”. Proiectul s-a desfășurat cu sprijinul Departamentului pentru Românii de Pretutindeni. La această tabără au participat 60 de copii și tineri din numeroase localități românești din Banatul sârbesc.\n\nAceștia au fost primiți la Catedrala Episcopală „Înălțarea Domnului” din Vârșeț, în prezența și cu binecuvântarea Preasfințitului Părinte Ieronim, Episcop al Daciei Felix. Copiii au beneficiat de asistența pedagogilor de la Colegiul „Sfântul Nicolae” din Iași pe parcursul activităților. Scopul taberei de tineret a fost acela de a încuraja apropierea tinerilor de biserică.\n\nUn moment deosebit al taberei a fost prelegerea cu tema „Tinerețea, darul lui Hristos pentru biserica sa”, susținută de Pr. Arhim. Hrisostom Rădășanu, consilierul educațional al Arhiepiscopiei Iașilor. Evenimentul a fost moderat de Pr. Nichifor Tănase, consilier al sectorului Învățământ și Tineret al Arhiepiscopiei Timișoarei. Prelegerea a fost îmbogățită de corul studențesc de la Facultatea de Teologie din Timișoara, care a interpretat câteva melodii creștine.\n\nArticolul integral îl puteți citi în numărul 45 din 11 noiembrie",
        "label": "Serbia"
    },
    {
        "title": "Tablete ,,Lenovo” pentru școlari • Libertatea",
        "content": "La începutul celui de-al doilea semestru, Școala Generală ,,Întâi Mai” din Petrovasâla a primit o donație de tablete menite elevilor din partea Departamentului pentru Românii de Pretutindeni.\n\nPentru această donație s-a concurat în luna decembrie 2020, când Școala Generală ,,Întâi Mai” din Petrovasâla a depus o cerere Departamentului pentru Românii de Pretutindeni, cu scopul de a se îmbunătății calitatea informării și comunicării a elevilor.\n\nAceste dispozitive ale tehnologiei informaționale sunt menite, în primul rând, elevilor cu dificultăți de învățare a materiei școlare, precum și acelor elevi care nu dispun de mijloace materiale pentru cumpărarea materialului didactic.\n\nValoarea acestei donații este de 1000 de euro și este mai mult decât semnificativă în perioada pandemică. ,,Școala Generală din Petrovasâla își exprimă deplina satisfacție pentru donația acordată din partea Departamentului pentru Românii de Pretutindeni care are o percepție deosebită pentru necesitățile românilor din această zonă a Banatului de Sud, mai ales când este vorba de aplicarea tehnologiilor informaționale în sistemul de învățământ.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": ",,Vara culturală”, un eveniment cultural-distractiv de suflet •",
        "content": "Lenauheim este satul de reședință al comunei cu același nume din județul Timiș, Banat, România. Localitatea este atestată documentar din 1482 sub numele Csatád, probabil după cel al familiei Ciata.\n\nÎn 1926 localitatea a primit actualul nume, în memoria poetului Nikolaus Lenau (1802-1850), originar de aici. Colaborarea dintre Torac şi Lenauheim datează de peste un deceniu, iar relaţia dintre aceste două localităţi este dovedită de istorie. În timpul Celui de-al Doilea Război Mondial, 80% din populaţia germană a fugit din această comună spre Austria. Toamna sosesc colonişti români din Dobrogea, dar şi din Torac, în urma deportărilor de la începutul secolului al XX. Astăzi, torăcenii se pot întâlni cu rude apropiate chiar în Lenauheim. În domeniul culturii, torăcenii se mândresc de o relaţie strânsă cu localitatea Lenauheim, care a început în 2010.\n\nAsociația pentru Artă și Cultură Românească ,,Vichentie Petrovici Bocăluț” din Torac a participat sâmbăta, 15 iulie, la cea de a II-a ediție a Festivalului ,,Vara culturală”, organizată de Asociaţia ,,PRO Lenauheim”, reluând astfel colaborarea pe plan cultural cu localitatea gazdă Lenauheim. Pe scena de vară s-au prezentat formaţia de dansatori, grupul de fete şi orchestra ,,Lyra”.\n\nArticolul integral îl puteți citi în numărul 29 din 22 iulie",
        "label": "Serbia"
    },
    {
        "title": "S-au prezentat un număr însemnat de expozanți •",
        "content": "Săptămâna trecută, pe data de 11 martie, în sala Căminului Cultural din localitatea Gudurica, s-a desfășurat cea de a opta ediție a manifestării „Zilele vinurilor tinere”.\n\nAcest eveniment a fost organizat de către Asociația Viticultorilor din Gudurica, Organizația Turistică, Asociația „Selo Plus”, Comunitatea Locală din Gudurica și sprijinită de către Primăria Vârșeț. În sala Căminului Cultural din sat peste 11 viticultori s-au prezentat cu vinuri. Biletul de intrare a fost un pahar de vin care a costat 200 de dinari. Prin acest preț a fost posibilă și degustarea vinurilor prezentate. Pe scena căminului a avut loc și un program cultural-artistic la care au contribuit membrii Societății Cultural-Artistice „Vinogradar” din sat, cu jocuri populare din diferite regiuni ale țări.\n\nAu participat şi un grup de tamburițe „Panonski boemi” care a interpretat melodii din Banat. În cadrul acestui eveniment a fost organizată și o expoziție de mâncări tradiționale. Aceasta a fost prezentată de Asociația de Femei „Bogatstvo različitosti” din Gudurica. La eveniment a fost prezent Slaviša Maksimović, membru în Consiliul Executiv al orașului Vârșeț, responsabil pentru dezvoltarea rurală. Željko Mrdalj, președintele Comunității Locale din Gudurica, a salutat pe toți cei prezenți exprimându-și bucuria că la ediția din anul acesta s-au prezentat un număr mare de viticultori.\n\nArticolul integral îl puteți citi în numărul 63 din 18 martie",
        "label": "Serbia"
    },
    {
        "title": "Îmbunătățirea Centrului de Sănătate din Alibunar • Libertatea",
        "content": "Președintele CNMNR, dr. Valentin Ardelean ne vorbește în calitate de director al Centrului de Sănătate din Alibunar, care va fi îmbunătățit cu două aparate, și anume: aparat pentru efectuarea mamografiei analogice și un aparat de raze X intraoral cu sistem de digitalizare.\n\nDupă cum aflăm de la dr. Valentin Ardelean, cu sprijinul Provinciei, Centrul de Sănătate este în prezent în proces de a achiziționa două aparate, un mamograf analogic, precum și un aparat cu raze X intraorale, care vor îmbunătăți considerabil activitățile acestei instituții sanitare.\n\nCentrul de Sănătate din Alibunar a primit, recent, o donație importantă de la Secretariatul Provincial pentru Sănătate în valoare de 16.974.000 de dinari. Din această sumă, 15.474.000 de dinari au fost rezervați pentru un mamograf analogic cu echipament suplimentar, în timp ce pentru un aparat de raze X intraoral cu sistem de digitalizare, a fost prevăzută suma de încă un milion și jumătate de dinari, a declarat directorul acestei unități sanitare, dr. Valentin Ardelean.\n\nAm efectuat o achiziție publică, și acum așteptăm să semnăm contractul cu furnizorul și să începem implementarea acestui proiect, care va însemna foarte mult pentru munca instituției noastre. Un aparat pentru mamografie analogică este un instrument radiologic de bază în screeningul cancerului de sân, așa că achiziția aparatului va însemna cu siguranță foarte mult pentru Centrul de Sănătate, dar și pentru pacienții noștri, pentru că, practic, înseamnă că sub acoperișul nostru, pacienții vor putea face acest tip de control preventiv.\n\nArticolul integral îl puteți citi în numărul 22 din 3 iunie",
        "label": "Serbia"
    },
    {
        "title": "90 de ani de activitate neîntreruptă a fanfarei • Libertatea",
        "content": "La Mesici, în clădirea Căminului Cultural, într-o atmosferă plină de bucurie și emoție, membrii Fanfarei „Turturica” au sărbătorit un moment special: 90 de ani de la înființarea fanfarei. Această fanfară emblematică a devenit nu numai o parte integrantă a tradiției și mândriei localității Mesici, ci și un simbol al muzicii și culturii din regiune. De-a lungul deceniilor, membrii Fanfarei „Turturica” au cucerit publicul prin spectacole de excepție și au participat la numeroase evenimente locale, naționale și internaționale.\n\nDe la ceremonii religioase până la festivaluri, fanfara și-a pus amprenta asupra vieții comunității și a adus bucurie în inimile tuturor celor care au avut privilegiul de a asculta muzica lor încântătoare. La acest eveniment, printre alții, au fost prezenți și dr. Traian Căcina, vicepreședintele CNMNR și membru în Consiliul Executiv al orașului Vârșeț, responsabil pentru cultură, și Slaviša Maksimović, tot membru în Consiliul Executiv al orașului, responsabil pentru dezvoltarea rurală. Cu această ocazie, dr. Traian Căcina ne-a menționat următoarele:\n\n„La Mesici, Fanfara «Turturica» a sărbătorit 90 de ani de activitate neîntreruptă, și cu această ocazie membrii fanfarei au învitat toți sătenii la o masă comună. Această aniversare nu este doar o sărbătoare a realizărilor trecute, ci și o oportunitate de a privi spre viitor cu speranță și entuziasm. Fanfara «Turturica» continuă să-și poarte tradiția, inspirând și educând noile generații de muzicieni, menținând moștenirea culturală la Mesici. Le doresc multe realizări și să ne întâlnim la aniversarea de 100 de ani a fanfarei.”\n\nArticolul integral îl puteți citi în numărul 11 din 16 martie",
        "label": "Serbia"
    },
    {
        "title": "Lansarea ediției în limba sârbă la Timișoara • Libertatea",
        "content": "Cartea „Cu umor împotriva coronavirusului”, scrisă de Senka Pavlović din Panciova și apărută la editura „Prosveta” anul acesta, a fost lansată pe data de 3 iulie la Timișoara. Lansarea a fost organizată de Uniuniea Sârbilor din România și este prima lansare de carte internațională la care au luat parte consulul general al Republicii Serbia în România, Vladan Tadić, deputatul în Parlamentul României, Ognjen Krstić, președintele Uniunii Sârbilor din România, Slavomir Gvozdenović, precum și alți reprezentanți ai comunității sârbe din România. \n\n Pe lângă autoare, cu cuvinte despre carte s-au adresat Goran Mrakić, directorul Editurii Uniunii Sârbilor din România, precum și recenzentul cărții, Aleksandar Čotrić.\n\nArticolul integral îl puteți citi în numărul 29 din 17 iulie 2021",
        "label": "Serbia"
    },
    {
        "title": "Ediția a XV-a cu un program bogat pentru toate generațiile •",
        "content": "Weekendul trecut, la sediul comunal Jitiște, a avut loc manifestarea tradițională „Pile Fest”. Evenimentul din acest an, care a început cu un magnific foc de artificii, a fost marcat de concertele formației Lapsus Band și a soliștilor vocali Dragana Mirković, Dženan Lončarević, Zorica Brunclik, Nino Šemić, Jovan Perišić și alții. \n\n Organizația Turistică a comunei Jitiște, care a organizat acest eveniment, a pregătit numeroase conținuturi pentru toate generațiile, de la spectacole muzicale până la competiții sportive, care s-au desfășurat în piața din Jitiște. De la Ziua Info, despre păsările de curte, cu mai multe târguri și prezentarea companiilor de asigurări, bănci, fondul de dezvoltare, asociații de păsări de curte etc., până la spectacole cultural-artistice, un exercițiu demonstrativ al jandarmeriei, o expoziție de mașini, și bineînțeles parcul de distracții.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Violoniştii au obţinut rezultate excepționale • Libertatea",
        "content": "În săptămâna pe care am lăsat-o în urmă, trei eleve care frecventează secția din Satu Nou a Școlii de Muzică „Jovan Bandur” din Panciova, la departamentul vioară, au obținut rezultate de laudă la două întreceri.\n\nPe 11 martie, Sara Topić și Nina Perneac au participat la Concursul Internațional de Muzică de Cameră „Mita Topalović”, organizat de Școala de Muzică „Jovan Bandur” din Panciova. Cele două fetiţe, care au format ansamblul ,,SaNi duo”, au cucerit locul I.\n\nDe asemenea, în ziua de 12 martie, Sofija Doveden (clasa a II-a) și Sara Topić (clasa a III-a) s-au prezentat la Concursul Internațional de Instrumente cu Coarde, organizat la Ub de către Școala de Muzică „Petar Stojanović” din localitatea amintită. Ambele eleve au cucerit locul I.\n\nProfesorul la vioară, Adrian Cebzan, s-a declarat mândru de succesul elevelor sale. „Fiind profesorul lor, am muncit cu toții foarte mult. Evident că dovada acestui progres sunt rezultatele pe care elevele le-au obținut la aceste întreceri de nivel înalt”, a afirmat Adrian Cebzan.\n\nArticolul îl puteți citi în numărul 63 din 18 martie",
        "label": "Serbia"
    },
    {
        "title": "Expoziția „Moștenirea agrară a Banatului” • Libertatea",
        "content": "Expoziția „Moștenirea agrară a Banatului” a fost vernisată pe 24 noiembrie, în sala Muzeului Național din Zrenianin. Expoziția reprezintă un proiect comun al Departamentelor de Etnologie și Istorie a Naturii a Muzeului Național Zrenanin, iar autorii sunt Rajka Grubić, consilier muzeal – etnolog, și Nataša Knežević, curator principal – biolog.\n\nExpoziția prezintă obiecte din Colecția Permanentă de Etnologie și Istorie a Naturii a Muzeului Național din Zrenianin: unelte și mașini agricole, semințe, specii de plante presate, fotografii cu cele mai importante lucrări de câmp, dar și acțiuni obișnuite care s-au desfășurat cu scopul de a proteja culturile de câmp, de a asigura o recoltă mai bogată, ritual de chemare a ploii în perioadele secetoase. \n\n Expoziția cuprinde și o analiză detaliată a patrimoniului agrar al Banatului.\n\nÎn perioada în care populația, cultivând pământul într-un mod primitiv, nu a reușit să-și asigure o cantitate suficientă de hrană, agricultorii din Banat s-au îndreptat spre ceea ce a știut dintotdeauna mai bine și ceea ce au aplicat întotdeauna în ciclul de viață sau în ciclul anual, cum sunt obiceiuri și acțiuni obișnuite și ritualuri care erau la fel de importante ca și uneltele și mașinile agricole de pe acele vremuri. Aplicarea strictă a obiceiurilor și practicilor obișnuite a implicat posibilitatea unei fertilități mai mari a solului și a unui randament mai bun al culturilor.\n\nÎn acest fel, expoziția încearcă să sublinieze importanța acestor obiceiuri și să demonstreze cum populația credea că poate susține ciclul legat de agricultură și să arate în ce mod dezvoltarea economiei și industriei a influențat dispariția străvechilor obiceuri.",
        "label": "Serbia"
    },
    {
        "title": "O nouă grădiniță la Vârșeț • Libertatea",
        "content": "La începutul noului an școlar, Dragana Mitrović, primarul orașului Vârșeț, și Miroslav Lepir, membru în Consiliul Executiv al orașului, responsabil pentru învățământ, au inspectat stadiul lucrărilor la noua clădire a Grădiniței „Čarolija”. Situată lângă principalul parc al orașului, această grădiniță modernă se pregătește să deschidă porțile pentru prima generație de copii în luna următoare.\n\nLucrările de construcție ale acestei instituții, proiectate să găzduiască până la 100 de copii de vârstă preșcolară, sunt în faza finală. Grădinița este deja echipată cu mobilierul necesar și urmează să fie complet pregătită după finalizarea tuturor procedurilor tehnice.\n\nAutoguvernarea locală a alocat peste 120 de milioane de dinari din bugetul orașului pentru acest proiect ambițios, care răspunde unei nevoi acute de îngrijire a copiilor pentru părinții care nu aveau nicio altă opțiune în timp ce se află la locul de muncă.\n\nÎntr-o declarație adresată presei, primarul Dragana Mitrović a menționat: „Răspunzând la nevoile părinților copiilor preșcolari, autoguvernarea locală a decis să construiască această grădiniță nouă. Aceasta este a doua grădiniță construită în ultimii cinci ani și va contribui semnificativ la rezolvarea problemei listelor de așteptare.\n\nArticolul integral îl puteți citi în numărul 36 din 9 septembrie",
        "label": "Serbia"
    },
    {
        "title": "S-a marcat sărbătoarea şcolară - Ziua Sfântului Sava •",
        "content": "În cinstea primului arhiepiscop sârb, ctitor al şcolilor din Serbia, vineri, 27 ianuarie, la Şcoala Elementară ,,2 Octombrie” din Nicolinţ, a fost marcată Ziua spiritualităţii – sărbătoarea şcolară dedicată Sfântului Sava, una din cele mai mari sărbători ale poporului sârb.\n\nCu această ocazie, elevii instruiţi de cadrele didactice au pregătit un program festiv închinat celebrării personalităţii spirituale a Sfântului Sava, ocrotitorul şcolilor. În mod tradiţional, s-a procedat la tăierea colacului, slujba reliogioasă fiind oficiată de Pr. Prot. Manuel Ianeş, parohul Bisericii Ortodoxe Române din Nicolinţ, iar apoi a fost intonat imnul Sfântul Sava de către corul şcolii condus de prof. Leri Mengher.\n\nÎn continuare, elevul Mihai Dalja a prezentat în format PowerPoint prin intermediul tablei interactive, o scurtă biografie a lui Rastko Nemanjić, care mai târziu a devenit monah, iar apoi, elevii de la ciclul I-IV au evoluat cu un recital de poezii închinat Sfântului Sava. Programul a continuat cu o scenetă pregătită de elevii de la ciclul V-VIII, evocând importanţa păstrării spiritualităţii de către poporul sârb pe parcursul veacurilor. Elevii care au participat la realizarea acestui program festiv au fost instruiţi de cadrele didactice ale şcolii: prof. Leri Mengher, prof. Rodica Almăjan, prof. Ana Meda şi prof. Monica Stanciu.\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Toţi aşteaptă decizia oficială a celulei de criză • Libertatea",
        "content": "Au mai rămas doar câteva zile până la începutul anului școlar, dar toți așteaptă decizia oficială a celulei de criză pe fondul coronavirusului. Așadar, nu este cunoscut cum vor frecventa elevii şcoala.\n\nDirectorii școlilor se declară pregătiți și vor face față oricărui scenariu, din cauză că au deja experiență în contextul pandemiei. Bineînţeles că anul școlar ar trebui să înceapă în mod regulat pe 1 septembrie în toate școlile din Serbia, dar dacă situația epidemiologică se va agrava s-ar putea ca școlile să fie împărțite în trei zone: verde, portocaliu și roșu. Între timp, profesorii, părinții și elevii așteaptă să afle dacă vor susține cursurile pe internet sau vor frecventa orele în sala de clasă. \n\n Planul și programa pentru anul școlar 2021/22 prevede că anul școlar începe pe 1 septembrie, a doua jumătate și se termină la 30 decembrie 2022. A doua jumătate a anului școlar începe pe 24 ianuarie 2022 și se termină pe 4 iunie pentru elevii de clasei a VIII-a şi pe 21 iunie pentru celelalte clase. Elevii din clasa întâi până în a șaptea vor avea 180 de zile de cursuri, iar cei din clasa a opta 170. Absolvenţii clasei a VIII-a vor avea simularea micului bacalaureat în zilele de 25 și 26 martie 2022, urmând să susţină probele de bacalaureat în perioada 22-24 iunie 2022. Înmânarea carnetelor pentru elevii de la clasa I până la clasa a VII-a va fi pe 28 iunie 2022. \n\n În cursul toamnei elevii vor avea o zi liberă. Vacanța de iarnă va începe pe 31 decembrie 2021 și va dura până la 21 ianuarie 2022. Elevii se vor bucura de zile libere şi în timpul primăverii, în perioada 22 aprilie – 3 mai 2022.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Prima ediție a manifestării ,,Toamna de Aur” • Libertatea",
        "content": "Duminică 5 noiembrie, Asociația Femeilor ,,Etno Art Brakos” în frunte cu președinta Adriana Petroi, a organizat prima ediție a manifestării ,,Toamna de Aur”, realizată sub auspiciile comunei Alibunar în care s-a promovat multiculturalismul.\n\nLa această manifestare au fost prezenți autoritățile comunei Alibunar: Aleksandar Siveri, președintele Adunării comunei Alibunar; Olivera Cicović, directoarea Centrului de Cultură din comuna Alibunar; și Daniel Bala, ministru-consilier la Consulatul General al României la Vârșeț.\n\nOaspeții au fost salutați de către Adriana Petroi, președinta Asociației Femeilor ,,Etno Art Brakos” din Alibunar, care a mulțumit tuturor pentru prezență declarâd următoarele: ,,Bine ați venit la prima noastră manifestare «Toamna de Aur». Mulțumesc autorităților locale și sponsorilor, care ne-au sprijinit în a organiza această primă ediție a evenimentului «Toamna de Aur». Alături de noi, astăzi, avem un oaspete deosebit, este vorba despre Veronica Todorović, fiica celei care a înființat această asociație, Maria Rujan, Dumnezeu să o odihnească! Îi mulțumim Veronicăi pentru că a venit în această zi să ne fie alături. Sper să vă simțiţi bine în această după-masă aici, la Alibunar, alături de noi.”\n\nOnoarea de a inaugura acest eveniment a revenit lui Aleksandar Siveri, președintele Adunării comunei Alibunar. Formația de dansatori a evoluat cu suite de dansuri tradiționale sârbești în coregrafia lui Željko Oparnica.\n\nArticolul integral îl puteți citi în numărul 45 din 11 noiembrie",
        "label": "Serbia"
    },
    {
        "title": "Prăznuirea Sfintei Cuvioase Parascheva a credincioșilor din Zrenianin • Libertatea",
        "content": "Din anul 2012, sărbătoarea Sfintei Cuvioase Parascheva este un prilej de apropiere şi mărturie pentru credincioşii din parohia Zrenianin, mare sărbătoare religioasă închinată memoriei și ocrotirii celei supranumite „Sfânta Vineri”, care s-a stins din viaţă pe 14 octombrie 1050.\n\nCuvioasa, o fecioară care a trecut la Domnul la vârsta de 27 de ani, l-a iubit atât de mult pe Hristos, încât l-a rugat să nu mai plece de la ea. Hristos a răspuns rugăciunilor ei, binecuvântându-i trupul cu prezenţa harului făcător de minuni chiar şi după moarte. Ea este mult folositoare prin faptul că dăruieşte lumina lui Hristos sub forma vindecărilor miraculoase, sfinţind, izvorând mir, împlinind ruga tuturor celor care cred în binecuvântarea Domnului prin sfinţii Săi. Un număr foarte mare de biserici ortodoxe și parohii românești de pe aproape toate continentele au drept ocrotitoare pe Sfânta Cuvioasă Parascheva, iar unica parohie din Banatul sârbesc în care se celebrează special această sărbătoare închinată „Sfintei Vineri”, este cea din Zrenianin.\n\nFiecare toamnă aduce cu sine și bucuria prăznuirii Sfintei Cuvioase Parascheva. Slujba religioasă în cinstea și pomenirea Cuvioasei şi Pururea Pomenitei Parascheva, care s-a născut în satul Epivata din Tracia, a avut loc duminică 15 octombrie, la Biserica Ortodoxă Română din Iancaid. Cu acest prilej, slujba de oficiere a vecerniei și tăierea colacului a fost săvârșită de Preotul Cristian Popi, paroh din Toracu Mare.\n\nArticolul integral îl puteți citi în numărul 42 din 21 octombrie",
        "label": "Serbia"
    },
    {
        "title": "Expoziție personală a artistei Mirjana Đošić la Galeria Contemporană • Libertatea",
        "content": "În lucrări, artista folosește oglinda, precum și ochii ca o pradigmă a oglinzii, pentru a-și crea propriul spațiu, care nu trebuie neapărat să fie o reflecție a spațiului real, putându-se observa cu ochiul liber. \n\n În lucrările sale, pe care le creează în diverse tehnici, expune fragmente din viața cotidiană. Aceste imagini emană doar pace și liniște, dar în același timp ascund o anumită inconsecvență, care nu este în concordanță cu așteptările noastre obișnuite.\n\n\n\n Mirjana Đošić s-a născut în 1981, în Trstenik. A absolvit Facultatea de Arte Plastice din Belgrad, Departamentul de Pictură, în 2005, la clasa profesorului Andjelka Bojović, urmând ca în clasa aceluiași profesor să susțină teza de doctorat în 2015. Este membru al Asociației Artiștilor Plastici din Serbia (ULUS) din 2006, având statut de artist independent din 2009. Este autoarea a două picturi murale la Belgrad, la gara Prokop și la Facultatea de Arte Teatrale și Dramaturgie.\n\nArticolul integral îl puteți citi în numărul 13 din 27 martie 2021",
        "label": "Serbia"
    },
    {
        "title": "Bucuria sărbătorilor au fost celebrate cu entuziasm • Libertatea",
        "content": "Pe data de 10 decembrie, Organizația de Turism din comuna Alibunar, în colaborare cu Primăria Alibunar, a organizat evenimentul Bazarul de Crăciun, care s-a desfășurat la Dobrița. Cu această ocazie, centrul satului s-a transformat într-un colț fermecător al sărbătorilor.\n\nEvenimentul a fost conceput ca o festivitate dedicată întregii comunități, oferind atât celor mici, cât și vârstnicilor oportunitatea de a se bucura de un program diversificat. În inima satului, Dobrița a devenit gazda unei serii de activități de divertisment captivante, menite să aducă zâmbete pe chipurile celor prezenți.\n\nPentru cei mai mici membri ai comunității, evenimentul a inclus atracții și surprize special adaptate, menite să transforme ziua într-o experiență memorabilă. De la ateliere de creație la personaje îmbrăcate în costume de sărbătoare, atmosfera a fost plină de farmec și bucurie.\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Zootehnia este rentabilă doar cu sprijinul statului • Libertatea",
        "content": "Dorel Stanciu este un cunoscut crescător de vaci pe aceste meleaguri. Se ocupă de creşterea celor 50 de vaci, de la care anual livrează în jur de 200.000 de litri de lapte. Recent, a primit o donaţie de la stat, iar din sursele obţinute şi-a procurat un şeptel de juninci. Este mulţumit cu donaţia care i-a fost acordată, iar constatarea lui este că, zootehnia la sat va avea un viitor strălucit dacă va fi sprijinită de stat.\n\n,,Până la începutul acestui an, situaţia în zootehnie, în general, era într-o situaţie dificilă. În primul rând, preţul de achiziţie al laptelui era foarte mic, sub aprecierile noastre, astfel că şi noi, crescătorii de vaci, nu am fost destul de motivaţi să continuăm cu producţia. Situaţia s-a ameliorat după intervenţia statului, care a majorat prețul la lapte. O altă problemă cu care ne-am confruntat au fost condiţiile nefavorabile ale vremii. A venit seceta şi ne-a înjumătăţit nutreţurile, care este baza unei producţii bune de lapte. Norocul meu a fost că am reuşit să asigur nutreţ, deoarece am însămânţat trifoi pe o suprafaţă de 50 de iugăre pe care l-am recoltat la momentul potrivit. Mi-am asigurat material furajer pe o perioadă îndelungată. Trebuie să mulţumim autorităţilor competente pentru grija pe care o poartă pentru fermieri, deoarece ne-a asigurat la un preţ convenabil terenuri agricole pe care le-am arendat.\n\nintegral îl puteți citi în numărul 39 din 24 septembrie",
        "label": "Serbia"
    },
    {
        "title": "Un concurs „Arată cât de mult știi” • Libertatea",
        "content": "De Ziua Internațională a Copilului la Centrul Cultural din Vârșeț, a fost organizat un eveniment dedicat copiilor.\n\nEvenimentul a fost organizat de către Asociația ,,ARS Cod” din Vârșeț. A fost un concurs la care au participat elevi români de la Liceul „Borislav Petrov Braca” din Vârșeț. Evenimentul a început cu salutul lui Davor Stojković, directorul Centrului Cultural, care a urat mult succes elevilor la acest concurs de cultură generală numit „Arată cât de mult știi”. Este vorba despre un proiect care a fost confinanțat de către orașul Vârșeț, prin concursul public deschis de către resortul de cultură al autoguvernării locale, pentru prima jumătate a anului 2023.\n\nLa acest eveniment au fost prezenți, pe lângă un număr mare de vizitatori, și dr. Traian Căcină, membru în Consiliul Executiv al orașului Vârșeț, responsabil pentru cultură, care s-a adresat celor prezenți cu câteva cuvinte, explicând că un lucru fantastic pe care l-a observat la acești minunați elevi, este că sunt pregătiți foarte bine și cunosc literatura românească, dânsul rămânând foarte impresionat de acest fapt. ,,Este foarte important pentru păstrarea indentității noastre române ca să cunoaștem cine suntem, iar în seara aceasta elevii români au dovedit aceasta prin cunoștințele lor prezentate.\n\nMulțumește organizatorului pentru evenimentul fantastic și bine pus la punct.” La acest eveniment a fost prezent și Marian Mohan, secretarul Consiliului Național Român. Această întrecere din cultura generală a fost condusă de către Monica Boldovină Bugle și Otilia Pescariu. La începutul competiţiei fiecare elev s-a prezentat publicului prin câteva cuvinte. Elevii români au fost împărțiți în două grupe, câte patru elevi în fiecare grupă. Fiecare grupă a răspuns la 30 de întrebări. Acestea au fost din domeniul literaturii române, dar câteva au fost și din literatura sârbă.\n\nArticolul integral îl puteți citi în numărul 23 din 10 iunie",
        "label": "Serbia"
    },
    {
        "title": "Piscina olimpică din Vârșeț s-a deschis pe 1 iulie •",
        "content": "Săptămâna trecută a fost deschis în mod oficial sezonul estival la piscina din orașul Vârșeț. Sezonul înotului a început pe 1 iulie, iar prețurile biletelor au rămas neschimbate. Adulții vor plăti 250 de dinari, iar copiii cu vârsta de până la 12 ani și pensionarii 100 de dinari. Șefii de promoție vor beneficia de intrare gratuită. \n\n Piscina va fi deschisă în fiecare zi între orele 10.00 și 19.00. Din acest sezon vizitatorii vor avea la dispoziție vestiare, toalete și dușuri nou-construite în care s-au investit peste 12 milioane de dinari. După cum subliniază reprezentanții autoguvernării locale, investițiile vor continua, astfel încât va fi construită și o piscină pentru persoanele care nu știu să înoate. \n\n Sezonul de înot a fost deschis de către Dejan Santrač, viceprimarul orașului. Dânsul a menționat următoarele: „Astăzi începe în mod oficial sezonul de înot la piscina orașului care, din păcate, nu a funcționat anul trecut din cauza pandemiei, dar mă bucur cu adevărat că orașul Vârșeț le-a oferit vizitatorilor condiții și mai bune. Anul trecut am finalizat a doua fază a lucrărilor care a cuprins construcția toaletelor și a vestiarelor. Din păcate, nu au fost folosite atunci, dar acum cetățenii vor avea ocazia să se bucure de un confort și mai mare.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": "Înapoi la punctul de plecare • Libertatea",
        "content": "Expoziția „Retrospectiva – lucrări din perioada pancioveană 1975 – 1991” a artistei Delia Ilieșiu Prvački a fost inaugurată pe data de 9 mai la Galeria de Artă Contemporană a Centrului Cultural din Panciova. Iubitorii de artă au ocazia de a vizita expoziția timp de două săptămâni, aceasta fiind deschisă până pe 20 mai.\n\nDelia Ilieșiu Prvački, de origine din Baia Mare, și-a desfășurat activitatea ca artistă independentă în Iugoslavia. A locuit la Panciova în perioada 1975 – 1992. S-a mutat apoi la Singapore, ţară în care locuiește și astăzi. \n\n Artista a declarat că după 30 de ani de la plecarea din Panciova a simțit nevoia de a se reîntoarce în perioada în care a locuit în acest oraș şi de a rotunji procesul său de creaţie, dar, totodată, să vorbească despre anii pe care i-a petrecut în Panciova. \n\n „Noțiunea de îmbătrânire nu numai că a dat numele seriei de opere de artă la care am lucrat în ultimii 40 de ani, ci este şi un moment al maturității, al împlinirii. Este momentul în care se adună „Roadele”. Aceasta este denumirea operelor artistice pe care le-am creat și pe care le-am expus adesea, pe când locuiam în strada Branko Radičević din Panciova. Este o poveste de viață ce s-a desfășurat în trei țări, pe două continente, povestită în mai multe limbi”, a afirmat Delia Ilieșiu Prvački. \n\n Artista a punctat că niciodată nu a putut neglija perioada în care a locuit și a creat la Panciova, având în vedere că majoritatea subiectelor, ideilor și metodelor sale de exprimare, pe care le-a perfecționat pe parcurs, au luat naștere chiar în acest oraş.\n\nArticolul integral îl puteți citi în numărul 20 din 14 mai 2022",
        "label": "Serbia"
    },
    {
        "title": "Dobândirea fluenței, o componentă importantă a procesului de învățare • Libertatea",
        "content": "Academia de Limbi Străine ,,Oxford” din Vârșeț organizează pe tot parcursul anului cursuri de limbi străine la diferite nivele. Cursurile sunt adaptate preșcolarilor, elevilor și adulților. Lecțiile le susțin profesorii calificați cu mulți ani de experiență. Cei mici primesc material distractiv și de calitate prin care se familiarizează cu limbile străine la modul cel mai simplu.\n\nStructura cursurilor diferă în funcție de limba predată. Se folosesc cărțile moderne ale celor mai prestigioase edituri străine, mijloace audio și video. Orele se desfășoară în conformitate cu măsurile în vigoare, iar în cazul în care apar schimbări toți cursanții sunt informați în timp util.\n\nCursurile pot fi inviduale, semi-individuale și de grup. Există și cursuri cu învățare rapidă și toate se pot desfășura online.\n\nCei care se înscriu în această lună la cursuri de grup de engleză, germană, italiană, rusă și franceză vor primi reduceri, valabile și pentru cursurile online. De prețuri scăzute vor beneficia șomerii, studenții (inclusvi cei care frecventează două sau mai multe cursuri în același timp), doi sau mai mulți membri ai aceleiași familii care se înscriu la cursuri de grup.\n\nDupă examenul de finalizare fiecare cursant va primi un certificat în care se precizează tipul și durata cursurilor, precum și nivelul de cunoștințe atins. Certificatul este valabil atât în Serbia, cât și în toate țările din Uniunea Europeană.\n\nArticolul integral îl puteți citi în numărul 7 din 13 februarie 2021",
        "label": "Serbia"
    },
    {
        "title": "Cinstirea eroilor torăceni căzuţi în Primul Război Mondial • Libertatea",
        "content": "La Biserica Ortodoxă Română din Toracul Mare, este o tradiţie ca de „Ispas”- Înălţarea Domnului Iisus la cer, care s-a sărbătorit anul acesta pe 10 iunie, să se facă cinstirea eroilor căzuţi în Primul Război Mondial. La această dată, cu prilejul sfintei sărbători, a fost marcată şi „Ziua Eroilor”. Părintele paroh Cristian Popi a săvârşit Sfânta Liturghie, pentru ca apoi să se facă parastasul celor morţi şi dispăruţi, eroi torăceni, căzuţi în Prima Conflagraţie Mondial. După obicei, în urma sfintei slujbe religioase s-a ieşit cu coliva dedicată celor răposaţi, în faţa monumentului, care se găseşte în colţul curţii bisericii din Toracul Mare, imediat lângă strada principală. Monumentul, cu cruce deasupra, a fost construit în anul 1941 şi dezvelit la 6 septembrie aceluiaşi an.\n\nArticolul integral îl puteți citi în numărul 24 din 19 iunie 2021",
        "label": "Serbia"
    },
    {
        "title": "Progresul acestei localități bănățene, locuită preponderent de români • Libertatea",
        "content": "Darian Tăpălagă, președintele Consiliului Comunității Locale din Sân-Mihai, de profesie master economist, a fost ales președinte al consiliului în septembrie 2019, după alegerea membrilor Consiliului Comunității Locale, iar de atunci începe progresul acestei localități bănățene, locuită preponderent de români. Darian Tăpălagă a cotribuit în timpul mandatului său de trei ani ca Sân-Mihaiul să renască din toate punctele de vedere.\n\nDespre realizările de anul acesta aflăm de la președintele Consiliului Comunității Locale următoarele: Am lucrat la amenajarea parcului, unde băncile vechi, putrezite și în stare deplorabilă, au fost înlocuite cu bănci noi. S-au asfaltat potecile din parc care erau impracticabile, s-au montat stâlpi de iluminat și reflectoare LED, astfel încât acum parcul nostru este foarte bine iluminat.\n\nA fost construit un loc de joacă pentru copii lângă parc și terenul de fotbal al școlii, după toate standardele așteptate, stâlpii vechi și putreziți care se aflau într-o stare catastrofală au fost scoși de pe tribunele terenului de fotbal al școlii și au fost montate 204 scaune de stadion pentru un confort mai bun al spectatorilor. Casa de Cultură a fost renovată (baie, bucătărie și o parte a clădirii în care se află încăperile Asociației ,,Casa Tineretului” din Sân-Mihai, ale Asociației Pensionarilor, Clubului de șah, precum și sala de ședințe) și, de asemenea, în curtea acesteia a fost renovat Căminul Vânătorilor, cu ajutorul vânătorilor noștri harnici.\n\nArticolul integral îl puteți citi în numărul 51 din 17 decembrie",
        "label": "Serbia"
    },
    {
        "title": "Adoptarea bugetului orașului pe anul 2024 • Libertatea",
        "content": "La sfârșitul lunii decembrie 2023, în sala mare a Primăriei orașului Vârșeț s-a desfășurat cea de-a XXXI-a ședință a Adunării orașului Vârșeț, prezidată de dr. Predrag Mijatović, președintele Adunării orașului Vârșeț. Pe ordinea de zi au figurat în total 58 de puncte, cel mai important dintre acestea fost adoptarea Hotărârii privind bugetul orașului Vârșeț pe anul 2024.\n\nDespre bugetul orașului Vârșeț a vorbit Dragana Mitrović, primarul orașului Vârșeț: „Bugetul total pentru anul 2024, conform tuturor surselor de finanțare, este de 3.032.000.000 de dinari. Printre cele mai importante proiecte investiționale planificate în bugetul pentru 2024 este prima fază a dotării cu infrastructură a unei părți din zona industriale de nord a orașului.\n\nPlănuim ca în 2024 să alocăm 43.760.600 de dinari proiectului amintit, foarte important pentru dezvoltarea economică de viitor a orașului, care a început în 2023. Valoarea totală a investiției este de 244.360.000 de dinari. Pentru construcția și reconstrucția străzilor, drumurilor și a altor zone publice se preconizează alocarea a 73.789.452 dinari, iar 110.000.000 dinari sunt alocați pentru reparațiile curente și întreținerea infrastructurii rutiere.\n\nPentru reabilitarea energetică a clădirilor rezidențiale, a caselor familiale și a apartamentelor din oraș plănuim să alocăm 4.500.000 de dinari, prin punerea în comun a fondurilor din bugetul orașului și bugetul Republicii Serbia. Costurile reconstrucției sensului giratoriu al străzilor Dejan Brankova, Bora Kostić, Živa Jovanović și Filip Višnjić se vor ridica la 51.364.166,00 dinari. Acest proiect este cofinanțat de Administrația Investițiilor Capitale cu 27.514.165,80 de dinari. Contractul cu antreprenorul a fost încheiat și ne aşteptăm ca lucrările se înceapă.\n\nArticolul integral îl puteți citi în numărul 1 din 6 ianuarie",
        "label": "Serbia"
    },
    {
        "title": "Evenimente organizate de Asociaţia ,,Pro Art” • Libertatea",
        "content": "Pe data de 24 iunie curent, Asociaţia femeilor ,,Pro Art” va organiza un eveniment consacrat iei româneşti, la praznicul sărbătorii creştine ,,Sânzienele”. Cu acest prilej sunt planificate mai multe manifestări adiacente, printre care se evidenţiază: concursul de port popular, cu participarea copiilor care vor îmbrăca ia, cămaşa din bumbac purtată la sărbători de strămoşii Nicolinţului, expoziţie de artizanat, şi concursul ,,Cea mai frumoasă cununiţă”. La această frumoasă sărbătoare a iei sunt invitate să participe femeile din cadrul asociaţiilor româneşti care promovează tradiţia populară. Evenimentul, care tinde să devină tradiţional, va avea loc pe platoul din faţa Căminului Cultural din Nicolinţ, începând cu ora 9,00. La realizarea acestor manifestări dedicate iei româneşti vor contribui elevii de la Şcoala Generală ,,2 Octombrie” din Nicolinţ, precum şi membrii Centrului Artei Populare în frunte cu Alexandra Ranković.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "O pâine reușită trebuie să îndeplinească multe criterii • Libertatea",
        "content": "Pentru al doilea an consecutiv, Minerva Ardelean din Satu Nou a preparat cea mai bună pâine la manifestarea „Pâinea bănățeană”, organizată de Asociația Femeilor „Novoseljanke/Boboacele” din Satu Nou. Minerva a concurat la categoria participanți individuali cu aceeași rețetă de pâine în ambii ani.\n\nFemeia ne dezvăluie că nu are obiceiul de a prepara pâine în viața de zi cu zi. De fapt, prima pâine a preparat-o pentru prima dată cu ocazia participării la manifestarea „Pâinea bănățeană”. Nu a optat pentru o rețetă tradițională, ci s-a inspirat de pe Internet cu o rețetă mai modernă. Pe lângă ingredientele de bază la prepararea pâinii, Minerva a adăugat unt și semințe de in, floarea-soarelui și dovleac, care au dat pâinii un gust distinctiv. Femeia afirmă că juriul a rămas încântat și de trandafirul decorativ.\n\nPentru realizarea acestuia, a folosit aluat pe care l-a rulat cu sucitorul, iar apoi a rupt straturi cu paharul și le-a aranjat până când a obținut forma unui trandafir. La final, trandafirul l-a uns cu ou și l-a pus la copt. Minerva subliniază că, deși juriul acordă importanță gustului și structurii pâinii, aceste criterii, deși esențiale, nu sunt singurele care definesc o pâine de calitate. Un rol aparte în acest proces îl are coacerea.\n\nInterlocutoarea noastră spune că a ținut mult cont de faptul ca pâinea să fie bine coaptă pe toate părțile. „Este foarte important ca pâinea să fie bine coaptă. Atunci când pâinea este înaltă, ea nu se poate coace bine. Am copt pâinea într-un castron, iar la jumătatea timpului de coacere am scos-o și am lăsat-o să se coacă pe gratiile cuptorului”, spune dânsa.\n\nArticolul integral îl puteți citi în numărul 40 din 7 octombrie",
        "label": "Serbia"
    },
    {
        "title": "Pentru prima dată se va prezenta pe scena festivalului în localitatea natală • Libertatea",
        "content": "Satu Nou are mulți soliști vocali și instrumentiști cu care se poate mândri. Mulți dintre ei vor urca pe scena din satul natal la ediția din acest an a Festivalului de Folclor și Muzică Românească din Voivodina – Republica Serbia, prezentându-se atât în concurență, cât și în afara concursului. Totuși, la ediția de anul trecut a festivalului, organizată la Coștei, unul dintre soliștii instrumentiști din Satu Nou a obținut cel mai mare premiu. Adrian Stoian, interpret la saxofon, s-a clasat pe locul I. În acest an se pregătește pentru a-și etala cunoștințele muzicale pe scena din localitatea natală. \n\n Adrian Stoian cântă la saxofon încă de la vârsta de 11 ani. Ne spune că a îndrăgit în copilărie instrumentul de care acum nu se mai desparte. De când a văzut prima dată saxofonul, a avut o mare dorință să încerce să cânte la acest instrument. Profesorul Alexandru Frianț l-a învățat să cânte la saxofon și i-a descoperit tainele acestui instrument. \n\n De șase ani, Adrian cântă la instrumentul său preferat în cadrul Orchestrei de Muzică Populară a Casei de Cultură „3 Octombrie” din Satu Nou. De zece ani este membru al fanfarei „Cultura” din localitate. De asemenea, Adrian cântă și în Orchestra de Muzică Populară a Consiliului Național al Minorității Naționale Române, de la reînființarea acesteia.\n\nArticolul integral îl puteți citi în numărul 32 din 6 august 2022",
        "label": "Serbia"
    },
    {
        "title": "Pe scurt și clar despre punctele de pe ordinea de zi • Libertatea",
        "content": "Vineri, 28 mai a.c., în sala de congrese a Centrului „Millennium” din Vârșeț s-a desfășurat cea de-a XIII- a ședință festivă a Adunării orașului Vârșeț, cu numai un punct pe ordinea de zi și anume adoptarea deciziei privind acordarea distincțiilor publice. După expunerea primarului Dragana Mitrović, acest punct a fost votat în unanimitate de către toții consilierii Parlamentului Local. Aceste distincții în semn de recunoștință au fost înmânate la festivitatea prilejuită de aniversarea Sfântului Teodor de Vârșeț, care este sărbătoarea orașului. Distincțiile publice în semn de recunoștință ale orașului Vârșeț sunt Premiul pentru opera vieții și Carta orașului Vârșeț. \n\n Premiul pentru opera vieții se acordă personaelor care pe parcursul activității și vieții lor au obținut rezultate excepționale în domeniul științei, activităților sociale, artelor, economiei, sportului, dar și în alte domenii de activitate și creație, contribuind astfel în mod excepțional la promovarea, la prestigiul și la dezvoltarea orașului Vârșeț. \n\n Carta orașului Vârșeț se acordă persoanelor care prin activitatea și creația lor au contribuit în mod excepțional la afirmarea valorilor culturale, istorice și de altă natură ale orașului Vârșeț. \n\n La sfârșitul ședinței, președintele Adunării orașului Vârșeț i-a invitat pe toți vârșețenii la această aniversare, care a început de la ora 19. \n\n După o pauză de câteva minute, tot în această sală a avut loc și a IX-a ședință a Adunării orașului Vârșeț. Această ședință a fost condusă de către dr. Predrag Mijatović. În conformitate cu măsurile epidemiologice, ședință s-a desfășurat tot în sala de congrese a Centrului ,,Millennium” din Vârșeț. La ședință au participat 35 de consilieri din cei 45. Ședința a onorat-o cu prezența sa primarul orașului Dragana Mitrović.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Drumul nostru, este nu spre adâncuri, ci este un drum luminos care duce la împărăția cerurilor • Libertatea",
        "content": "Cu ajutorul Domnului, Duminica a 23-a după Rusalii (Vindecarea demonizatului din ținutul Gherghesenilor), a avut loc prima vizită arhierească a PS Ieronim Sinaitul, Episcopul Daciei Felix, care a venit în localitatea Petrovasâla. La sosirea sa, a fost întâmpinat de Părintele Emanuel Tăpălagă, vicar eparhial, și un sobor de preoți. Bucuria slujirii a fost unită cu bucuria aniversării a 120 de ani de la înființarea corului parohiei. Despre începuturile corale a expus dr. Mircea Măran, istoric.\n\nDupă Sfânta și Dumnezeiasca Liturghie, Preasfințitul Părinte Episcop Ieronim le-a vorbit credincioșilor prezenți: ,,Preacucernici părinți, iubiți credincioși și credincioase, omul este ființa cea mai înaltă, creată după chipul și asemănarea lui Dumnezeu. Sufletul său, viu și nemuritor, este darul cel mai de preț. De aceea, Dumnezeu iubește omul și dorește ca acesta să se mântuiască.\n\nÎmpotriva acestei dorințe, dintotdeauna cineva a stat împotrivă. Începutul acestei împotriviri nu s-a făcut aici, pe pământ, ci începutul a fost în ceruri, căci mai înainte de a crea lumea aceasta, Dumnezeu a creat lumea cerească, lumea nevăzută, lumea îngerilor, pe care Dumnezeu i-a rânduit să fie ființe slujitoare a lui Dumnezeu, iar mai târziu, odată cu crearea oamenilor, să fie ființe care slujesc mântuirii oamenilor, ne spune Sfântul Apostol Pavel.\n\nÎngerii au fost creați ca ființe spirituale, slujitoare lui Dumnezeu, dar ei nu sunt creați după chipul lui Dumnezeu. Creat după chipul lui Dumnezeu este omul, de aceea dintotdeauna, îngerii cei căzuți, care s-au întunecat, s-au numit diavoli, au urât omul. Și dintotdeauna au încercat să-l abată de la calea sa, de la calea cea bună.\n\nintegral îl puteți citi în numărul 44 din 29 octombrie",
        "label": "Serbia"
    },
    {
        "title": "Sedimentul din Canalul Bega poate fi o resursă de material de construcție • Libertatea",
        "content": "La Facultatea de Științe și Matematică din Novi Sad este în curs de implementare un proiect numit „BEuSED”, al cărui scop este să examineze sedimentele din Canalul Bega și să evalueze dacă sedimentele existente pot fi utilizate în industria construcțiilor.\n\nPrin analiza chimică și evaluarea efectelor biologice ale sedimentului asupra organismelor, se va evalua calitatea sedimentului, iar analiza ulterioară a caracteristicilor fizice și mecanice va determina posibilitățile de producere a materialului de construcție ecologic pentru construcția terasamentelor de drumuri, sau ca material pentru baza pe drumuri locale și de acces, piste pietonale și de biciclete.\n\nProiectul ,,BEuSED”, care va dura trei ani, este condus de dr. Dragana Tomašević Pilipović, profesor asociat la Departamentul de Tehnologie Chimică și Protecția Mediului al Facultății de Științe și Matematică din Novi Sad, și este implementat sub auspiciile Fondului pentru Știință al Republicii Serbia prin Programul „Ideje”. Echipa de proiect este formată din experți de la Universitatea din Novi Sad în domeniile chimiei, ecologiei și protecției mediului de la Facultatea de Științe și Inginerie, precum și ingineri de construcție de la Facultatea de Științe Tehnice. Potrivit dr. Tanja Tomić, care efectuează evaluarea riscului de mediu pentru implementarea proiectului ,,BEuSED”, acest proiect va oferi soluții pentru folosirea cantității mari de sediment din pământ, deoarece utilizarea sa potențială ca material de construcție reduce deșeurile și limitează nevoia de resurse naturale.\n\nArticolul integral îl puteți citi în numărul 55 din 20 ianuarie",
        "label": "Serbia"
    },
    {
        "title": "Se așteaptă un program bogat cu mulți participanți • Libertatea",
        "content": "Festivalul Copiilor, din cadrul Festivalului de Folclor și Muzică Românească din Voivodina – Republica Serbia, va avea loc, pe 27 octombrie, în sala mare a Casei de Cultură „3 Octombrie” din Satu Nou, cu începere de la ora 15. Președintele comisiei artistice a festivalului, Janiel Șublea, ne oferă mai multe detalii despre desfășurarea acestuia.\n\nMenționăm că organizatorul Festivalului Copiilor este Societatea Cultural-Artistică „Dr. Radu Flora” din Satu Nou, în colaborare cu Casa de Cultură „3 Octombrie” și Școala Elementară „Žarko Zrenjanin” din Satu Nou. Festivalul este sprijinit de către Departamentul pentru Românii de Pretutindeni și municipiul Panciova.\n\nDupă cum ne dezvăluie Janiel Șublea, în program intră 30 de soliști vocali și instrumentiști, care vor fi acompaniați de către Orchestra de Muzică Populară a Consiliului Național al Minorității Naționale Române. Pe scenă se vor prezenta nouă grupuri vocale și coruri de copii, precum și zece ansambluri folclorice de copii.\n\nArticolul integral îl puteți citi în numărul 42 din 19 octombrie",
        "label": "Serbia"
    },
    {
        "title": "Un spațiu care va reuni generații • Libertatea",
        "content": "Un eveniment mult așteptat de către „boboci” s-a petrecut în seara de 10 mai. După aproape două decenii, sala mare a Casei de Cultură „3 Octombrie” din Satu Nou și-a deschis din nou ușa pentru a oferi evenimente culturale localnicilor. Deschiderea sălii a fost marcată cu o ceremonie plină de emoții.\n\nCeremonia a început cu intonarea imnului Republicii Serbia „Bože pravde”. Pe scenă a urcat directoarea a.i. al Casei de Cultură „3 Octombrie” din Satu Nou, Marcela Cornean Stojičić, care le-a mulțumit tuturor pentru participarea la acest moment special pentru Satu Nou.\n\n„Acesta este un moment special pentru noi, fiindcă deschidem oficial ușa spațiului care va fi gazda multor evenimente și activități importante nouă în viitor. Doresc să-mi exprim mulțumirea tuturor celor care ați contribuit la realizarea acestui proiect, mai ales municipiului Panciova, fără a cărui sprijin și efort, acest proiect nu ar fi fost posibil. Vă mulțumesc tuturor celor care ați investit timpul, resursele și bunăvoința voastră pentru ca aceasta să devină realitate”, a subliniat directoarea a.i. al Casei de Cultură „3 Octombrie” din Satu Nou.\n\nArticolul integral îl puteți citi în numărul 20 din 18 mai",
        "label": "Serbia"
    },
    {
        "title": "Păstrarea culturii și folclorului românesc este un imperativ • Libertatea",
        "content": "În preajma Festivalului de Folclor şi Muzică Românească din Voivodina, Republica Serbia, care va avea loc la Sân-Mihai, începând cu data de 16 august, preşedintele C.N.M.N.R. dr. Valentin Ardelean, îi felicită pe organizatori, le urează succes tuturor participanţilor şi ne declară că menirea acestui festival este de a păstra moştenirea noastră culturală, menționând:\n\nFestivalul este perioada când românii din toate părțile Voivodinei se întâlnesc pentru a demonstra că păstrează cu statornicie și devotament moștenirea folclorică. Este moment de bucurie, dar și de dovadă a colaborării dintre sate, asociații, participanți și tuturor acelora care urcă pe scena Festivalului.\n\nMenirea Festivalului de Folclor şi Muzică Românească din Voivodina, Republica Serbia este păstrarea moștenirii noastre culturale și de a duce mai departe cântecul, dansul si tradițiile românești. \n\n Scopul primordial al C.N.M.N.R. este păstrarea identității culturale și naționale românești, inclusiv când este vorba de tezaurul folclorului nostru. Pe acest motiv, susține financiar derularea acestei manifestări culturale de o primă importanță pentru minoritatea națională română prin proiectul prezentat în acest an, la Concursul derulat pentru susținerea activităților culturale.\n\nÎn primul rând, doresc să-i felicit pe organizatori pentru că au intrat într-un proiect de asemenea anvergură. Nu este ușor să organizezi un asemenea eveniment, dar sunt sigur că cei din Sân-Mihai se vor descurca cu brio. Cât despre participanți, le urez succes și îi consideram deja câștigători, prin simplu fapt că își dau pe deplin aportul la păstrarea cântecului, dansului și tradițiilor românești.\n\nVreau să urez organizatorilor, participanților și oaspeților să aibă parte de seri senine, pline de bucurie și voie bună și să ne vedem cu bine!",
        "label": "Serbia"
    },
    {
        "title": "Cărțile cu sigla ,,Libertății” au fost expuse și la standul bibliotecii panciovene • Libertatea",
        "content": "Biblioteca Orășenească din Panciova a organizat prezentarea comună a editurilor panciovene şi la cea de-a 66-a ediţie a Târgului Internațional de Carte de la Belgrad. La standul „Pančevačko čitalište” au fost expuse cele mai noi cărţi ale scriitorilor pancioveni, apărute la editurile din oraș: Bibilioteca Orășenească, Casa Tineretului, Muzeul Orașului, Centrul Cultural, Asociația Scriitorilor și Traducătorilor Literari, Centrul Regional pentru Talente „Mihajlo Pupin”, Casa de Presă și Editură „Libertatea”, Institutul Penitenciar, Biblioteca Națională „Ruska biblioteka”, „Pasaž” și „Panart”.\n\nPe parcursul desfășurării Târgului Internațional de Carte de la Belgrad, la standul „Pančevačko čitalište” au avut loc multe evenimente. În această ordine de idei, vineri, 27 octombrie, la acest stand au fost lansate cărțile unora dintre membrii Asociației Literare ,,Prota Vasa Živković”, printre care au fost şi trei dintre autoarele Editurii ,,Libertatea”: scriitoarea Nada Malek şi poetele Milena Mrkela şi Milena Tot.\n\nEle au citit din poeziile și proza lor. ,,Deși a fost o vreme ploioasă, noi, bucuroase și mândre de cărţile noastre, ne-am luat cărțile în mâini și am plecat spre Belgrad. Am ajuns la timp: Milica Odžin Aranđelović, Nada Malek, Marina Tot, Milena Mrkela și Galina Vuksanović.\n\nArticolul integral îl puteți citi în numărul 44 din 4 noiembrie",
        "label": "Serbia"
    },
    {
        "title": "Investiție însemnată pentru municipiul Panciova • Libertatea",
        "content": "Programul pentru auto-angajarea persoanelor care fac parte din categoria celor mai greu de angajat a fost prezentat pe 12 noiembrie la Iabuca. Acest program face parte din proiectul „Ajutor pentru angajarea și autoangajarea persoanelor din grupurile vulnerabile”. \n\n Prezentarea a fost organizată de asociația „Help” și de Administrația municipiului Panciova, care sunt responsabile și de implementarea proiectului pe teritoriul municipiului Panciova. Proiectul este sprijinit financiar de către Guvernul suedez prin intermediul Agenției Suedeze pentru Dezvoltare și Cooperare Internațională și de către municipiul Panciova. \n\n La prezentare au asistat persoane interesate de program din chiar trei localități din municipiul Panciova: Iabuca, Glogoni și Kačarevo.\n\nArticolul integral îl puteți citi în numărul 47 din 20 noiembrie 2021",
        "label": "Serbia"
    },
    {
        "title": "Un act uman demn de evidențiat • Libertatea",
        "content": "Doi vânători iscusiți din Nicolinț, Traian Picioane și Eugen Mengher, după înfăptuirea acestui act uman de a salva viața unui vultur de specie rară, au fost înscriși cu litere de aur în analele vânatului din Banatul de Sud.\n\nDupă cum ne-a mărturisit vânătorul Traian Picioane, evenimentul s-a petrecut în dimineața zilei de marți, 29 iunie curent, împreună cu colegul său, Eugen Mengher, s-au deplasat pe terenul de vânătoare administrat de Societatea vânătorilor ,,Fazanul” din Nicolinț, cu scopul de a transporta apă la centrul distributiv situat în apropierea Rezervatului natural ,,Dunele Deliblății”. Pe pajiște au observat o pasăre epuizată cu penaj deosebit, care stătea neclintită. La un moment dat, și-au dat seama că este vorba de vulturul grifon, o specie rară de păsări răpitoare, care, probabil că a părăsit cuibul din zona silvică – Flămânda, care aparține Ocolului silvic din Panciova.\n\nArticolul integral îl puteți citi în numărul 28 din 10 iulie 2021",
        "label": "Serbia"
    },
    {
        "title": ",,Citește cu voce tare” • Libertatea",
        "content": "Cu aceeași tradiție, care durează ani de zile, Școala Elementară ,,1 Mai” din Petrovasâla a răspuns și în acest an invitației de a marca Ziua Națională a Cărții, cunoscută și sub denumirea de ,,Citește cu voce tare”.\n\nEvenimentul s-a desfășurat miercuri, pe 13 martie, în incinta bibliotecii, holului și curții școlii. Fiecare zi este considerată potrivită pentru a încuraja lectura cărților, iar în acest context, s-au înregistrat momente minunate de citire expresivă și cu voce tare la şcoala din Petrovasâla.\n\nDatorită caracterului său bilingv, școala are o lungă tradiție în promovarea culturii și tradițiilor sârbe și române, astfel încât au fost citite texte în ambele limbi. Elevii au recitat pasaje și poezii din cărți, scrise de autori incluși în programele școlare și extracurriculare.\n\nPrintre elevii care au participat la lectură se numără Lara Nikolić, Nađa Didanović și Andreja Cvetić, elevi în clasa a patra la profesoara Nada Šakić, precum și elevele din clasele a șaptea și a opta – Sara Basta, Isidora Bukur, Miona Prtljaga, Milica Cvetić, Antonela Manchu, Jana Stojsavljević, Dajana Stanišković și Daria Nanić.\n\nArticolul integral îl puteți citi în numărul 14 din 6 aprilie",
        "label": "Serbia"
    },
    {
        "title": "Rămas-bun de la Eugenia Bălteanu •",
        "content": "De sub tipar a ieșit numărul 34/37 al revistei de artă „Kvartal”, editată de către Uniunea Scriitorilor și a Traducătorilor Literari din Panciova. Revista conține proză și poezii ale scriitorilor noștri contemporani, lucrări traduse, esee, reportaje și memoriale.\n\nLa secţia destinată istoriei literaturii este transcris un interviu de televiziune care datează din anul 2002. Slađana Milenković a realizat o convorbire cu Mladen Markov, deținătorul Premiului NIN pentru cel mai bun roman al anul respectiv și cu Vasa Pavković, redactor și critic literar. \n\n În cea de-a doua parte a revistei, numită „Scena”, sunt publicate benzi desenate și critici literare. În această parte, la rubrica In memoriam, citim despre Eugenia Bălteanu, poetă, prozatoare, traducătoare, jurnalistă pensionată și colaboratoare a revistei de artă „Kvartal”. Articolul se axează pe parcursul profesional al Eugeniei Bălneanu și pe contribuția pe care a avut-o la „Kvartal” până în ultimele zile ale vieții. Eugenia Bălteanu a prezentat clasicii moderni ai literaturii române şi le-a făcut cunoștință cititorilor revistei cu cei mai buni poeți români contemporani. La finalul articolului, este publică poezia „Živi koreni”, scrisă de dânsa.\n\nArticolul integral îl puteți citi în numărul 6 din 5 februarie 2022",
        "label": "Serbia"
    },
    {
        "title": "Grija faţă de un mediul sănătos • Libertatea",
        "content": "La Nicolinţ, duminică, 11 aprilie curent, 15 voluntari de la Fundaţia umanitară ,,ACT” din Belgrad, în frunte cu Sanja Dejanović, au organizat o acţiune de plantare a 35 de răsaduri de zmeură, smochine, şi 24 de puieţi de pomi fructiferi (peri, meri, aluni, cireşi).\n\nAcţiunea de plantare a avut loc pe un teren amenajat din apropierea satului, care a fost donat de o persoană de bună-credinţă din Nicolinţ, susţinător al acestei organizaţii umanitare din Belgrad. Această acţiune benefică face parte din Proiectul global ,,The fruit tree plantation drive” care are ca scop primordial de a promova activităţile omului asupra protejării mediului înconjurător, de a deveni responsabili şi să avem un comportament prin care să protejăm natura.\n\n\n\n De răsadurile şi plantaţia de pomi se va îngriji donatorul din sat, iar după maturizare, de belşugul acestor plante roditoare vor putea beneficia sătenii şi oamenii de bună-credinţă.\n\n\n\n La finalul acestei acţiuni de plantare a puieţilor, grupul de voluntari ai acestei organizaţii umanitare a iniţiat o acţiune de colectare a deseurilor care a fost depozitat pe un teren amenajat. După cum ne-a mărturisit organizatoarea acestei acţiuni, Sanja Dejanović, ea a rămas surprinsă de mormanul de deseuri care a fost depus la marginea şoselei, pe unde circulă maşinile şi oamenii. ,,Este, de fapt, un lucru incredibil, ca oamenii să arunce gunoiul peste tot, fără a ţine cont de natura care îi încojoară, deoarece ea trebuie protejată şi nu intoxicată.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Interesul faţă de vaccinarea anti-COVID fără programare nu încetează •",
        "content": "La începutul săptămânii trecute a avut loc vaccinarea anti-COVID fără programare la Banatski Brestovac și Omolița, unde s-au putut vaccina și locuitorii din Ivanovo, (19 aprilie), precum și la Satu Nou și Starciova (20 aprilie).\n\nLocuitorii au avut posibilitatea să se imunizeze de data aceasta cu vaccinul Sinopharm. Interesul locuitorilor a fost mare, fapt pe care îl dovedesc cozile create încă de la primele ore ale dimineții. \n\n La Satu Nou, s-au imunizat cu vaccinul Sinopharm aproape 160 de persoane. Localnicii au fost foarte mulţumiţi cu privire la faptul că au avut posibilitatea să se imunizeze în localitatea lor. Procesul vaccinării a dat dovadă de o organizare bună, fapt care a rezultat din satisfacţia persoanelor care au luat parte la acţiunea de imunizare.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Ziua Asociației Sportive a comunei Jitiște • Libertatea",
        "content": "Asociația Sportivă a comunei Jitiște a sărbătorit douăzeci și patru de ani de existență și activitate la începutul lunii martie, în Căminul Cultural din sediul comunal.\n\nDin păcate, din cauza înrăutățirii situației cauzate de Covid-19, organizatorii au fost nevoiți să înmâneze sportivilor diplomele de recunoștință într-un mod modest, dar totuși solemn. Precum în fiecare an de la înființarea Asociației, și anul acesta au fost proclamaţi cei mai buni sportivi şi organizaţii sportive pentru anul 2020. S-au acordat diplome tinerilor sportiști din comună, diplome pentru marcarea jubileelor, pentru sport școlar, arbitrilor, antrenorilor, asociațiilor sportive care promovează sportul recreativ, și multor alți colaboratori.\n\nArticolul integral îl puteți citi în numărul 12 din 20 martie 2021",
        "label": "Serbia"
    },
    {
        "title": "Proiecte realizate în interesul sătenilor • Libertatea",
        "content": "La cumpăna dintre ani se face un bilanț al rezultatelor din ultimele 12 luni. În decursul anului 2023, conducerea Consiliului Comunităţii Locale din Alibunar a realizat câteva proiecte cu scopul de a asigura condiţii favorabile pentru toți consătenii. În primul rând, a ţinut cont ca dorințele locuitorilor să fie îndeplinite în funcție de fondurile disponibile.\n\n,,Dragi consăteni, dragi prieteni, am ajuns la finalul anului 2023. A fost un an în care fiecare dintre noi şi-a dorit să facem lucruri frumoase pentru familiile noastre, pentru comunitatea noastră în care ne desfăşurăm activitatea. Am avut multe provocări, situaţii care ne-au pus încrederea şi perseverenţa la încercare. Totuşi, dorinţa de a ne dezvolta la toate nivelurile ne-a făcut să reuşim.\n\nComunitatea locala din Alibunar in decursul anului 2023 a semnat un acord de colaborare cu Institutul de Silvicultură şi Protecţia Mediului dn Novi Sad. Cu sprijinul acestui institut am reuşit să ducem la bun sfârşit acţiunea de defrişare a arborilor care erau într-o stare deplorabilă. Am desfășurat această acțiune cu scopul de a împrospăta flora din parcul din centrul Alibunarului, dar și pentru a îmbunătăți siguranța \n\n consătenilor.\n\nTot în decursul anului 2023, autoritățile locale au susținut activ comunităţile confesionale, deoarece ne-am dorit să îmbunătăţim viaţa spirituală a sătenilor. Ca dovadă a acestui lucru, Preasfinţitul Părinte Nikanor, Episcopul Banatului, a înmânat preşedintei comunei Alibunar, Zorana Bratić, cea mai înaltă distincţie a Eparhiei Banatului, Ordinul Sfântul Teodor de Vârşeţ, în semn de recunoştinţă pentru sprijinul acordat la păstrarea credinţei ortodoxe, pentru „râvna depusă, efortul şi dragostea faţă de sfintele biserici şi mănăstiri din cadrul Bisericii Ortodoxe Sârbe şi pentru devotamentul credincioşilor din Eparhia Banatului”.\n\nArticolul integral îl puteți citi în numărul 2 din 13 ianuarie",
        "label": "Serbia"
    },
    {
        "title": "Preparate culinare presărate cu muzică, voie bună și miresmele toamnei • Libertatea",
        "content": "Recent, în parcul „Aton Kratzer” din Deta, și-au dat întâlnire pasionații de artă culinară, bucătarii amatori și gurmanzii, ansamblurile de cântece și dansuri maghiare, românești și sârbești ale Centrului Cultural Deta, pentru a fi protagoniștii unei noi ediții a Concursului gastronomic „Ceaunul și grătarul”, organizat de către Primăria și Consiliul Local Deta. Un număr impresionant de 19 echipe din Serbia, Ungaria și România, pline de entuziasm, şi-au demonstrat talentul culinar în fața unui public numeros.\n\nÎn componența juriului internațional s-a aflat și Viorel Bălăgean, primarul Coșteiului și președintele SCA „Mihai Eminescu”, care cu acest prilej, ne-a mărturisit următoarele: \n\n „La acest concurs, ne prezentăm de la prima ediție, și de fiecare dată, echipele noastre s-au situat pe locul de frunte. La ediția de anul acesta am venit cu două echipe. Echipa SCA „Mihai Eminescu”, coordonată de dr. Ion Graure, care împreună cu coechipierii săi, a pregătit ciorbă delicioasă de crap și echipa Consiliului Comunității Locale Coștei, coordonată de Ionică Bălăgean, care a pregătit un gulaș tradițional, denumit simbolic „Gulaș coșteian”. Ambele echipe au cucerit locul I, în categoria sa. În componența echipelor din Coștei au mai fost Nelu Bulic, Atnagea Georgel și Leonardo Dațcu.\n\nLa ediția jubiliară, s-au prezentat chiar zece echipe din Serbia și anume, din localitățile Mărghita, Sân-Ianăș, Alibunar, Satu Nou, Grebenaț… ”, aflăm de la Bălăgean. \n\n Centrul Cultural al orașului Deta, și de data aceasta, a pregătit un program artistic pe măsura evenimentului, iar pe lângă diplome, câștigătorii au primit un cadou simbolic – o lingură de lemn. Coșteienii așteaptă cu nerăbadare o nouă ediție a concursului „Ceaunul și grătarul”, care va avea loc pe data de 22 octombrie, în localitatea Opătița.",
        "label": "Serbia"
    },
    {
        "title": "Două seri dedicate folclorului • Libertatea",
        "content": "Tradițional, la sfârșitul unui an calendaristic, Casa de Cultură ,,3 Octombrie” din Satu Nou organizează un concert în care se prezintă membrii săi cu tot ceea ce au ei mai de preț. Așa a fost și la finele anului 2024. Concertul festiv a fost conceput din două părți. Prima parte, intitulată ,,În horă cu prietenii”, a avut loc în seara de 21 decembrie 2024 cu prezentarea unor elevi ai Școlii de Muzică ,,Jovan Bandur” din Panciova, despărțământul din Satu Nou și a unor ansambluri folclorice care aparțin Casei de Cultură ,,3 Octombrie” din localitate, instruite de coregrafa și coordonatoarea artistică Marija Vukoslavčević. La eveniment au participat și invitaţii. Partea a doua a concertului a avut loc în data de 29 decembrie.\n\nProgramul din 21 decembrie, care s-a desfăşurat în sala mare a Casei de Cultură, a fost inaugurat de cei mai mici participanți: corul preșcolarilor de la despărțământul din Satu Nou al Școlii de Muzică ,,Jovan Bandur” din Panciova, instruiți de prof. Albina Crețu Șublea. Pe scenă au urcat soliștii instrumentiști ai acestei școli de muzică: Nikolina Kojić şi Filip Kojadinović, interpreţi la chitară și duetul Sara Topić și Nina Pernjak la vioară. \n\n Dansatorii de la Societatea Cultural-Artistică ,,Abrašević” din Belgrad au prezentat dansuri din Šumadija, fiind urmați de ansamblul de copii al claselor inferioare din Satu Nou, cu dansuri din Leskovac. \n\n În următoarele clipe numerosul public a avut ocazia să-l aprecieze pe solistul instrumentist Bojan Boljanac la fluier și Orchestra de Muzică Populară din localitate care au interpretat un potpuriu de cântece din Bosilegrad. \n\n Ansamblul folcloric pregătitor al claselor inferioare a prezentat o coregrafie de dansuri din Pirot, iar ansamblul claselor superioare a dansat dansuri românești. \n\n În al doilea moment prezentat de SCA ,,Abrašević” din Belgrad, am văzut dansuri valahe, după care Orchestra de Muzică Populară din Satu Nou a interpretat câteva melodii valahe, iar ansamblul folcloric al claselor inferioare din Satu Nou a prezentat o coregrafie din regiunea Đerdapsko Podunavlje. \n\n Prima parte a concertului a încheiat-o Orchestra de Muzică Populară a Casei de Cultură „3 Octombrie” din Satu Nou, condusă de prof. Janiel Șublea, formaţie care a asigurat acompaniamentul muzical al ansamblurilor folclorice. \n\n Cea de-a doua parte a concertului a fost deschisă de membrii primului ansamblu, cu o reprezentare a dansurilor surdo-mute din Glamoč. A urmat cel mai tânăr grup, ansamblul folcloric al preșcolarilor, care a încântat vizitatorii cu trei dansuri din Banat. Apoi, solistul instrumentist la fluier, Bojan Boljanac, a interpretat o suită de melodii populare. \n\n Oaspetele celui de-al doilea concert a fost SCA „Đido” din Bogatić, care în prima sa prezentare ne-a încântat cu o coregrafie de dansuri din sudul Serbiei. A urmat ansamblul folcloric al copiilor din clasele superioare, care au prezentat dansuri din Crna Trava. Pe scenă au urcat și membrii ansamblului recreativ, care au interpretat dansuri din Crnorečje. \n\n Primul ansamblu a interpretat la acest concert, în premieră, o coregrafie din Bujanovac. Cu ocazia acestui concert, s-au reunit o parte din membri care au dansat în primul ansamblu în anul 2017, când Marija Vukoslavčević a devenit coregraf al ansamblurilor folclorice din Satu Nou. Cu această ocazie, ei au încântat publicul cu o coregrafie din Bosilegradsko krajište. \n\n Orchestra de Muzică Populară a Casei de Cultură „3 Octombrie” din Satu Nou, dirijată de Janiel Șublea, a interpetat o suită de melodii valahe. Au urmat din nou oaspeții, prezentând de data aceasta o splendidă coregrafie din sud-estul Serbiei. \n\n Concertul s-a încheiat cu o suită de melodii românești în interpretarea Orchestrei de Muzică Populară a Casei de Cultură „3 Octombrie” din Satu Nou, urmată de primul ansamblu cu dansuri din Niš. \n\n Programul din prima seară a fost prezentat de Marija Bodrožić, iar în cea de-a doua seară, de Nicola Toager.\n\nArticolul îl puteți citi în numărul 2 din 11 ianuarie 2025",
        "label": "Serbia"
    },
    {
        "title": "Realizarea planurilor, proiecte noi, relații cu colaboratorii, manifestări importante • Libertatea",
        "content": "Anul 2023, la Torac, a fost marcat de o mulţime de evenimente, care s-au desfăşurat prin realizarea a multor proiecte, manifestări culturale, sportive, distractive, proiecte noi, construcţii etc.\n\nLucrările de reconstrucție a vechiului Cămin Cultural din Torac, viitorul Muzeu Etnografic al Românilor din Voivodina, începute la sfârşitul anului 2022, au decurs pe tot parcursul anului 2023. La sfârşitul primei luni din an, la Torac s-a sărbătorit Ziua Culturii Naționale prin manifestarea ,,Eminescu în durată eternă”, la care elevii şcolii s-au prezentat cu un recital foarte frumos cu poezii din opera lui Eminescu.\n\nCu ocazia marcării jubileului de 30 de ani de la prima apariție a periodicului școlar ,,Litera”, la începutul lunii aprilie, la ȘE ,,George Coșbuc” a avut loc o serată literară. Alături de cadrele didactice, evenimentul a fost onorat și de câteva persoane care au contribuit în decursul celor trei decenii la realizarea acestui periodic al elevilor. În luna mai a fost ales un nou președinte al AACR ,,Vichentie Petrovici Bocăluț”, Mircea Lelea, şi noi membri în Consiliul de administrație, iar la sfârşitul lunii a avut loc un eveniment literal-muzical, un omagiu în memoria profesorului Olimpiu Baloş, intitulat ,,Sub geana cerului”.\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Grija pentru un mediu curat şi sănătos • Libertatea",
        "content": "Asociaţia multietnică a femeilor din Seleuş condusă de Eufrozina Marina, cu sprijinul Guvernului elveţian şi incorporarea Asociație pentru o societate activă – ACT, au realizat proiectul ,,Mediu curat, să-i protejăm pe ceilalţi, să ne protejăm pe noi înşine!”. Scopul realizării acestui proiect a fost conştientizarea necesităţii unei comunicări directe între cetăţeni şi autorităţile locale. Deoarece acest proiect a avut şi un caracter local, în cadrul atelierului educaţional a fost sesizată problema depunerii materialului rezidual la Seleuş, precum şi exprimarea unor modalităţi de soluţionare a acestei probleme acute.\n\n\n\n În expunerea de motive pe acest subiect, Eufrozina Marina a atins câteva teme pentru dezbatere: coşurile de gunoi vor rămâne în proprietatea permanentă a Comunităţii locale, sau această problemă va fi realizată din bugetul proiectului. Dorinţa cea mai importantă a acestei asociaţii ale femeilor din Seleuş, este ca problemele actuale şi prioritare să fie soluţionate la nivel local. De asemenea, consideră dânsa, este necesar să se atenueze şi să se elimine consecinţele negative ale pandemiei. ,,Vrem ca toată lumea să aibă un acces mai bun şi calitativ la informaţiile care se referă la soluţionarea problemelor actuale în domeniul ecologiei, sănătăţii, la serviciile de utilizare publică, dar şi un acces de informaţii de intres public oferite de organele adminstrative.” Dânsa este de părere că toate probleme pot fi soluţionate, dacă există o colaborare reciprocă între cei care recunosc problema, iniţiatorii activităţilor, şi participanţi. La nivel local multe probleme se pot identifica, şi de aceea, constată dânsa, este necesar ca la rezolvarea unor situaţii imprevizibile, este nevoie să fie inclusi toţi sătenii. În situaţia actuală a pandemiei, este necesar să fie elaborată o listă cu proiecte prioritare, deoarece prin depistarea şi rezolvarea problemelor, se poate contribui la îmbunătăţirea mediului în care convieţuim.\n\nArticolul integral îl puteți citi în numărul 20 din 22 mai 2021",
        "label": "Serbia"
    },
    {
        "title": "Anul trecut, Zrenianinul a fost cel mai însorit oraș din Serbia • Libertatea",
        "content": "Zrenianinul a fost cel mai însorit oraș din Serbia în anul 2020, în funcție de numărul anual mediu de ore cu soare, potrivit datelor din anuarul Institutului Hidrometeorologic al Republicii Serbia. \n\n În 2020, soarele a strălucit la Zrenianin în medie 2330,1 ore, devenind, statistic, orașul cu cele mai multe zile însorite din an din țară. \n\n Astfel, orașul de pe Bega, în care soarele strălucește cea mai mare parte din an, a preluat supremația de la Vârșeț, un alt oraș din Banat, care în 2018 și 2019 a fost orașul cu cele mai multe ore de soare. Dar Vârșețul, așa cum era de așteptat, este orașul cu cele mai puternice vânturi. Numărul de zile cu vânt mai mare de 8 Beaufort a atins cota 82 per an. În medie, la fiecare 4-5 zile la Vârșeț a existat o zi cu vânt foarte puternic. Cel mai „liniștit” oraș a fost, de asemena, orașul Zaječar, cu nicio zi cu vânt puternic, în 2020. \n\n Cu 190 până la 230 de zile cu soare pe an și o durată de strălucire a soarelui de peste 2.300 de ore anual, conform statisticilor, Zrenianinul, municipiul din Banatul Central, este localitatea din Serbia cu cele mai multe zile însorite din an, în 2020.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Se aranjează plaja la Torac • Libertatea",
        "content": "Tineretul din Torac s-au pus serios pe aranjarea plajelor de pe malul râului Bega. În vara trecută, fiind nevoiți din cauza pandemiei să-și petreacă vacanța în țară, au făcut curățenie și au aranjat plaja cu nisip și câteva bănci, petrecându-și ore în șir în apa răcoritoare a Begăi. La sfârșitul acestei ierni au făcut curățenie din nou, de data aceasta au colectat gunoaiele pe care unii le-au lăsat în urma lor, tinerii făcând apoi și apeluri să nu se mai arunce gunoiul unde nu îi este locul, adică în natură.\n\n\n\n Pentru că se apropie din nou vara, și nu se știe dacă vom putea merge în vacanță la mare, acești tineri au decis să facă un pas înainte, pentru că idei sunt multe și sunt foarte lăudabile! Au cerut să fie primiți la primarul Mitar Vučurević pentru a îi prezenta ideile și, binențeles, au fost primiți. Este vorba despre betonarea unei părți a plajei, despre iluminație, umbrele, asfaltarea locurilor de parcare, pietriș pe plajă și un tomberon care va fi golit de serviciul responsabil.\n\nArticolul integral îl puteți citi în numărul 14 din 3 aprilie 2021",
        "label": "Serbia"
    },
    {
        "title": "Dragana Mitrović, realeasă la funcţia de primar • Libertatea",
        "content": "Marți, pe data de 9 iulie, a avut loc ședința constitutivă în sala festivă a Primăriei orașului Vârșeț. Şedința a fost prezidată de Lajoš Lantoš și Adrijana Maksimović. Au fost validate mandatele celor 45 de consilieri care au depus jurământul de consilier. A urmat alegerea prin vot secret a președintelui Adunării orașului Vârșeț, funcție în care a fost ales Milovan Vujičić, iar adjunctul său va fi Nenad Baroš.\n\nLa funcția de secretar al Adunării a fost numită Adrijana Maksimović, iar funcția de secretar adjunct va fi îndeplinită de Jelena Muškinja. La propunerea celor 32 de consilieri, Dragana Mitrović a fost aleasă în funcția de primar al orașului. Adjunctul primarului în următorii patru ani va fi Dejan Santrač.\n\nLa punctul următor pe ordinea de zi, au fost aleși membrii în consiliul executiv al orașului Vârșeț: Slaviša Maksimović pentru dezvoltarea rurală, Miroslav Lepir pentru învățământ, dr. Traian Căcina pentru cultură, Dejan Cebzan pentru infrastructură, Slobodan Jovanov pentru agricultură și, pentru prima dată, Mario Opričić pentru protecția mediului și Livija Stanojev pentru domeniul de sănătate, protecția socială și îngrijirea familiei.\n\nÎn discursul adresat consilierilor, primarul Dragana Mitrović a subliniat că este o mare onoare pentru ea să fie aleasă pentru a treia oară primar al orașului. Ea a subliniat că va justifica încrederea cetățenilor, cărora le-a mulțumit pentru sprijinirea politicii președintelui Serbiei, Aleksandar Vučić, și a Partidului Progresist Sârb. La aceste alegeri, Partidul Progresist Sârb a obținut 32 de mandate în parlamentul orașului.\n\nDragana Mitrović a menționat următoarele: – În numele listei electorale „Aleksandar Vučić – Vârșețul mâine”, le mulțumesc cetățenilor din Vârșeț pentru încrederea enormă și sprijinul convingător pe care ni l-au arătat la ultimele alegeri locale, care reprezintă cea mai bună evaluare a muncii noastre de patru ani.\n\nArticolul integral îl puteți citi în numărul 29 din 20 iulie",
        "label": "Serbia"
    },
    {
        "title": "Creşterea albinelor, o pasiune interesantă • Libertatea",
        "content": "Albinele sunt singurele insecte din lume care produc hrană pentru om. Sunt oameni care au învăţat să crească albine şi să obţină produse din rodul muncii lor. Printre oamenii pasionaţi de creşterea şi îngrijirea acestor harnice vietăţi, se numără Ioviţa Cojocar pentru care, după cum ne-a mărturisit, apicultura este o pasiune pe care a îndrăgit-o de mai mulţi ani, acceptând-o ca pe o meserie interesantă. \n\n ,,Am început să mă ocup cu apicultura din anul 2015 îndemnat de Traian Bosioc, un apicultor iscusit şi apreciat din Nicolinţ. Dânsul a fost cel care mi-a făcut cadou 5 familii de albine, iar aceasta pentru mine a fost un motiv în plus de a face cunoştinţă cu o nouă provocare despre care nu am ştiut prea multe. Mi-a fost interesantă activitatea cu albinele, acele fiinţe harnice care produc mierea, un produs binefăcător şi lecuitor pentru omenire.” \n\n Care sunt avantajele practicării acestei meserii, a fost următoarea întrebare adresată interlocutorului nostru. \n\n „Avantajele practicării acestei meserii sunt că albina produce un produs curat, ecologic. Dacă este, produsul se vinde, dacă nu este, nu ai ce vinde. Un apicultor are de unde obţine produse practicând această meserie. Printre produsele care le putem obţine dintr-un stup sunt: polenul, propolisul, nectarul, lăptişorul de matcă, ceara folosită la fabricarea lumânărilor, mierea, veninul folosit în scopuri medicinale.”\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Seară petrecută într-o atmosferă veselă •",
        "content": "Societatea Cultural-Artistică „Banatski vez” din Doloave a bucurat consătenii cu o seară împletită cu dansuri populare din diferite regiuni. Pe 11 noiembrie, în sala mare a Căminului Cultural „25 Mai” din Doloave, a avut loc concertul anual al SCA „Banatski vez” din Doloave. Pe scenă s-au perindat ansamblurile folclorice ale organizatorilor, precum și ale oaspeților lor.\n\nConcertul l-a inaugurat ansamblul de copii al SCA „Banatski vez” cu o suită de dansuri din Banat (coregraf: Zoran Radoičić). Publicul s-a delectat apoi cu dansuri românești în interpretarea primului ansamblu al SCA „Banatski vez”, coregrafia fiind semnată de Lucian Danilov. În partea introductivă, pe scenă au urcat și oaspeții SCA „Vaso Pelagić” din Pelagićevo (Republica Srpska), care s-au prezentat cu dansuri din Posavina (coregraf: Stana Nagradić).\n\nÎn continuarea serii, ansamblul pregătitor al SCA „Banatski vez” din Doloave a dansat două coregrafii semnate de Zoran Radoičić. Ei au încântat publicul cu dansuri din Banat și Pirot.\n\nArticolul integral îl puteți citi în numărul 46 din 18 noiembrie",
        "label": "Serbia"
    },
    {
        "title": "Zrenianinul va avea o tabără pentru tinerii din diaspora şi o pistă de alergare • Libertatea",
        "content": "Primarul Zrenianinului, Simo Salapura, alături de reprezentanți ai altor câteva orașe și municipalități, a semnat două contracte pe data de 27 iunie, la Belgrad, cu Đorđe Milićević, ministrul fără portofoliu din Guvernul Republicii Serbia, responsabil pentru coordonarea activităților și măsurilor în relațiile cu diaspora. Primul contract vizează organizarea unei tabere pentru tinerii din diaspora la Zrenianin, iar celălalt prevede construcția unei piste de alergare în Parcul Karađorđe.\n\nAutoritățile locale vor organiza tabere tematice la care vor participa mii de tineri din diaspora. Proiectul ,,Tabăra Sportivă Zrenianin” implică participarea tinerilor din diaspora, regiune și Serbia, cu vârsta cuprinsă între 14 și 19 ani, în perioada 13-19 august.\n\nAdresându-se publicului, primarul a declarat că municipiul Zrenianin a acceptat cu entuziasm inițiativa și a solicitat implementarea proiectului, mai ales că în urmă cu doi ani a primit titlul de Oraș European al Sportului.\n\n,,În calitate de deținători ai acelui titlu, am optat pentru această parte sportivă. Cultura și sportul sunt elemente specifice țării noastre, dar şi ceva ce oferă tinerilor din diaspora o legătură mai strânsă cu țara mamă. Am pregătit un program care, pe lângă sport, va include și activități legate de identitatea, istoria și cultura orașului nostru”, a spus primarul Salapura.\n\nArticolul integral îl puteți citi în numărul 27 din 8 iulie",
        "label": "Serbia"
    },
    {
        "title": "Desfășurarea manifestării tradiționale din Zrenianin depinde de situația epidemiologică • Libertatea",
        "content": "Manifestarea tradițională din orașul de pe Bega, ,,Zilele Berii”, așa cum a fost anunțat după prima ședință a Comitetului organizatoric al evenimentului din acest an, va avea loc în perioada 26-29 august. Va fi al 35-lea festival consecutiv al berii, a cărui tradiție continuă, după o pauză de un an din cauza pandemiei virusului corona. \n\n Directorul Organizației Turistice din Zrenianin, Zoran Ljubotina, spune că în cadrul primei întâlniri a organizatorilor evenimentului, pe lângă data și durata evenimentului, au discutat și despre introducerea de locații noi. \n\n „Am avut un comitet de organizare, am stabilit data, din 26 până în 29 august, adică patru zile – joi, vineri, sâmbătă, duminică, cu programe care vor avea loc în mai multe locații. Evenimentele se vor desfășura în mod tradițional în locațiile din centrul larg al orașului, precum Trg slobode, Žitni și Trg dr Zoran Đinđić și întreaga stradă principală, dar anul acesta vom încerca să îmbogățim evenimentul cu câteva locații mai mici. Așa că intenționăm să deschidem strada ,,Gimnazijska”. Vom vedea o „stradă cu bere artizanală” sau ceva similar. Situația epidemiologică va fi cu siguranță un factor cheie care va dicta cadrul organizării evenimentului și, dacă se înrăutățește, într-un astfel de scenariu pe care nimeni nu îl dorește, există întotdeauna opțiunea de a muta sau anula evenimentul. Sperăm că acest lucru nu se va întâmpla. Am făcut o cercetare la nivelul tuturor orașelor importante din Serbia, de la Subotica la Vranje. Toate evenimentele majore au fost programate și am planificat evenimentul pe baza acelor cercetări. Sperăm că totul va fi bine, nu vrem să gândim negativ”, a spus domnul Ljubotina.\n\nintegral îl puteți citi în numărul 33 din 14 august 2021",
        "label": "Serbia"
    },
    {
        "title": "Panciova va deveni un loc dorit în Serbia • Libertatea",
        "content": "Decembrie este perioada în care evaluăm rezultatele obținute în cursul anului. În acest context, în interviul acordat săptămânalului nostru, primarul municipiului Panciova, Aleksandar Stevanović, subliniază realizările marcante desfășurate în orașul nostru în acest an. Mai mult decât atât, el ne dezvăluie planurile mărețe pentru anul viitor, care vor contribui la dezvoltarea continuă a Panciovei.\n\nȘi la finea anului curent, Panciova se poate mândri cu rezultate excepționale în mai multe domenii. Ce ați evidenția când vine vorba despre realizările în orașul nostru?\n\nAnalizând tot ceea ce am realizat în acest an, putem sublinia în mod aparte investițiile în orașul nostru, pe care ne-am străduit să le implementăm în toate domeniile, și în infrastructura comunală și rutieră, dar am făcut investiții și în infrastructura sportivă. Am investit în facilități de sănătate și obiective culturale. Am asigurat celor mai tineri concetățeni capacități suplimentare pentru grădinițe, spre fericirea părinților lor, fiindcă ceea ce spunem, noi și facem. Am asigurat un nou spațiu pentru cei mici la grădinița „Zabavnik”. Am reconstruit două obiective existente, la Doloave și la Satu Nou, iar în cursul anului 2024 vom extinde capacitățile pentru încă 400 de locuri în două obiective. Și în acest an, la fel ca în anii precedenți, am reușit să reconstruim complet câteva străzi. Acestea sunt străzile Patrijarha Čarnojevića, Bratstva Jedinstva, dar am și reabilitat mai multe străzi, în special în localitățile de pe teritoriul municipiului Panciova. Cu adevărat, aceasta este, poate, unul dintre cele mai mari rezultate în munca din anul 2023. Nu pot să nu menționez stadionul de la Centrul Sportiv-Recreativ „Mladost”, unde, anul acesta, am avut ocazia să urmărim pentru prima dată in istoria Panciovei meciuri din Superligă. Aici am putut vedea atât echipa „Partizan” cât și pe „Crvena Zvezda” jucând, un eveniment care nu s-a mai întâmplat până acum în Panciova. Am investit și în obiectivele de cultură. Mă aștept ca până la sfârșit de an să fie din nou în utilizare sala mare a Casei de Cultură din Satu Nou. Am continuat lucrările la Galeria de Artă Contemporană și vom continua să facem tot ceea ce ne cer concetățenii noștri, atât în sate, cât și în oraș.\n\nDupă o perioadă de timp îndelungată, în aprilie a început din nou să funcționeze hotelul „Tamiš” din Panciova. Care este importanța redeschiderii acestui simbol al Panciovei? Cum influențează acest fapt la întărirea poziției orașului nostru printre orașele turistice din țară?\n\nCând vorbim despre hotelul „Tamiš”, trebuie să subliniem importanța semnificativă a acestei investiții private în revitalizarea unui simbol al orașului Panciova. Este de o importanță majoră, deoarece acum orașul nostru are în sfârșit un hotel de calitate. Panciova poate oferi acum cazare hotelieră de patru stele la capacitate maximă. În ceea ce privește poziția municipiului Panciova printre orașele turistice din țară, aceasta este doar o completare. Suntem un oraș al manifestărilor turistice și, în această calitate, am continuat să organizăm și să păstrăm manifestările noastre. Acest lucru îl vom continua și în viitor, fiindcă multe dintre aceste manifestări reprezintă brandul teritoriului Panciovei, care atrag nu doar vizitatori din țară, ci și din împrejurimi.\n\nArticolul integral îl puteți citi în numărul 51 din 23-30 decembrie",
        "label": "Serbia"
    },
    {
        "title": "Hramul bisericii din Toracul Mic • Libertatea",
        "content": "Credincioşii români ortodocşi din Toracul Mic au aniversat, pe 8 septembrie, la marea sărbătoare creștinească Nașterea Maicii Domnului, hramul Bisericii Ortodoxe Române din această parohie.\n\nDin soborul slujitorilor au făcut parte Preotul Iconom Stavrofor Emanuil Mojic, din parohia Toracul Mic, Preotul Iconom Stavrofor Cristian Popi, din parohia Toracul Mare, Preotul Protopop Gheorghe Ianeș din Satu Nou și Preotul Protopop Gabriel Bandu din Ecica. Răspunsurile liturgice au fost date de corul bărbătesc bisericesc ,,Doina” din Toracul Mic şi de corul bărbătesc ,,Armonia” din Toracul Mare, ambele conduse de Todor Doru Ursu.\n\nObiceiul lăsat de moș-strămoși generațiilor viitoare este momentul cel mai frumos de la hram: „tăierea colacului”. Nașul acestui an a fost Todor Doru Ursu, iar pentru anul viitor onoarea de a fi naș îi revine lui Filip Iancu. După încheierea slujbei dumnezeiești, a avut loc o agapă creștinească în sala de festivități din centrul Toracului. Pentru atmosfera festivă a contribuit orchestra „Lyra”.\n\nArticolul îl puteți citi în numărul 37 din 16 septembrie",
        "label": "Serbia"
    },
    {
        "title": "Dirijor al S.C.A. „Cultura” din localitate • Libertatea",
        "content": "Răsfoind mai multe monografii despre Satu Nou, am găsit informația precum doar câțiva dirijori de fanfare au provenit din satul nostru. Unii dintre ei au fost autodidacți, alții cu pregătirea necesară.\n\nDe această dată, am adunat unele informații despre renumitul dirijor Iovan Doșlea, care a condus aproximativ două decenii fanfara satului numită „Cultura”. \n\n Personal, l-am cunoscut pe fostul dirijor al S.C.A. „Cultura”. Fiind profesor de muzică la Școala elementară din localitate, am trecut zilnic, timp de șase ani, pe lângă casa dirijorului Iovan Doșlea. Deseori am stat la vorbă. Subiectul discuțiilor noastre a fost, în general muzica, respectiv viața cultural-artistică din localitate. Uica Iovan mi-a explicat câteva chestiuni elementare despre dirijat, note, aranjamente. Mi-a povestit cum în fanfară au mai multe „știmuri”, adică mai multe chei și așa mai departe. \n\n Trecutul, activitățile culturale și artistice trebuiau să ne fie o inspirație. În trecut, s-au obținut mult mai greu aranjamente muzicale, mai ales pentru instrumentele de suflat, care s-au aflat în diferite tonalități, adică în alte chei. A fost foarte greu și pentru dirijori, și pentru instrumentiști, dar mai ales pentru tinerii fanfariști care, pe parcursul anilor, deveneau membrii fanfarei. \n\n Mi-a plăcut stilul de dirijat al lui Iovan Doșlea. A știut foarte bine să mânuiască cu bagheta dirijorală, indiferent de timpi, tacturi. Aveau și unele compoziții dificile de interpretat. Au cântat hora satului. În fiecare duminică s-a organizat „jocul pentru juni și fete mari”, dar bineînțeles și pentru toți cei care voiau să danseze. Seara s-a jucat hora și ardelene din Satu Nou, iar apoi și din alte zone folclorice. De asemenea, au știut să execute și dansuri populare sârbești. Pe lângă toate acestea, fanfara „Cultura”, sub bagheta dirijorală a lui Iovan Doșlea, a cântat și muzică funebră, muzică pentru sărbători religioase, melodii de cununii etc.\n\nArticolul integral îl puteți citi în numărul 44 din 30 octombrie 2021",
        "label": "Serbia"
    },
    {
        "title": "Harnici și uniți - așa sunt tinerii agricultori din Torac •",
        "content": "Agricultorii torăceni cultivă gratuit pământul bisericii din Toracu Mic. În decursul săptămânii trecute au semănat porumbul. Marius Popi, împreună cu verișorul său, Adrian Fluture, și cu alți câțiva prieteni, lucrează gratuit doar pentru a ajuta biserica. ,,Aducem o mare contribuție parohiei din Toracu Mic, din prima zi când a fost restituit pământul, cultivând o parcelă de teren aflat în hotarul satului”, spune Marius Popi.\n\nCultivarea pământului bisericesc implică aproximativ 15 persoane, majoritatea tineri, de la semănat până la recoltat. Adrian a menționat: ,,Oferim utilaje, mecanizație, iar biserica furnizează motorină, materii prime, semințe și îngrășăminte. Ne vorbim care dintre noi poate merge la pregătit, la semănat, și la toate celelalte acțiuni, așa că munca de calitate se desfășoară pe tot parcursul sezonului. Solul de primă clasă poate produce o recoltă bună dacă condițiile meteorologice permit.”\n\nMarius și Adrian iubesc agricultura de când erau mici, mergeau la câmp din copilărie. Împreună cu bunicul, respectiv tata, au învățat tot ce e necesar și au promis că vor continua să ajute biserica și în viitor.\n\nArticolul îl puteți citi în numărul 70 din 13 mai",
        "label": "Serbia"
    },
    {
        "title": "Acordeonist popular • Libertatea",
        "content": "Printre tinerii „boboci” talentaţi se numără şi acordeonistul Marcel Todorov, pe care îl cunosc bine consătenii lui, dar și toţi ceilalţi iubitori de muzică populară din Banatul sârbesc. Pe Marcel l-am putut vedea cântând la festivalurile noastre, în programele de televiziune, dar și la petreceri.\n\nÎn mai multe rânduri, Marcel a fost deţinător al premiilor II şi III la Festivalul Copiilor. Părinții lui Marcel, îndată ce au observat înclinația fiului lor spre muzică, l-au înscris la școala particulară a acordeonistului Sorin Boleanțu. De asemenea, de mai multe ori Marcel a fost premiat la categoria duo acordeoane, cântând împreună cu Marinel Dimitriev. Ambii acordeoniști au cântat în orchestra școlară, care pe vremuri a fost instruită de către subsemnatul. Astăzi, cei doi acordeoniști cântă în Orchestra de Muzică Populară a Casei de Cultură „3 Octombrie” din Satu Nou. Marcel a cântat și cu ansamblul „Junii Banatului”. În calitate de membru activ al Societăţii Cultural-Artistice „Abrašević” din Panciova a evoluat pe scenele din mai multe localități. Această societate a obținut multe diplome, dar și cadouri.\n\nAcordeonistul este înzestrat cu diverse aptitudini muzicale. Este capabil de performanțe superioare și are un talent incontestabil. Marcel a fost premiat și la Festivalul de Folclor și Muzică Românească din Voivodina – Republica Serbia.\n\nPe lângă muzica populară, Marcel ascultă și alte genuri de muzică: clasică, etnofolk, distractivă etc. Pe lângă faptul că exersează aranjamentele muzicale şi melodiile solistice, Marcel desăvârșește și melodii coregrafice. Interpretează cu ușurință piese foarte grele de executat la acordeon, precum sunt compozițiile lăutărești.\n\nArticolul integral îl puteți citi în numărul 33 din 19 august",
        "label": "Serbia"
    },
    {
        "title": "Talentul înnăscut i-a format cariera de muzician •",
        "content": "Cristian Giugea a intrat în lumea muzicii în anul 1994. De atunci şi până în momentul de faţă a realizat succese de invidiat în domeniul muzicii, şi meritele lui i-au trasat calea de a deveni un distins muzician şi dirijor al Orchestrei de muzică populară de pe lângă Centrul de Cultură a comunei Alibunar.\n\nEste unul din fondatorii Societăţii Cultural-Artistice ,,Armonia” care l-a ajutat să devină un artist şi un profesionist de talie care i-au marcat cariera sa de muzician cunoscut pe meleagurile noastre. Cristian a concertat pe scena Festivalului Internaţional ,,Trandafir de la Moldova” organizat la Iaşi, fiind premiat pentru prestaţia lui reuşită. Este un băiat minune despre care doar faptele vorbesc. \n\n ,,Primii mei paşi în lumea muzicii i-am făcut în anul 1994, când m-am înscris la cursurile de muzică la instrumentul acordeon, la şcoala de muzică a lui Nica Bandi, iar apoi am urmat orele de teorie muzicală la prof. Todor Petrovici. După aceea am urmat cursurile la Şcoala de Muzică ,,Jovan Bandur” din Panciova, secţia acordeon clasic, unde paralel am frecventat cursurile la şcoala elementară, iar apoi şcoala medie de muzică clasică pe care le-am absolvit cu succes exemplar. Am continuat perfecţionarea mea pe plan educaţional absolvind Facultatea de Învăţători, specializarea în domeniul Metodicii muzicii şi am susţinut masterul la acordeon clasic. Din anul 1995, m-am alăturat Orchestrei de muzică populară ,,Ion Durain” care a activat pe lângă Căminul Cultural din Petrovasâla. Pot spune cu certitudine că evoluţia mea în această orchestră de muzică populară m-a ajutat foarte mult să cunosc secretele muzicii orchestrale. Îmi amintesc cu plăcere de acele repetiţii necontenite pe care le-am avut în fiecare seară la căminul cultural şi de emoţiile împărtăşite alături de colegii mei dragi, care mi-au rămas întipărite în suflet. Ţin să amintesc că această orchestră a fost condusă de regretatul Ionel Bunda, din care a făcut parte fratele său, Valentin Doru Bunda, care nu mai este nici el printre cei vii.\n\nArticolul integral îl puteți citi în numărul 7 din 12 februarie 2022",
        "label": "Serbia"
    },
    {
        "title": "Sfinţirea apei - „vogiţa” la Torac •",
        "content": "Înainte de Paşti şi de Crăciun, la Torac există tradiţia să se meargă cu „vogiţa”, sau cu „Crucea”. Preotul face sfinţirea apei în casa credinciosului şi se binecuvântează credincioşii din casă, prin citirea unei rugăciuni pentru binecuvântarea casei şi a întregii familii. Preotul paroh din Toracul Mare, Cristian Popi, ne-a spus că sunt vreo 15 case care au şi slujbă de sfinţire, iar cu „vogiţa” preotul este primit în foarte multe case. Şi în parohia Toracul Mic la fel, preotul paroh Emanuil Mojic, sfinţeşte apa în casele credincioşilor înainte de marea sărbătoare creștinească, Paștele. Preoţii trebuie să termine sfinţirea apei până în sâmbăta Floriilor, pentru că Săptămâna Mare este o săptămână plină de slujbe şi de rugăciuni.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Dans sincron pus în scenă de aproape 600 de preșcolari • Libertatea",
        "content": "Din 2016, Zrenianinul este primul oraș din Serbia, ce a inițiat și a organizat „Dansul preșcolarilor”, manifestarea dedicată viitorilor elevi de clasa I din toate grădinițele de pe raza municipiului. Urmând exemplul ceremoniei tradiționale la care participă absolvenții de liceu, la mijlocul lunii iunie a fiecărui an, copiii de vârstă preșcolară au dansat sincron, pe 18 iunie în Piața Libertății, pentru a șasea oară. \n\n Evenimentul numit „Bună ziua, lume!” a fost inaugurat de către reprezentantul municipiului Zrenianin și al Instituției Preșcolare Zrenianin – viceprimarul Saša Santovac și directorul Vladimir Petrović.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Lucrarea „Istoria românilor din Satu Nou” pe locul I • Libertatea",
        "content": "Eleva în clasa a VII-a a Școlii Elementare „Žarko Zrenjanin” din Satu Nou, Lidija Pojetar, a obținut locul I la Întrecerea pentru Elevii Talentați la Discipline Științifice și Subiecte Școlare. Ea s-a clasa pe locul I atât la nivelul regional, cât și la cel republican. Lidija a fost premiată pentru lucrarea sa din domeniul istoriei, intitulată „Istoria românilor din Satu Nou”.\n\nLidija ne spune că la întrecerea amintită a participat prin intermediul Centrului Regional de Talente „Mihajlo Pupin” din Panciova. Mentori i-au fost Nikola Koneski, master istoric și cercetător, și Ilija Tepšić, student în anul III la istorie la Facultatea de Filologie din Belgrad și profesor și mentor la Centrul Regional de Talente „Mihajlo Pupin” din Panciova.\n\nLidija ne dezvăluie că a fost recomandată să frecventeze grupul pentru literatură și gramatică și cel de geografie al Centrului Regional de Talente „Mihajlo Pupin” din Panciova, însă, fiind interesată de istorie, dânsa a decis să frecventeze grupul de istorie.\n\nEleva ne spune că întrecerea a avut loc la Școala de Electrotehnică din Zemun. Concurenții trebuiau mai întâi să facă un test, care a fost întocmit din întrebări din materia școlară de istorie din clasa a VII-a. Apoi, a urmat susținerea lucrărilor în fața a doi membri din comisie. După cum am amintit anterior, Lidija s-a prezentat cu lucrarea sa de cercetare, intitulată „Istoria românilor din Satu Nou”.\n\nLidija afirmă că acest subiect l-a ales pentru că l-a simțit mai apropiat, dar și pentru că este legat de municipiul Panciova, având în vedere că subiectul lucrării de cercetare trebuia să fie unul local. \n\n\n\nArticolul integral îl puteți citi în numărul 25 din 24 iunie",
        "label": "Serbia"
    },
    {
        "title": "Îngrijire pentru sănătatea localnicilor • Libertatea",
        "content": "Vineri, 10 noiembrie, Ambulatoriul din Vârşeţ și-a arătat din nou devotamentul față de îngrijirea sănătății cetățenilor. În intervalul orar 10:00 – 16:00, această unitate medicală a organizat o serie de examinări preventive în Ambulatoriul din Coştei, oferind locuitorilor acestei comunități o ocazie bună de a-și monitoriza starea de sănătate. Personalul medical a fost întâmpinat cu căldură și ospitalitate deosebită din partea localnicilor din Coştei şi a Asociaţie Femeilor „Valea Teiului”, în frunte cu preşedinta prof. Veronica Stefan.\n\nLocuitorii Coşteiului au avut oportunitatea de a efectua o serie de examinări și teste importante în această zi. Printre serviciile oferite s-au numărat examinările ginecologice, screeningul pentru detectarea precoce a cancerului de col uterin, testul Papa și ecografia, furnizând astfel femeilor mijloace de a-și proteja sănătatea și de a preveni afecțiuni grave.\n\nDe aceste servicii s-a ocupat dr. Denisa Graure. Medicul oftalmolog dr. Ion Graure a fost, de asemenea, prezent, oferind îngrijire specializată pentru sănătatea oculară a localnicilor.\n\nArticolul integral îl puteți citi în numărul 46 din 18 noiembrie",
        "label": "Serbia"
    },
    {
        "title": "Crucea Roșie din Panciova • Libertatea",
        "content": "O dată pe lună va avela loc donarea de sânge în orele de după-masă.\n\nLa Crucea Roșie din Panciova au fost modificate programările privind acțiunea de donare de sânge. Începând cu data de 27 ianuarie, în ultima miercuri din lună acțiunea de donare de sânge va avea loc între inervalul orar 13-17. Aceste schimbări au fost intervenite pentru a oferi posibilitatea donatorilor de sânge care în orele de înainte de masă nu au posibilitatea să se prezinte pentru a dona sânge.\n\nDupă cum a fost comunicat din partea Crucii Roșii din Panciova, în primele trei săptămâni din lună acțiunile de donare de sânge vor avea loc în continuare în termenul obișnuit, în fiecare miercuri între orele 9-12, în timp ce în ultima miercuri din lună donatorii pot dona sânge în orele de după-masă în intervalul orar menționat.\n\nArticolul integral îl puteți citi în numărul 6 din 6 februarie 2021",
        "label": "Serbia"
    },
    {
        "title": "Respectarea tradițiilor strămoșești • Libertatea",
        "content": "Pe data de 8 septembrie creștinii ortodocși sărbătoresc Nașterea Maicii Domnului (Sfânta Maria Mică). Este una dintre cele mai vechi sărbători creștine, încărcată de semnificații spirituale și tradiții populare. Această zi sfântă ne amintește de importanța credinței, a familiei și a tradițiilor care ne definesc identitatea spirituală și culturală.\n\nCredincioşii s-au reunit la Seleuș pentru a sărbători Nașterea Maicii Domnului. În acea zi sfântă a fost organizată manifestarea tradițională ,,Întâlnirea de toamnă a satelor” cu scopul de a ne aminti de importanța credinței, a familiei și a tradițiilor care definesc identitatea sârbilor și a românilor, două popoare înfrățite. \n\n ,,Întâlnirile de toamnă ale satelor din comuna Alibunar” și Jocurile Sportive Multidisciplinare, evenimente ajunse la a patra ediţie, au fost organizate, ca și în anii trecuţi, sub patronatul Ministerului Dezvoltării Rurale, cu susţinere din partea comunei Alibunar, în colaborare cu Organizația de Turism a comunei Alibunar și cu Comunitatea Locală din Seleuș. \n\n Evenimentul a fost inaugurat de Zorana Bratić, președinta comunei Alibunar. Ea a subliniat, printre altele, importanța acestor întâlniri ale satelor al căror obiectiv este promovarea tradițiilor din străbuni. Zorana Bratić a mai afirmat că este importantă păstrarea identităţii culturale și spirituale a poporului majoritar și a minorităților naționale care conviețuiesc pe teritoriul comunei Alibunar.\n\nProgramul cultural care s-a desfășurat pe scena de vară de la Colonia sârbească din Seleuș a constat în prezentarea tradițiilor folclorice ale sârbilor și românilor din comuna Alibunar. Primii au evoluat dansatorii de la ansamblul Societății Cultural-Artistice ,,Hyperion” din Seleuș, cu o sută de dansuri tradiționale românești coregrafiate de Benoni Bucur și Eleonora Miclea. În continuare, ansamblul Centrului de Cultură din Alibunar a adus pe scenă dansuri populare sârbești (coregraf: Veljko Oparnica). Au urmat dansatorii de la Societatea Cultural-Artistică ,,Miloš Crnjanski” din Ilandža cu o suită de dansuri tradiționale sârbești. Coregrafia a fost pusă în scenă de Aleksandra Novakov. La finalul programului, dansatorii din Alibunar au participat cu suită de dansuri tradiționale sârbești coregrafiate de Veljko Oparnica.\n\nArticolul integral îl puteți citi în numărul 37 din 14 septembrie",
        "label": "Serbia"
    },
    {
        "title": "Soliștii „boboci” au lăsat înregistrări de valoare la Radio Novi Sad • Libertatea",
        "content": "Emisiunile muzicale la Postul de Radio Novi Sad se desfășurau mai întâi în transmisiune directă sau în terminologie radiofonică, adică „pe viu”. Pe vremuri nu erau mijloace audiovizuale și nici magnetofoane. Rapsozii aveau la dispoziție doar microfoane. Astfel se desfășurau emisiunile muzicale – se cânta „pe viu”. În studio au fost invitați soliști vocali și instrumentiști, care, acompaniați de Orchestra de Muzică Populară a Postului de Radio Novi Sad, au cântat până la ora exactă când urma să se transmită buletinele de știri. \n\n Abia în anii următori au fost realizate înregistrări de muzică populară autentică pe banda magnetică. Printre soliștii vocali și instrumentiși care cântau „pe viu” la Postul de Radio Novi Sad erau și câțiva rapsozi „boboci”.\n\n\n\n Voichița Popovici Rađenović (n. 1943) a interpretat în mod aparte romanțe românești, foarte dificile de executat, având multe vibrații, triluri grele, apogiaturi inferioare și superioare, ornamente complexe. \n\n Voichița iubește și muzica ușoară. A cântat și unele piese de muzică ușoară și sârbească. Pe vremuri, noi, tinerii, abia așteptam emisiunile muzicale „La dorința ascultătorilor” pentru a asculta și a ne delecta pe melosul bănățean al solistei vocale Voichița Popovici Rađenović. Ne-am mândrit de excelenta noastră solistă vocală și ne-am simțit bine ascultând-o. \n\n De asemenea, programul cu dedicații i-a aparținut în marea majoritate „boboacei” noastre. Cântecele Voichiței Popovici Rađenović au ajuns și în programele matinale, dar și în alte emisiuni muzicale. De Revelionul anului 1975, Voichița Popovici Rađenović cânta la RTB, acompaniată de Orchestra de Muzică Populară a Radioteleviziunii Serbiei, condusă de maestrul Miodrag Rade Jašarević. Dânsa a avut onoarea de a deschide programul de Revelion pentru toată Iugoslavia, fapt demn de menționat. \n\n Voichița Popovici Rađenović are peste 70 de melodii înregistrare la RTV Novi Sad. \n\n Ionel Mălaimare este solist instrumentist la vioară, care a crescut și s-a dezvoltat într-o familie de talente muzicale. În anul 1972, a debutat pe scena Casei de Cultură „3 Octombrie” din Satu Nou, iar în anul 1976, a debutat la Festivalul de Folclor și Muzică Românească din Voivodina – Republica Serbia, ediție desfășurată la Deliblata. Ionel Mălaimare a participat la multe ediții ale acestei manifestări muzicale, fie în calitate de solist instrumentist sau ca membru în orchestră. Este deținătorul mai multor premii, diplome și mențiuni pentru interpretare, pentru autenticitate. \n\n În anul 1983, la concursul organizat de Radio Novi Sad, care s-a desfășurat sub genericul „Cel mai îndrăgit interpret”, a fost desemnat cel mai solicitat solist instrumentist. „Topul emisiunii” rubrică a emisiunii „Panorama culturală”, redactată de Teodor Munteanu, l-a desemnat drept unul dintre cei mai îndrăgiți soliști instrumentiși, astfel că a fost deținătorul „Lirei de argint”. \n\n Înregistrările realizate la Radio Novi Sad de Ionel Mălaimare, în anul 1983, au o valoare artistică deosebită prin faptul că sunt autentice și interpretate corect din aspectul stilului și intonației. \n\n Traian Todorovici – Bulici este unicul român din Banatul sârbesc care a înregistrat 8 discuri „single” de muzică sârbească, pe timpul fostei Iugoslavii. A devenit repede unul dintre cei mai populari solişti vocali din ţară. \n\n Traian este, pe parcursul a patru decenii, cel mai solicitat interpret în emisiunile transmise la radio, adică „La dorinţa ascultătorilor”.\n\nintegral îl puteți citi în numărul 33 din 13 august",
        "label": "Serbia"
    },
    {
        "title": "Din nou mențiune specială pentru pâinea din aluat de casă • Libertatea",
        "content": "Asociația Femeilor „Novoseljanke/Boboacele” din Satu Nou s-a prezentat la cea de-a XVII-a ediție a Târgului de Mâncăruri și Băuturi Etno de la Belgrad, care s-a desfășurat în perioada 30 noiembrie – 3 decembrie. Femeile au expus produsele lor la standul Camerei de Comerț din Panciova, cu care au o colaborare de mulți ani.\n\nDe la președinta asociației femeilor amintite, Snežana Baba, am aflat că prima zi a târgului a fost menită pentru depunerea mostrelor produselor pentru jurizare. Bineînțeles, Asociația Femeilor „Novoseljanke/Boboacele” a depus spre evaluare pâinea bănățeană de casă.\n\nÎn acest context, Asociația Femeilor „Novoseljanke/Boboacele” din Satu Nou a primit mențiune specială în categoria de produse precum: pâine, produse de patiserie, paste, prăjituri și altele pentru produsul pâine din aluat de casă. Asociația amintită a mai primit aceeași mențiune, diferența fiind că de data aceasta au concurat cu pâine din făină integrală de secară, spre deosebire de data trecută, când au participat cu pâine din făină de grâu. După cum a subliniat Snežana Baba, ceea ce au în comun ambele tipuri de pâine, și ceea ce este totodată cel mai important, este faptul că sunt făcute din aluat de casă.\n\nArticolul integral îl puteți citi în numărul 50 din 16 decembrie",
        "label": "Serbia"
    },
    {
        "title": "Secretarul provincial vizitează comunele din Voivodina • Libertatea",
        "content": "Radoš Pejović, secretarul provincial adjunct pentru politică socială, demografie și egalitate de gen, responsabil în sectorul pentru demografie și îngrijirea familiei, a vizitat săptămână trecută comuna Jitiște. În timpul discuției cu autoritățile din sediul comunal, despre demografie și îngrijirea familiei, Pejović a lăudat activitatea tuturor autorităților pentru îmbunătățirea imaginii demografice a comunei Jitiște.\n\nPreședintele comunei Jitiște, Mitar Vučurević și asociații săi, i-au prezentat secretarului provincial activitățile și măsurile legate de demografie și îngrijirea familiei de până acum, prin proiecte realizate, programe și măsuri. Pejović, și-a exprimat regretul că nu există licee și scoli medii pe teritoriul comunei Jitiște și a afirmat că rezolvarea acestei probleme este prima sarcină cu care se va confrunta sectorul lui.\n\nArticolul integral îl puteți citi în numărul 9 din 27 februarie 2021",
        "label": "Serbia"
    },
    {
        "title": "Torăcenii au participat la festivalul folcloric al slovacilor, „Tancuj, tancuj” • Libertatea",
        "content": "Membrii Asociației pentru Artă și Cultură Românească „Vichentie Petrovici Bocăluț” au participat la festivalul etnicilor slovaci din Voivodina, „Tancuj, tancuj”, ajuns la ediția a 52-a, organizat în localitatea Gložan. Formația de dansuri, instruită de Adina Savić și Pera Ocolişan, a prezentat o suită de dansuri, iar Orchestra „Lyra”, condusă de Filip Baloş, a participat în concertul de seară cu mai multe melodii românești.\n\nFestivalul de Folclor „Tancuj, tancuj” este cea mai mare manifestare culturală a slovacilor din Provincia Autonomă Voivodina, Republica Serbia. Acesta a fost creat pe baza activităților Societății Culturale și Educaționale „Jednota” și a Comunității Locale din Gložan. Primul festival a avut loc pe 5 aprilie 1970, la Gložan.\n\nScopul festivalului este de a contribui la conservarea și îmbunătățirea folclorului slovac (jocuri, cântece, muzică și obiceiuri), iar ansamblurile folclorice din toate zonele în care comunitatea națională slovacă trăiește în Voivodina participă cu aproape 1.500 de participanți. Alături de aceștia, participă și ansambluri invitate din Slovacia, Ungaria, România, Croația și Cehia.\n\nArticolul integral îl puteți citi în numărul 25 din 22 iunie",
        "label": "Serbia"
    },
    {
        "title": "La 35 de ani de activitate • Libertatea",
        "content": "În 1988, Secţie de Ortopedie și Traumatologie a Spitalului General din Vârşeţ a fost separată de Secţia de Chirurgie Generală și funcționează cu succes ca un departament separat de 35 de ani.\n\nCu această ocazie, dr. Ivan Ivanović, directorul Spitalului General, a organizat o mică festivitate pentru medicii și personalul spitalului, precum și pentru oamenii de afaceri din oraş care ajută de ani de zile această instituție. La festivitate au fost prezenţi reprezentanți ai autoguvernării locale și ai Ministerul Afacerilor Interne al R. Serbia.\n\nCu acest prilej, dr. Ivanović le-a mulțumit colegilor săi medici, personalului medical și non-medical pentru contribuția lor la dezvoltarea spitalului, precum și primarului Dragana Mitrović și orașului Vârşeţ pentru sprijinul mare pe care îl oferă în fiecare zi acestei instituții de sănătate.\n\nArticolul integral îl puteți citi în numărul 66 din 8 aprilie",
        "label": "Serbia"
    },
    {
        "title": "Măsurile luate de municipiul Panciova au o mare însemnătate pentru familii • Libertatea",
        "content": "Pe data de 26 ianuarie, ministrul îngrijirii familiei și demografiei, dr. Darija Kisić, împreună cu primarul adjunct al municipiului Panciova, Dragana Kuprešanin, a vizitat grădinița din Doloave. Vizitând această unitate de învățământ cu o zi înainte de data la care este sărbătorit ocrotitorul școlilor, Sfântul Sava, ministrul îngrijirii familiei și demografiei le-a înmânat copiilor pachețele.\n\nDr. Kisić a amintit că vizitele la grădinițe, mai ales la sate, constituie activități obișnuite ale ministerului pe care-l reprezintă. Obiectivul acestor vizite este de a lua cunoștință de condițiile în care își petrec timpul cei mici.\n\nDr. Darija Kisić a subliniat că în curând va demara proiectul „Porodični kutak”, care va fi realizat în colaboare cu autoguvernările locale și cu organizațiile nonguvernamentale. Obiectivul acestui proiect este să existe cât mai multe spații și locuri de joacă unde copiii își vor putea petrece timpul alături de părinți și bunici.\n\n„Doresc să laud municipiul Panciova, care, pe lângă fondurile alocate de stat, asigură și altele suplimentare, atât după nașterea primului copil, cât și după nașteri multiple. În plus, municipiul Panciovă acordă susținere financiară mamelor șomere. Aceste măsuri au o mare însemnătate pentru familii. Cu toții avem același obiectiv: să fim cât mai mulți, iar zâmbetele copiilor să se răspândească de-a lungul Serbiei”, a afirmat ministrul îngrijirii familiei și demografiei.\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Cinstirea memoriei unei mari personalităţi istorice • Libertatea",
        "content": "Săptămâna trecută a avut loc un eveniment foarte important pentru istoria Serbiei. În sala mică a Muzeului ,,Concordia” din Vârșeț, în prezența unui număr mare de vârșețeni, a avut loc prezentarea ceremonioasă a viitorului monument al regelui Petar I Karađorđević. Evenimentul a fost organizat de către orașul Vârșeț, Muzeul Orașului și Asociația pentru Cultivarea Tradițiilor Sârbilor Bănățeni din Vârșeț „Ducatul 1918-2018”.\n\nMonumentul l-a realizat cunoscutul sculptor academic dr. Velimir Karavelić, cu ocazia centenarului de la moartea regelui Petar I Karađorđević (1921- 2021), zis Eliberatorul. \n\n Pe lângă un număr mare de istorici, la eveniment au prezenţi prințul Mihailo și prințesa Ljubica Karađorđević. \n\n Despre importanța ridicării monumentului la Vârșeț au vorbit Dragomir Acović, custode, Dušan Milovanović, istoric de artă și Zoran M. Turkan, membru al Consiliului pentru Ridicarea Monumentelor. La acest eveniment a fost expus și cunoscutul jurnalul de război al regelui Petar, pe care l-au putut vedea toți cei prezenți în sală. \n\n În acea seară s-au putut auzi câteva detalii noi din viața regelui Petar I Karađorđević. După cum au spus cei prezenți, dacă există o poveste epică a poporului sârb, țesută cu coroană de spini, ea poate fi legată doar de o singură persoană, de regele Petar I Karađorđević. Cu această ocazie, Zoran M. Turkan, membru al Consiliului pentru Ridicarea Monumentului, a prezentat câteva detalii despre rege: „Spre deosebire de alți monarhi, dânsul se distinge prin bunătate, modestie și economicitate. Nu a lăsat multe palate, castele sau o mulțime de comori de aur, ci o reputație a țării în lume, care nu este cumpărată sau împrumutată, ci câștigată în luptele din război.\n\nArticolul integral îl puteți citi în numărul 33 din 14 august 2021",
        "label": "Serbia"
    },
    {
        "title": "Sala de educație fizică este din nou utilizabilă • Libertatea",
        "content": "La Panciova, anul se încheie cu încă o investiție semnificativă realizată pentru oraș. După 135 de ani, sala de educație fizică a Liceului „Uroš Predić” a fost reconstruită în întregime. Începând cu săptămâna pe care am lăsat-o în urmă, elevii liceului amintit își desfășoară orele de educație fizică în condiții adecvate.\n\nPe 7 decembrie, când liceul sărbătorește Ziua Școlii, primarul municipiului Panciova, Aleksandar Stevanović, a făcut o vizită la liceu.\n\nÎmpreună cu directoarea liceului, Zorica Pomar, și cu profesoara de educație fizică, dânsul a asistat la o oră de educație fizică, asigurându-se cu această ocazie de calitatea lucrărilor realizate la această clădire, care, din anul 1997, este un monument cultural.\n\nPrimarul municipiului Panciova s-a declarat mulțumit de faptul că, după zece luni, au fost finalizate lucrările la reconstrucția sălii de educație fizică a Liceului „Uroš Predić”. Dânsul a subliniat faptul că aceasta a fost una dintre cele mai mari investiții de capital în domeniul construcțiilor înalte din oraș în ultimii ani.\n\nDirectoarea Liceului „Uroš Predić” din Panciova, Zorica Pomar, a confirmat că proiectul este extrem de important. Dânsa a subliniat că nu a fost realizată o reconstrucție atât de detaliată de când a fost construită școala, în anul 1887.\n\nArticolul integral îl puteți citi în numărul 51 din 17 decembrie",
        "label": "Serbia"
    },
    {
        "title": "„Vara culturală a copiilor” • Libertatea",
        "content": "În cadrul programului „Vara culturală a copiilor”, care a durat în periaoda 5 iulie – 20 august, au avut loc spectacole de teatru pentru copii: „Alice în Țara Minunilor” (la Alibunar, Ilandža și Banatski Karlovac) și „Căutarea păsării Dodo” care, conform programului, a fost prezentat până acum la Sân-Mihai, Dobrica și Novi Kozjak.\n\nPe lângă spectacolele de teatru, copiii au avut ocazia să învețe primii pași în desen cu caricaturistul Nikola Dragaš la Banatski Karlovac. În plus, s-au bucurat de o interesantă reprezentație susținută de clovnul Šašavka. De asemenea, copiii au participat şi la un bal mascat în aer liber. Acest bal mascat interactiv cu Šašavka a fost organizat î în cursul lunii august şi la Petrovasâla, Sân-Mihai și Alibunar, ca parte a Zilelor de Vară ale Alibunarului și a programului „Vara culturală a copiilor”.\n\nDe curând, la Novi Kozjak, numeroşi copii au învățat multe despre ecologie și conservarea speciilor rare de păsări. La finalul piesei de teatru „Căutarea păsării Dodo”, copiii au plantat, împreună cu actorii, un răsad de tuia, numită şi pomul vieții. Tuia a fost plantată în parcul local pentru a comemora pasărea Dodo, dispărută.\n\nArticolul integral îl puteți citi în numărul 35 din 31 august",
        "label": "Serbia"
    },
    {
        "title": "În curând, un nou loc de joacă și semafor • Libertatea",
        "content": "În centrul localității Satu Nou se află șantiere care, desigur, au trezit curiozitatea localnicilor cu privire la schimbările care vor avea loc în satul lor. În această privință, am apelat la președintele Comunității Locale din Satu Nou, Nedeljko Topić, care ne-a dezvăluit că, în următoarele săptămâni, cei mai mici locuitori se vor bucura de un loc de joacă nou și că, în centrul localității, va fi instalat mult așteptatul semafor.\n\nConform celor menționate de Nedeljko Topić, președintele Comunității Locale din Satu Nou, cu sprijinul municipiului Panciova, locul de joacă din centrul localității va fi reconstruit. „Vom avea un loc de joacă nou și modern, cu certificat. Astfel, cei mai mici consăteni vor putea să își petreacă timpul în acest nou spațiu. Lucrările sunt în toi, iar noi așteptăm ca, în următoarele două sau trei săptămâni, acestea să fie finalizate și locul de joacă să fie pus în funcțiune pentru copii”, a afirmat Topić. \n\n Nedeljko Topić ne informează că lucrările de instalare a semaforului în centrul localității se află în plină desfășurare. „De ceva timp ne străduim să asigurăm toate condițiile necesare pentru instalarea semaforului. A fost nevoie de mult efort pentru a aduna toți parametrii necesari, a obține licențele și a crea condițiile pentru începerea lucrărilor. Spre fericirea noastră, acum am ajuns în punctul în care lucrările au început. Așteptăm ca semaforul să fie instalat în următoarele două sau trei săptămâni, ceea ce va contribui la creșterea siguranței în trafic, atât pentru șoferi, cât și pentru pietoni”, a menționat Topić. \n\n Când vine vorba despre lucrările din Satu Nou, Nedeljko Topić a oferit detalii și despre curățarea gropii de gunoi din localitate. El a menționat că a început curățarea unei părți a gropii, dar acest lucru nu este suficient. „În urma unei discuții cu liderii municipiului Panciova, am ajuns la concluzia că trebuie să așteptăm rândul, deoarece utilajele care au lucrat la curățarea gropii de gunoi din satul nostru au fost retrase pentru a ajuta la stingerea incendiilor din alte locații. Această etapă a ajuns la final, iar acum așteptăm ca utilajele să fie returnate pentru a continua procesul de curățare a gropii de gunoi din localitate”, a declarat președintele Comunității Locale din Satu Nou.\n\nArticolul îl puteți citi în numărul 40 din 5 octombrie",
        "label": "Serbia"
    },
    {
        "title": "Numărul mare de cetățeni imunizați cu doza a treia de vaccin, dar și majorarea capacităților de tratament spitalicesc • Libertatea",
        "content": "Din cauza numărului ridicat de cazuri noi și gravitatea acestora, la Zrenianin se vor majora capacitățile spitalului destinat pacienților infectați cu Covid-19. În ultima săptămână, în Banatul Central au fost înregistrate 909 cazuri noi de persoane infectate, ceea ce este mai puțin decât în perioada anterioară, când au fost înregistrate 1.095 de cazuri.\n\nCu toate acestea, deși sunt mai puține noi infectări, numărul cazurilor active este mai mare, conform acestor date, în prezent sunt 1.801, iar anterior erau 1.793. Numărul bolnavilor din Distirictul Banatul Central, la 15 noiembrie, conform datelor Institutului de Sănătate Publică din Zrenianin, este de 2.562 de cazuri active. \n\n În prezent, 95 de pacienți infectați cu Covid-19 sunt internați la Spitalul General „Djordje Joanović” din Zrenianin, 94 dintre aceștia se află în secția de boli infecțioase, iar o pacientă gravidă a fost izolată la maternitate. Din acest motiv, se vor deschide noi capacități suplimentare pentru pacienții infectați cu Covid-19, care au nevoie de tratament spitalicesc. \n\n „Spitalul a ajuns aproape de capacitatea maximă a secțiilor infecțioase 1 și 2, care primesc între 110 și 120 de pacienți. Astfel, în sistemul Covid-19 vor intra două secții noi ale Spitalului – Neurologia și Dermatovenerologia, cu 40 de paturi, această măsură fiind necesară, deoarece sunt internați 20 de pacienții pe zi, iar aproximativ 300 de persoane sunt examinate zilnic prin ambulatoriile de la secția de boli infecțioase”, a declarat Igor Kitaresku, directorul Spitalului ,,Djordje Joanović”.\n\nArticolul integral îl puteți citi în numărul 47 din 20 noiembrie 2021",
        "label": "Serbia"
    },
    {
        "title": "Un spectacol în trei limbi • Libertatea",
        "content": "În salonul de la Teatru Naţional „Sterija” din Vârșeț, cu ocazia aniversării zilei teatrului, care este pe data de 10 februarie, a fost organizată o conferință de presă în legătură cu spectacolul „Atmosfera” care a reunit artiști din Serbia, Ungaria și România, sub egida proiectului „Timișoara – Capitala Europeană a Culturii 2023”.\n\nLa această conferință au fost prezente Snežana Udicki, directoarea Teatrului ,,Sterija”, actrița Tamara Tamci Toškić și Monica Boldovină Bugle.\n\nMai întâi s-a adresat Snežana Udicki. Dânsa a spus că deja s-a vorbit despre acest proiect când piesa „Atmosfera” a avut premiera la Timișoara, la sfârșitul anului trecut. Este un succes uriaș că un teatru dintr-un oraș mai mic, cum este Vârșețul, a intrat în proiect pe picior de egalitate cu teatrele mult mai mari din orașe ca Timișoara, Seghedin și că Teatrul „Sterija” a intrat în proiectul „Timișoara – Capitala Europeană a Culturii 2023”.\n\nPentru fiecare instituție culturală este foarte important când face parte dintr-un astfel de proiect multinațional, mai ales că orașul Vârșeț este un oraș în care trăiesc atât români, cât și maghiari. Întregul proiect se numește „Banatul în Europa” și a fost creat de trei scriitori din orașele amintite, scriind trei texte la comandă. Scriitorul care reprezintă orașul Vârșeț este tânărul autor Nikola Stanišić, al cărui text „Lacrimile Sfântului Laurențiu” a fost deja interpretat pe scena Teatrului ,,Sterija”.\n\nArticolul integral îl puteți citi în numărul 59 din 18 februarie",
        "label": "Serbia"
    },
    {
        "title": ",,Puşca şi cureaua lată, ce vânător eram odată” • Libertatea",
        "content": "Acestea sunt versurile unui cântec popular dedicat vântărilor pasionaţi care şi acum, la o vârstă venerabilă, încă sunt preocupaţi de vânat. Iosif Mărgan din Nicolinţ, anul acesta a împlinit frumoasa vârstă de 82 de ani, şi a fost un vânător pasionat timp de 40 de ani. Depănându-şi amintirile din anii tinereţii, ne-a spus:\n\n,,În anul 1967, în faţa comisiei de specialitate am susţinut examenul de vânătoare, obţinând şi o diplomă înrămată pe peretele din camera mea, unde se află şi dulapul cu puşca de vânătoare. După ce am obţinut acest persmis de vânător, mi-am procurat o puşcă de vânătoare marca ,,Zastava” calibrul 16, precum şi un echipament necesar. Apoi am devenit membru al Societăţii vânătorilor ,,Fazanul” din Nicolinţ, iar un an de zile am fost tânăr vânător stagiar. Îmi plăcea foarte mult să merg la goana de iepuri, pe care societatea noastră a organizat-o de două ori pe an. M-am bucurat mult când am reuşit să împuşc primul iepure, acesta fiind şi primul meu trofeu în cariera mea de vânător. Am îndrăgit vânatul, care pe parcurs a devenit şi o pasiune de care nu m-am despărţit nici în ziua de azi. Am fost ales ca membru în organele de conducere în mai multe mandate. Deoarece am împlinit vârsta de 82 de ani, am fost ales ca membru de onoare în conducerea acestei asociaţii. Îmi fac prezenţa la fiecare invitaţie trimisă din partea conducerii asociaţiei şi îmi onorez cu regularitate rata de plată a cotizaţiei anuale. Particip la întrunirea adunării anuale, unde este prezentat bilanţul realizărilor. Mă bucură foarte mult, pentru că sunt onorat de a fi prezent la întâlnirile de suflet ale vânătorilor, unde pot fi auzite poveşti vânătoreşti, amintindu-mi cu nostalgie de vremurile trecute când eram tânăr vânător şi purtam puşca pe umăr şi brâul cu cartuşe. Acum îmi place să ascult cântecul meu preferat ,,Puşca şi cureaua lată, ce vânător eram odată”, pentru că aceasta îmi aminteşte de acele momente din viaţă când eram un vânător pasionat”, ne-a mărturisit Iosif Mărgan.\n\nArticolul integral îl puteți citi în numărul 4 din 22 ianuarie 2022",
        "label": "Serbia"
    },
    {
        "title": "Vaccinarea anti-COVID fără programare continuă să dea rezultate bune •",
        "content": "În localitățile din Municipiul Panciova a avut loc, şi în decursul săptămânii trecute, acţiunea de imunizare a cetăţenilor prin vaccinarea anti-COVID fără programare. S-au putut vaccina fără programare cu vaccinurile Pfizer sau AstraZeneca, cetăţenii din Omoliţa, împreună cu cei din Ivanovo, (14 aprilie), Starciova (15 aprilie), Satu Nou, Glogoni şi Iabuca (16 aprilie), Banatski Brestovac, Kačarevo şi Doloave (17 aprilie). La Glogoni, Iabuca, Doloave şi Kačarevo, aceasta a fost chiar cea de-a doua acţiune de imunizare organizată.\n\nLa Satu Nou, fiind prima zi în care a avut loc acţiunea de imunizare, în fața ambulatoriului din loc, s-a prezentat un număr însemnat de persoane, chiar de la prima oră. În prima jumătate de oră a procesului vaccinării, au fost împărţite aproximativ 50 de bilete cu număr pentru vaccinare. Viceprimarul Consiliului Comunității Locale din Satu Nou, Janiel Șublea, ne spune că persoanele prezente au fost foarte mulțumite, privind posibilitatea de a se vaccina la ambulatoriul din loc. După cum ne informează Janiel Șublea, vaccinarea a decurs fără probleme, având în vedere că nicio persoană vaccinată nu a avut efecte adverse. În cadrul acestei acțiuni, s-au vaccinat aproximativ 150 de persoane cu vaccinurile Pfizer sau AstraZeneca.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Slujba de sfințire a apei tămăduitoare • Libertatea",
        "content": "Joi, 29 august, creștinii au sărbătorit praznicul Tăierea Capului Sfântului Ioan Botezătorul. În această zi de sărbătoare creștinească, creștinii din Seleuș, împreună cu pelerinii din satele din împrejurimi, merg la Izvorul Tămăduirii de la marginea satului, unde un sobor de preoți oficiază o Sfântă Liturghie pentru sfințirea apei tămăduitoare. Slujba de sfințire a apei a fost săvârșită de un sobor de preoți, în frunte cu Preacucernicul Părinte Prot. Emanuel Tăpălagă, vicar eparhial de Voivodina.\n\nCreștinilor care au asistat la săvârșirea Sfintei Liturghii închinate Sfântului Ioan Botezătorul, Preacucernicul Părinte Emanuel Tăpălagă le-a adresat cuvinte pilduitoare. În cuvântarea sa, a vorbit despre viața austeră a Sfântului Ioan, care ducea o viață călugărească înainte de creștinism. Când a împlinit vârsta de 30 de ani, moment în care i-a fost permis să vorbească în fața poporului, Sfântul Ioan Botezătorul a ieșit pentru a pregăti calea venirii lui Iisus Hristos. Cuvintele lui erau scurte, spunând: „Pocăiți-vă, căci a sosit vremea venirii lui Iisus Hristos.”\n\nMulțumind lui Dumnezeu pentru cuvintele pe care le-a revărsat asupra credincioșilor în această zi de sfântă sărbătoare, Preacucernicul Părinte a rostit o rugăciune pentru toți bolnavii, dar și pentru cei care nu au pe cineva care să se roage și să ducă un pomelnic la sfânta biserică. Rugăciuni au fost adresate și elevilor care încep noul an școlar, profesorilor lor, cărora Dumnezeu să le dăruiască înțelepciune, precum și părinților, pentru sănătate, bucurie, multă răbdare și tot ce este necesar pentru a-și crește copiii. A mulțumit Părintelui Paroh Cosmin Baba pentru invitația de a fi cu toții prezenți la oficierea acestui serviciu divin, precum și cuvioșilor preoți pentru prezență.\n\nArticolul integral îl puteți citi în numărul 36 din 7 septembrie",
        "label": "Serbia"
    },
    {
        "title": "Îmbunătățirea infrastructurii agricole • Libertatea",
        "content": "Ministrul Agriculturii, Silviculturii și Gospodăririi Apelor, Branislav Nedimović a vizitat pe data de 9 seprembrie, gospodăriile din Alibunar, unde a discutat cu agricultorii despre necesitățile lor și despre modalitățile de sprijin acordat agricultorilor din partea statului.\n\nNedimović a declarat că anul acesta recolta de porumb va fi la nivel mediu, iar statul se va strădui și mai mult spre a îmbunătăți infrastructura agricolă. \n\n La Alibunar, ministrul Nedimović a vizitat gospodăria Șorgean, care se ocupă cu producția agricolă. \n\n Gabriel Șorgean a declarat că vizita ministrului este importantă prin faptul că agricultorii pot să discute cu el și să spună de ce au nevoie. Printre altele, dânsul a mai menționat că este mulțumit de colaborarea cu organele de stat și ale autoguvernării locale.\n\nPreședinta comunei Alibunar, Zorana Bratić a declarat că gospodăria Șorgean este un bun exemplu al practicii. Dânsa a mai menționat că agricultorii se pot baza pe sprijin și ajutor din partea organelor de stat și ale autoguvernării locale, iar acest lucru poate facilita și o muncă mai bună.\n\nArticolul integral îl puteți citi în numărul 38 din 18 septembrie 2021",
        "label": "Serbia"
    },
    {
        "title": "Îmbunătățirea condițiilor de locuire a 13 familii • Libertatea",
        "content": "Municipiul Panciova este unul dintre cele 19 orașe și comune care au fost alese la concursul „Sprijinul Uniunii Europene pentru locuințe sociale și incluziune activă”. Primarul adjunct al municipiului Panciova, Dragana Kuprešanin, a luat parte luni, 19 iulie, la ceremonia festivă de înmânare a contractelor cu privire la donația pentru implementarea proiectului de locuințe sociale și incluziune activă. \n\n Acest contract semnifică îmbunătățirea condițiilor de locuire a 13 familii care fac parte din grupurile vulnerabile: femeile victime ale violenței domestice, persoane cu invaliditate și localnici. \n\n Bugetul proiectului atinge suma de aproape 394.000 dolari. Din valoarea integrală a contractului, grantul atinge suma de aproape 331.000 dolari, în timp ce restul de 63.000 dolari se asigură prin cofinanțarea din bugetul municipiului Panciova. \n\n Partenerii și utilizatorii naționali ai programului „Sprijinul Uniunii Europene pentru locuințe sociale și incluziune activă” sunt Ministerul Construcțiilor, Transportului și Infrastructurii, Ministerul Muncii, Ocupării Forței de Muncă, Veteranilor și Afacerilor Sociale și Ministerul pentru Integrări Europene.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Succese remarcabile în diverse categorii • Libertatea",
        "content": "Ansamblurile folclorice de copii din clasele inferioare și superioare ale Casei de Cultură „3 Octombrie” din Satu Nou și-au confirmat locul în vârful celor mai bune ansambluri folclorice din Voivodina.\n\nLa cel de-al 61-lea Festival de Muzică al Copiilor din Voivodina, care a fost organizat la Bačka Topola, pe 4 iunie, ansamblul folcloric de copii din clasele inferioare a justificat medalia de aur pe care a cucerit-o anul trecut. Cu 95,17 de puncte, ansamblul folcloric amintit s-a clasat în vârful listei și a cucerit medalia de aur interpretând o coregrafie de cântece și dansuri din Mačva. Este prima dată când cel mai bine clasat ansamblu din Voivodina vine din Satu Nou.\n\nDe asemenea, coregrafa și coordonatorul artistic al ansamblurilor folclorice ale Casei de Cultură „3 Octombrie” din Satu Nou, Marija Vukoslavčević, a obținut premiu special pentru cea mai bună coregrafie nouă prezentată la festivalul amintit. Este vorba chiar de coregrafia de cântece și dansuri din Mačva.\n\nNici Orchestra de Muzică Populară a Casei de Cultură „3 Octombrie” din Satu Nou, dirijor Janiel Șublea, nu rămâne în urmă. Orchestra amintită și-a confirmat statutul de cea mai bună orchestră care s-a prezentat la festival, având în vedere că, din nou, a obținut premiul special la această categorie.\n\nArticolul integral îl puteți citi în numărul 23 din 10 iunie",
        "label": "Serbia"
    },
    {
        "title": "Asfaltarea străzii Panonska este bine-venită •",
        "content": "La sfârşitul săptămânii trecute, în strada Panonska din Vârșeț a fost finalizată depunerea mecanică a stratului portant al drumului până la intersecția cu strada Prizrenska, fiind vorba despre un traseu de 400 de metri. Zece ani acolo a existat o problemă, deoarece strada nu a avut drum modern, iar accesul locuitorilor la casele lor a fost dificil, mai ales pe vreme ploioasă.\n\nEste prima dată când drumul de la capătul străzii Panonska se asfaltează. După ce a fost îndepărtat stratul vechi de pământ, a fost depus pietriș mărunt și a început tamponarea premergătoare asfaltării. La sfârșit au fost depuse două straturi noi de asfalt. Pe lângă drum vor fi săpate șanțuri unde se vor evacua apele pluviale. În perioada următoare vor fi făcute şi completate acostamentele. În acelaşi timp, se vor asigura marcajele şi semnalizarea rutieră. \n\n Autoguvernarea locală a orașului Vârșeț a prevăzut repararea instrastructurii rutiere, dar şi construirea drumurilor. Valoarea totală a lucrărilor realizate este de câteva mii de dinari.\n\nArticolul integral îl puteți citi în numărul 36 din 4 septembrie 2021",
        "label": "Serbia"
    },
    {
        "title": "Navigații fluviale până la Iabuca și Glogoni • Libertatea",
        "content": "Organizația Turistică a orașului Panciova a introdus niște schimbări în ceea ce privește navigările sale. În noul sezon turistic, iubitorii de turism fluvial pot beneficia de navigări cu catamaranul „Panuka”, până la Iabuca, Glogoni și Bela Stena. \n\n Pe traseul Panciova – Iabuca sunt organizate plecări în prima și a treia duminică din fiecare lună, în timp ce plecările pe traseul Panciova – Glogoni au loc în cea de-a doua și cea de-a patra duminică a fiecărei luni, atât timp cât durează sezonul turistic. În momentul de față, miercurea sunt posibile și navigări în jurul stațiunii Bela Stena. \n\n Conform spuselor directorului Organizației Turistice a orașului Panciova, Nikola Stoilković, după tura organizată de 1 mai, au primit multe cereri pentru introducerea unor ture de navigare noi. Drept urmare, pe lângă turele menționate anterior, dânsul a afirmat că duminica vor fi organizate și ture panoramice a orașului Panciova și a împrejurării pentru mai multe destinații.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Cumpărătorul trebuie respectat • Libertatea",
        "content": "Pe comerciantul Milan Purić l-am întâlnit la postul său de muncă, mereu cu zâmbetul pe buze, şi dispus mereu de a oferi câte un sfat fiecărui cumpărător sau unui vizitator.\n\nÎntrebarea noastră pe care i-am adresat-o lui Milan Purić: cum şi în ce condiţii au gestionat pozitiv, deoarece farmacia agricolă ,,Demetra” funcţionează fără întrerupere şi în aceste condiţii de pandemie globală?\n\n„Nimic nu am realizat la repezeală, cu gândul de a aduna cât mai mult profit. Totul s-a desfăşurat în mod spontan şi după un plan de activităţi bine întemeiat. După cum zidarul ridică o casă punând cărămidă peste cărămidă, tot la fel şi eu, cu sprijinul familiei, am reuşit să ne rotunjim activitatea noastră de afacere comercială. De fapt, eu am fost angajat la o firmă particulară până în anul 2004, când am decis să încep o afacere proprie. Am deschis această farmacie agricolă, cu scopul de a le oferi toate cele necesare ţăranilor care muncesc din greu un an de zile, pentru ca la final să se bucure de recolta obţinută. Pe fiecare agricultor care ne-a vizitat, l-am întrebat cu ce pot să-l ajut, pentru a oferi soluții unor probleme cu care se confruntă. Cele mai multe sfaturi pe care le-am oferit cumpărătorilor, s-au referit la modul de aplicare al preparatelor chimice care acum aproape că au inundat piaţa.\n\n\n\n Pur şi simplu, oamenii nu pot să se decidă, când este vorba de gradul de eficienţă al preparatelor chimice care se aplică în agricultură, în pomicultură, dar şi în zootehnie. Câteodată, un sfat bun înseamnă foarte mult, dar nu costă nimic. Noi, vânzătorii trebuie mereu să oferim informaţii utile, deoarece o vorbă în plus adresată la momentul oportun, îl poate bucura pe cumpărător, iar produsul este vândut cu siguranţă. Îmi amintesc de unele cazuri când, un cumpărător cu o vârstă înaintată, m-a sunat şi m-a rugat să-i livrez la domiciliu concentrat pentru pui, deoarece el nu se poate deplasa din motive de boală. Imediat am reacţionat, am pus totul în maşină şi am alergat într-o clipită la dânsul.\n\nArticolul integral îl puteți citi în numărul 17 din 24 aprilie 2021",
        "label": "Serbia"
    },
    {
        "title": "Dansator și corist cu activitate rodnică • Libertatea",
        "content": "Faptul că dansurile populare au trezit interesul copiilor, tinerilor și al adulților îl dovedeşte şi Nicoliță Petrovici. Aproape un deceniu a fost dansator model la secţia Casei de Cultură „3 Octombrie” din Satu Nou.\n\nNicoliță Petrovici şi-a început activitatea în cadrul secţiilor de folclor pe când era elev la Școala Elementară „Žarko Zrenjanin” din Satu Nou. În timp a însuşit toate elementele care ţin de dans, ritm, metrică şi figuri coregrafice. Pe atunci tinerii dansatori au fost instruiți de către coregrafii amatori Trăian Mladen și Viorel Balnojan. Nicoliță Petrovici a fost unul dintre cei mai buni dansatori. A avut o ținută scenică excelentă. \n\n Interlocutorul nostru mărturisește că în tinerețe a fost pasionat de folclor și de dansurile populare, iar în mod aparte a iubit muzica noastră tradițională. Aminteşte următoarele dansuri: călucerul, duba, fițco, ardelenele lui Sima Mălaimare, hora de mână, sârba, iuta, învârtita etc. \n\n La acea vreme, ,,bobocii” au avut un mare ajutor din România. În acest context, îl amintim pe renumitul coregraf Afilon Lațcu. Cartea sa cu figuri coregrafice, cu simboluri și cu scheme specifice, special editată, le-a fost de mare ajutor coregrafilor noștri, dar și tuturor celor care iubesc și practică dansurile populare din Caraș-Severin și din Banat. Această carte a fost mult așteptată. Fiind muzician, instrumentist, am avut o contribuţie personală, cântând pe note. Coregrafii noștri au făcut repetiții intense, iar dansatorii din acele vremuri au realizat un progres considerabil. Au participat la toate emulațiile cultural-artistice, dar și la toate festivalurile noastre organizate în Provincia Autonomă Voivodina.\n\nArticolul integral îl puteți citi în numărul 7 din 12 februarie 2022",
        "label": "Serbia"
    },
    {
        "title": "În dialog cu președintele Consiliului Comunității Locale din Satu Nou, Nedeljko Topić • Libertatea",
        "content": "Nedeljko Topić se află la conducerea Consiliului Comunității Locale din Satu Nou din anul 2016, ani în care au avut loc multe realizări în sat. Despre cele realizate în perioada anterioară și cele ce vor fi realizate pe parcursul anului am stat de vorbă cu președintele Consiliului Comunității Locale din Satu Nou.\n\nTopić menționează că în sat au fost făcute multe realizări în anii lăsați în urmă, însă accentul cade pe asfaltarea străzilor. În total au fost asfaltați 9 kilometri de drumuri. Doar anul trecut, prin intermediul parteneriatului public-privat al Municipiului Panciova, au fost asfaltate șapte străzi care numără 8 kilometri. Străzile care au primit asfalt anul trecut sunt: Bratstva Jedinstva, Žarka Zrenjanina, JNA, Mihajla Pupina, 27. Mart, Železnička, precum și Crepajski put care e reconstruită din cauză că s-a găsit într-o stare foarte precară. Străzile respective sunt acum asfaltate în întregime, clarifică Topić. De asemenea, unele străzi au fost îndreptate și umplute cu pietre, au fost fixate borduri, precum și canaluri acolo unde erau necesare.\n\nPrintre alte realizări mari din anii trecuți, Topić amintește construirea capelei. În ceea ce privește planurile pentru anul acesta, Topić anunță continuarea asfaltării străzilor. Numărul exact al străzilor care vor fi asfaltate nu este încă cunoscut, însă o investiție va consta în legarea a două străzi la cimitirul din est și construirea unui loc de parcare mai mare la capelă pentru o funcționare mai ușoară.\n\nVestea bună pentru concetățeni este că sunt alocate resurse financiare serioase pentru finalizarea lucrărilor la Sala Mare a Casei de Cultură „3 Octombrie”, care nu este în funcțiune de 16 ani. După spusele lui Topić, pentru finalizarea acestui proiect au pledat cu toții. Dânsul speră că până la finele anului și acest proiect va ajunge la un bun sfârșit. Când vine vorba de Casa de Cultură „3 Octombrie” sunt prevăzute lucrări și la vopsirea celei de-a doua părți a clădirii.\n\nArticolul integral îl puteți citi în numărul 11 din 13 martie 2021",
        "label": "Serbia"
    },
    {
        "title": "Oferte pentru construirea casei din temelie • Libertatea",
        "content": "În ziua de 8 martie curent, de Ziua Femeii, la Petrovasâla şi-a deschis larg porţile un magazin cu materiale de construcţii ,,Graditelj” (Constructorul). În acest magazin al anteprenorului Dejan Maslovarić, se oferă o gamă variată de materiale pentru construirea caselor, dotat cu accesorii necesare pentru cei care şi-au visat să construiască o casă ca în basme.\n\n,,La ideea de a deschide un magazin, unde cumpărătorii se pot aproviziona cu materialul necesar pentru construirea unui cămin sau a unei case de locuit, am ajuns din discuţiile purtate cu soţia mea, în anul 2003. Când a fost fondat acest centru pentru construcţii, ne-am propus să oferim cumpărătorilor o gamă largă de produse finisate, care permite asigurarea cu material necesar: mortar, ciment, adeziv şi glet, ipsos, tencuială decorativă şi pentru interior, paste de îmbinare, nisip, pietriş şi multe alte produse de calitate, toate la preţuri convenabile. Pentru cumpărător este foarte important de a găsi cele necesare într-un magazin specializat, pentru a evita deplasările până la Panciova, sau în alt oraş apropiat. Era o perioadă când ofertele erau legate lanţ, cum s-ar spune, deoarece şi puterea de cumpărare a clienţilor noştri era destul de mare. Era o perioadă când se lucra de dimineaţa şi până seara, fără întrerupere, aş zice eu, ofertele noastre erau solicitate de foarte mulţi cumpărători. Eu fiind de meserie constructor, am adunat în jurul meu o echipă de maiştri care au executat lucrări de zidărie, tâmplărie, instalare a izolaţiei, a sistemelor de scurgere a apelor reziduale. Am construit case după sistemul ,,casă la cheie”, adică totul era finisat după cum a solicitat clientul. Pot spune că era atunci o perioadă strălucită, ceea ce nu este cazul la momentul de faţă. Din cauza situaţiei în care ne aflăm, datorită situaţiei epidemiologice nefavorabile, aproape că a stagnat această ramură, de construire a caselor. Noi însă încercăm să ne adaptăm cerinţelor de pe piaţa de construcţii, şi reuşim să ducem la bun sfârşit pe toate, însă şi veniturile acestei firme stau pe loc.\n\nArticolul integral îl puteți citi în numărul 15 din 10 aprilie 2021",
        "label": "Serbia"
    },
    {
        "title": "Fie dans sportiv sau tradiţional - torăcenii dansează! •",
        "content": "Weekendul trecut a fost unul foarte distractiv pentru tinerii din Torac. Asociaţia pentru Artă şi Cultură Românească „Vichentie Petrovici Bocăluţ” promovează rezultatele implementării proiectului ,,Cultură şi tradiţie în slujba păstrării identităţii naţionale româneşti” prin diferite participări şi deplasări în localităţile din ţară şi din România, pe tot parcursul anului. De această dată, au participat cu dansuri populare româneşti la spectacolul folcloric ,,Călăcenii își așteaptă goștii”, ediția a II-a, care a avut loc în localitatea Călacea, judeţul Timiş, România. Copiii talentați, profesorii dedicați, concursurile cu specific tradițional şi artiștii îndrăgiți au oferit publicului o seară distractivă până târziu.\n\nDe asemenea, şi dansul sportiv este foarte atractiv pentru micuţele torăcene. Clubul de Dans Modern ,,Ideal” s-a prezentat, sâmbăta trecută, la Campionatul European de Dans Sportiv la Timişoara, România. Dansatoarele şi dansatorii au captat de la prima apariţie atenţia tuturor celor prezenţi. Performanța lor a atins, în aceste momente, strălucirea excelenței, oferindu-le un motiv de bucurie prin cucerirea locului I. Fetele, băieţii şi coregrafa lor, Tamara Basta, au primit aplauze frenetice şi au petrecut o zi minunată.\n\nArticolul integral îl puteți citi în numărul 47 din 23 noiembrie",
        "label": "Serbia"
    },
    {
        "title": "Muzica ne poate uni • Libertatea",
        "content": "Săptămâna trecută, în sala mare a muzeului „Konkordija” din Vârșeț , Școala de Muzică „Josif Marinković” a fost gazda celui de al 64- lea Festival Republican al Școlilor de Muzică și Balet din întreaga Serbiei. Acest festival s-a desfășurat în perioada 30 mai – 5 iunie, între orele 9.00- 17.00. A fost o mare onoare și plăcere pentru Școala de Muzică din Vârșeț să prezinte muzica sa participanților care au venit din întreaga Serbiei, să-i asculte.\n\nȘcoala de Muzică „Josif Marinković” din Vârșeț are în palmares un număr mare de premii, de la cele mai prestigioase competiții, iar acum i-a revenit cinstea de a organiza pentru a doua oară Festivalul Republican de Muzică în orașul Vârșeț. \n\n Acest festival a fost organizat sub egida Ministerului Învățământului și a orașului Vârșeț, cu sprijinul Asociației Școlilor de Muzică și Balet din Serbia. Toți participanții la acest festival au fost evaluați de un juriu de specialitate alcătuit din: Adam Bou din Vârșeț, Novak Mijović din Belgrad, Vera Carina din Panciova, Vasilije Stamenković din Leskovac, Milena Stevanović din Niš, Relja Turudic din Belgrad și Siniša Radojčić din Zemun. Secretar al juriului este Hristina Antić. \n\n Acest Festivalul al Școlilor de Muzică și Balet din Serbia reprezintă în primul rând o trecere în revistă a realizărilor muzicale și pedagogice ale tuturor școlilor de educație elementară de muzică și balet de pe teritoriul Serbiei și este singura manifestare cu caracter competitiv în care elevii cântă și se clasează pe echipe.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Conectarea oamenilor la natură şi cultură • Libertatea",
        "content": "Conferința organizată cu prilejul finalizării proiectului „Coridorul drumului verde al Banatului – Conectarea oamenilor cu natura și cultura”, finanțat prin programul de cooperare transfrontalieră Intereg – IPA România-Serbia, a avut loc vineri, 15 septembrie, în sala de conferinţe a hotelului „Villa Breg”, fiind organizată de Asociația „Prietenii orașului Panciova”, în frunte cu Zorana Vladu.\n\nParticipanții și invitații din Serbia și România au fost întâmpinați cu alese cuvinte de salut de președintele comunei Cornereva din România, care este partener principal la proiect, de Zorana Vladu, în numele partenerilor de proiect, din partea Asociației „Prietenii orașului Panciova”, de reprezentanta comunei Covăcița, precum și de directoarea Organizației de Turism din Vârșeț, Tatjana Palkovac. În numele orașului Vârșeț, s-a adresat Traian Căcina, membru în Consiliul Executiv responsabil pentru Cultură, care a asigurat și traducerea simultană. La eveniment a fost prezent și Daniel Bala, ministru-consilier la Consulatul General al României din Vârșeț.\n\nDupă festivitatea de deschidere, a avut loc o prezentare a rezultatelor obținute în cadrul proiectului, precum și o prezentare a planului de activități care vor avea loc în perioada următoare traseul transfrontalier „Drumul Verde Banat”, care acoperă zona Districtului Banatului de Sud din Serbia și județul Caraș-Severin din România.\n\nProiectul include: acțiuni de impulsionare a colaborării dintre sectorul public şi cel privat și de integrare a tuturor părților interesate din domeniul turismul regional, prin reţelele de servicii și informații inovatoare și complementare; stabilirea rețelei de servicii pentru ciclişti și certificări conform standardelor internaționale; promovarea experiențelor noi, autentice prin utilizarea noilor tehnologii (IT), în zonele rurale, de-a lungul Coridorului Drumului Verde al Banatului.\n\nArticolul integral îl puteți citi în numărul 38 din 23 septembrie",
        "label": "Serbia"
    },
    {
        "title": "Prezentarea proiectelor realizate în cursul anului 2024 • Libertatea",
        "content": "În expunerea de motive, președinta Zorana Bratić a subliniat că, în cei patru ani de guvernare, autoguvernarea locală a promovat o politică fiscală responsabilă, reușind să obțină surse financiare din partea instituțiilor, cu sprijinul cărora au fost implementate proiecte importante pentru revitalizarea economiei în comuna Alibunar. După cum a remarcat, proiectele realizate pe parcursul anului au avut un rol semnificativ, contribuind la revigorarea impulsului economic și a relațiilor sociale ale întregii comunități din comuna Alibunar.\n\nÎn continuarea discursului, aceasta a subliniat că surplusul de venit realizat în ultimii patru ani reprezintă rezultatul unei politici responsabile, menite să asigure o dezvoltare economică rațională și benefică. Totodată, a evidențiat faptul că fondurile asigurate au fost direcționate către investiții capitale, accesând proiecte de o importanță incontestabilă pentru populația comunei Alibunar.\n\nÎn continuare, președinta Zorana Bratić a detaliat repartizarea surselor financiare necesare pentru realizarea următoarelor proiecte: finalizarea reabilitării drumurilor locale și a străzilor în toate zonele populate; amenajarea zonelor pietonale în parcurile din Alibunar și Banatski Karlovac; finalizarea lucrărilor la clădirea Căminului Cultural din Petrovasâla și a zonei de parcare din centrul localității; finalizarea lucrărilor la grădinița nou construită din Banatski Karlovac; semnarea contractului de acordare a surselor pentru construirea capelei din localitatea Ilandža; reabilitarea terenurilor sportive din Banatski Karlovac, Ilandža și centrul de agrement de la Fântâna Fetei.\n\nArticolul integral îl puteți citi în numărul 52 din 28 decembrie- 4 ianuarie 2025",
        "label": "Serbia"
    },
    {
        "title": "Medalie de aur pentru zrenianineni • Libertatea",
        "content": "La Primul Festival Internațional al Corului „Melodianum”, care a avut loc la finele lunii decembrie 2020 la Kikinda, Corul Orăşenesc de Copii al Centrului Cultural din Zrenianin, sub bagheta dirijorului mr. Senka Milisavljević, a câștigat o medalie de aur.\n\nRegulamentul manifestării corale, care era de tip competitiv, includea trimiterea a trei înregistrări audio și video ale compozițiilor pe care corul le-a interpretat cel mai bine în decursul anului 2020.\n\nParticipanți au fost, conform regulamentului festivalului, coruri alcătuite din copii şi tineri cu vârsta de maxim 20 de ani, din țară și străinătate. Competiția s-a desfășurat în 12 categorii, duelându-se în acorduri corale pentru a-și trece în palmares locurile de frunte sau cel puțin unul dintre premiile puse în concurs, 42 de coruri din țară și străinătate, cu 1.200 de tineri cântăreți din șapte țări. Programul Corului Orăşenesc de Copii al Centrului Cultural din Zrenianin cu care s-a prezentat în concurs la Festivalul ,, Melodianum”, a fost următorul: „Đurđevdan” (Mileta Grujić, text de Marina Grujić), „Lumina de lună încălzită” (Dimitrije Golemović) şi „Toată lumea ar vrea să fie ca noi” (cântec din desenele animate „Pisici din înalta societate”, aranjament: Dragana Damjan).\n\nArticolul integral îl puteți citi în numărul 1 din 9 ianuarie 2021",
        "label": "Serbia"
    },
    {
        "title": "Solist vocal al Postului de Radio Novi Sad • Libertatea",
        "content": "Fără dar și poate, „bobocii” au avut dintotdeauna solişti talentaţi care au făcut înregistrări valoroase pentru fonoteca Postului de Radio Novi Sad, Programul în limba română. Primii trei soliști au fost Sima Mălaimare, Sava Stoian și Voichița Popovici. Au urmat Ionel Mălaimare, Sorin Boleanțu și Iovan Iovanov.\n\nUltimul solist din această pleiadă, Iovan Iovanov Biengu, a fost un solist exemplar, cu o voce plăcută. A cântat la diverse manifestrări cultural-artistice, la serbări și la festivaluri. La ediția din anul 1976 a festivalului, Iovan Iovanov s-a prezentat cu doina autentică din Satu Nou „Ziua-i nor, noaptea-i senin” și cu o melodie ritmată. \n\n Solistul vocal Iovan Iovanov a avut un auz muzical deosebit și o intonație perfectă. În secretele muzicii (tonalitate corespunzătoare, intonație, ritm, acopaniament) l-a introdus Stevan Mălaimare. Iovan Iovanov s-a deplasat cu ansamblul mentorului său în mai multe localități, pentru a-şi prezenta satul. \n\n La acea vreme, şi-au desfăşurat activitatea mai mulţi soliști vocali și instrumentiști, între care: Traian Todorovici „Car”, Mircea Boleanțu, „Cilu”, Sevi Bogdan şi Paia Crăinean. \n\n Iovan Iovanov a intrat în „Lexiconul soliștilor vocali și instrumentiști ai Postului de Radio Novi Sad”, a cărui autoare este Ileana Ocolișan Baba (Editura „Libertatea”, Panciova, 2013). \n\n Peste tot unde a ajuns, cutreierând Banatul, Iovan Iovanov a lăsat impresii pozitive. I-a înveselit pe toți cei care l-au ascultat, interpretând cântece populare autentice, românești și sârbești.\n\nArticolul integral îl puteți citi în numărul 9 din 26 februarie 2022",
        "label": "Serbia"
    },
    {
        "title": "Nouă legătură peste Dunăre în câțiva ani • Libertatea",
        "content": "Directorul Întreprinderii Publice „Putevi Srbije”, Zoran Drobnjak, a declarat că podul Panciova, care leagă capitala de cealaltă parte a Dunării, va fi distrus și că nu există nicio posibilitate pentru remedierea acestuia. Dânsul a afirmat că este timpul ca acest pod să fie distrus din cauză că este foarte vechi. În locul lui, în următorii 3-4 ani va fi construit un pod nou.\n\nChiar dacă anii trecuți a fost vorba despre remedierea podului Panciova, Drobnjak a declarat pentru portalul „MONDO”, că acest fapt este imposibil și cu totul neprofitabil, din cauză că podul este deteriorat până la temelie. Dânsul a confirmat că înainte de distrugerea podului existent, va fi construit un pod nou. Locația exactă a noului pod nu este încă cunoscută. \n\n „Când un pod este atât de vechi, precum este podul Panciova, care are peste 60 de ani, remedierile se fac foarte greu. Am reușit să remediem Gazela, pod cu o etate de 33 de ani. Această investiție ne-a costat 55 milioane euro. În acest caz nu am avut altă alternativă, nici alt loc unde s-ar fi putut construit un pod nou. Podul Panciova va fi remediat temporar pentru a fi funcțional până la construcția noului pod, însă nu poate fi remediat în întregime. Aceste lucrări vor dura câțiva ani. Se va lucra în colaborare cu municipiul Belgrad, Republica Serbia și întreprinderi de construcție, a declarat directorul Întreprinderii Publice „Putevi Srbije”.\n\nArticolul integral îl puteți citi în numărul 41 din 9 octombrie 2021",
        "label": "Serbia"
    },
    {
        "title": "Prepară produse cosmetice pentru îngrijirea pielii • Libertatea",
        "content": "Ferma apicolă a familiei Krstić este cunoscută în zonă după produsele melifice de calitate superioară. Vera aparţine şi ea acestei familii care şi-a câştigat un nume de prestigiu în asociaţia crescătorilor de albine. Pe lângă munca de fiecare zi pe care o desfăşoară în mijlocul albinelor harnice, Vera este preocupată de prepararea produselor pentru îngrijirea pielii care au la bază mierea de albină.\n\n,,Când am început cu această afacere, am plecat de la ideea că, majoritatea femeilor deţin un adevărat arsenal de produse cosmetice, de care nu se despart niciodată. Ghidate de această idee, m-am asociat cu Maria Pisarov, şi împreună am încercat să producem, după reţete proprii, preparate cosmetice naturale fără ingrediente artificiale. Sunt produse garantate natural, şi sunt mult mai ieftine decât cele în magazine. Reţetele noastre sunt simplu de pus în practică, sunt mai sănătoase decât produsele comercializate.\n\nProducem gelul de duş după care pielea devine curată, hidratată şi catifelată. Apoi, producem şampon de casă cu ajutorul ingredientelor naturale care se poate folosi la spălarea părului, astfel că părul după spălare va fi curăţat în profunzime, îndepărtând sebumul.\n\nArticolul integral îl puteți citi în numărul 30 din 29 iulie",
        "label": "Serbia"
    },
    {
        "title": "Să dăinuim pe aceste meleaguri prin limbă, tradiție și datini • Libertatea",
        "content": "Este foarte important să învățăm bine, să cultivăm limba română, ca să putem să fim uniți, creativi, să comunicăm și să ne exprimăm în limba noastă maternă, limba română.\n\nSă continuăm să dăinuim pe aceste meleaguri prin limbă, tradiție și datini. ,,Elevul Dorian Gătăianț, care a obtinuț locul întâi la competiția republicană, și elevul Gabriel Gătăianț, care a obtinut locul întâi la competiția regională, au meritat aceste locuri, sunt foarte talentați, sârguincioși, sunt modele de elevi în ceea ce privește învățământul.\n\nAu imaginație bogată, le place să rezoneze, să creeze, să proiecteze, sper că aceste rezultate să-i îndemne să progreseze și mai mult pentru a-și alege și o profesie în care vor reuși și vor fi apreciați”, ne declară prof. Marinela Gătăianț.\n\nElevul Dorian Gătăianț ne spune impresiile sale despre participarea sa la competiția republicană de limba română: ,,La Novi Sad a fost foarte frumos, am văzut multe lucruri interesante. Când am luat locul întâi am simțit o bucurie imensă, totodată am fost şi surprins, pentru că locul întâi pe țară nu e un lucru mic.\n\nArticolul integral îl puteți citi în numărul 24 din 17 iunie",
        "label": "Serbia"
    },
    {
        "title": "Păstrarea tradițiilor și a patrimoniului bănățean • Libertatea",
        "content": "După cum ne informează Primăria orașului Vârșeț, primarul Dragana Mitrović a fost prezentă la evenimentul cultural din localitatea Uljma. Cu această ocazie, dânsa a vizitat expoziția de mâncare etno și meșteșuguri vechi organizată de asociațiile femeilor din sudul Banatului.\n\n„Îmi face plăcere faptul că un număr mare de asociații ale femeilor participă astăzi în localitatea Uljma la sărbătoarea satului; nu numai din aceasta localitate, ci și din satele din împrejurimi. Tocmai astfel de evenimente, care se desfășoară în localitățile noastre pe tot parcursul verii, servesc pentru a reuni cât mai multe asociații şi ca ele să se întâlnească. Datorită acestor asociații ale femeilor, pensionarilor, tinerilor, societăților culturale care activează, dar și tuturor celorlalte asociații, acest sat trăiește. Vara aceasta a fost sub semnul diferitelor festivaluri în satele noastre, iar scopul nostru este să atragem cât mai mulți vizitatori, nu numai în oraș, ci și în zonele rurale. Acum câteva luni am fost la Izbište. Săptămâna trecută a avut loc un festival de folclor la Coștei, care este cel mai important pentru comunitatea românească din Serbia.\n\nArticolul integral îl puteți citi în numărul 35 din 28 august 2021",
        "label": "Serbia"
    },
    {
        "title": "Mulțumire pentru Părintele Calist la plecarea sa spre Catedrala Mitropolitană din Sibiu • Libertatea",
        "content": "Pe data de 26 mai, Părintele Calist a oficiat ultima slujbă în parohia noastră din Alibunar. Cu acest prilej, s-a citit o scurtă comunicare de mulţumire Lui Dumnezeu pentru tot ce ne-a dat, pentru toată credința, simțirea și trăirea alături de Părintele Calist, pe care îl vom purta mereu în gândurile, rugăciunile și inimile noastre”, declară Persida Gherga, profesoară în pensie.\n\nCu ocazia plecării Sfinției Voastre de a sluji la Catedrala Mitropolitană din Sibiu, aducem Slavă și mulțumiri Bunului Dumnezeu pentru că V-a trimis slujitor la Sfântul Altar al parohiei noastre, pentru harul duhovnicesc care a însoțit acești ani de slujire cu dăruire și dragoste.\n\nSlavă şi mulţumiri Lui Dumnezeu pentru toate Sfintele Liturghii oficiate cu dăruire de sine, pentru toate predicile minunate, pas spre trăire deplină a Cuvântului Lui Dumnezeu, auzit, primit și înțeles.\n\nVă mulțumim din tot sufletul că ați reuşit să mențineți și să măriți focul dragostei pentru credință şi pentru lucrurile sfinte. Ne-ați demonstrat de nenumărate ori că, prin credință și fapte bune ne putem apropia de Dumnezeu, că iubirea și iertarea biruiesc mândria și ura. Ați avut puterea de a răbda şi ierta, stând neclintit în fața provocărilor, depăşindu-le pe cale paşnică, având mereu lumină pentru fiecare umbră și cheie pentru fiecare problemă.\n\nSlavă şi mulţumire Lui Dumnezeu, pentru că a făcut posibil să vă întâlnim pe calea vieții, prilej de bucurie pentru noi și de înnoire duhovnicească. Ne-ați îndemnat la spovedanie pentru curățirea sufletului de păcate și la împărtăşanie pentru tămăduirea trupului, ne-ați rugat să o facem!\n\nArticolul integral îl puteți citi în numărul 22 din 30 mai",
        "label": "Serbia"
    },
    {
        "title": "Nedeia satului Petrovasâla • Libertatea",
        "content": "Potrivit tradiţiei străbune, petrovicenii au sărbătorit Nedeia satului la praznicul creştinesc Pogorârea Duhului Sfânt, cunoscută în popor cu denumirea de Rusalii. În acest an, Rusaliile s-au sărbătorit pe data de 4 iunie, prăznuită de petroviceni în mod aparte, cu multă bucurie în suflet.\n\nVineri, 2 iunie, în sala arhiplină a Căminului Cultural a avut loc un concert excepţional dedicat sărbătorii satului, la care au fost invitaţi oaspeţi din România, din localităţile înfrăţite, Deta şi Ghilad. Programul festiv a fost inaugurat de formaţia de dansatori a Căminului Cultural din Petrovasâla, care s-a prezentat cu o suită de dansuri româneşti din Banat, în coregrafia lui Benoni Bucur. A urmat apoi grupul mic de dansatoare a Şcolii de Balet ,,Dimitrije Parlić” din Panciova, secţia din Alibunar, care au prezentat un fragment din filmul ,,Frumoasa şi bestia”, în coregrafia lui Djordje Drljan. În continure, micii dansatori din Petrovasâla au evoluat cu jocuri sârbeşti din zona folclorică Šumadija, în coregrafia Snežanei Pavlović, urmaţi de grupul începător de dansuri scenice a Şcolii de Balet ,,Dimitrije Parlić”, după o coregrafie semnată de Djordje Drljan.\n\nCu un dans românesc s-au prezentat tinerii dansatori din Petrovasâla, instruiţi de Benoni Bucur, iar apoi a urcat pe scenă solista vocală Andrea Giugea care a interpretat cântecul tradiţional ,,Kosovski božuri”. În continure, au evoluat tinerii dansatori cu o coregrafie din Banat, instruiţi de Snežana Pavlović.\n\nInvitaţii din România, Ansamblul ,,Ghilezana” din Ghilad s-au prezentat cu suite de dansuri româneşti din zona de câmpie şi de munte, iar apoi, solistul instrumentist Marian Roşu din Alibunar, a interpretat la saxofon două piese muzicale româneşti, acompaniat de Orchestra de muzică populară a Centrului Cultural din Alibunar, condusă de prof. Cristian Giugea.\n\nArticolul integral îl puteți citi în numărul 23 din 10 iunie",
        "label": "Serbia"
    },
    {
        "title": "Pacienții beneficiază de consultații medicale • Libertatea",
        "content": "Săptămâna trecută, medicii de la Centrul de Sănătate din Vârșeț au început din nou să efectueze consultații în ambulatoriile din localitățile rurale de pe teritoriul orașului Vârșeț.\n\nDeși măsurile epidemiologice sunt în vigoare, s-a decis ca medicii să efectueze consultații pentru locuitorii de la sate pentru ca la Centrul de Sănătate din Vârșeț numărul pacienților să fie mai mic. Medicul generalist de la ambulatoriu va stabili diagnosticul și va trata problemele. Dacă problema medicală nu poate fi rezolvată din cauză că nu este în competența medicului generalist, pacientul va fi trimis la un medic specialist. \n\n Pe data de 28 iulie, programul de lucru al ambulatoriilor din satele de pe teritoriul orașului Vârșeț este următorul: luni, 07.00- 9.30 Srediștea Mică, 10.00- 13.00 Mesici, 07.00- 10.00 Zagajice, 10.00- 13.00 Parta; marți, 07.00- 9.30 Vatin, 07.00- 9.30 Oreșaț, 10.00- 13.00 Jamul Mic, 10.00- 13.00 Šušara; miercuri 07.00- 9.30 Sălcița, 07.00-13.00 Pavliš, 10.00- 13.00 Iablanca; joi 07.00- 13.00 Vlaicovăț, 07.00- 13.00 Straja; vineri 07.00- 1.00 Râtișor 10.00- 13.00 Vlaicovăț, 07.00 -13.00 Potporanj. \n\n În celelalte localități rurale a fost pe data de 2 august: luni 07.00-13.00 Srediștea Mare; marți 07.00- 13.00 Gudurica; miercuri 07.00- 13.00 Marcovăț; joi 07.00 -10.00 Coștei; 10.00- 13.00 Voivodinți, vineri 07.00- 13.00 Pavliš.\n\nArticolul integral îl puteți citi în numărul 32 din 7 august 2021",
        "label": "Serbia"
    },
    {
        "title": "Ediția a IX-a a manifestării inedite, ,,Satul european” •",
        "content": "„Satul european”, o manifestare unică în Serbia, inițiată în 2012 de către Şcoala Elementară „Mladost” din Tomaševac, după o pauză de doi ani, a avut loc vineri, 7 octombrie, în Piața Libertății din Zrenianin. În perioada de dinaintea pandemiei, „Satul european” a fost organizat în cadrul Zilei Victoriei și Zilei Europei, iar anul acesta, ediția a IX-a a evenimentului se înscrie în programul și numeroasele activități ale copiilor din Zrenianin ce celebrează „Săptămâna Copilului”. Între timp, „Satul european” a fost inclus în calendarul evenimentelor oficiale ale orașului.\n\nCu prezența unui număr mare de participanți, vizitatori și invitați, douăzeci și opt de școli primare de pe teritoriul municipiului Zrenianin, au prezentat tot atâtea țări, membre ale Uniunii Europene, promovând diversitatea popoarelor și culturilor lor, cu o mai bună înțelegere a acestor țări și a specificului lor. Evenimentul a fost deschis de Patrik Schmelzer, consilier pentru mass-media și relații publice la Delegația UE în Serbia, care și-a exprimat satisfacția că se află la Zrenianin și zărește în mulțime atâtea fețe de copii zâmbitoare, în piața centrală a orașului.\n\n,,Satul european” a adunat un număr impozant de participanţi, care la standuri amenajate în culorile ţărilor membre ale UE au prezentat cultura, limba, tradiţiile, caracteristicile, specialităţile culinare şi specificul fiecărui stat membru al Uniunii Europene, atrăgând un public numeros ce a fost încântat de creaţiile elevilor din 28 de şcoli generale. În programul special al fiecărei școli au fost pregătite spectacole pe scena centrală, unde au fost prezentate jocuri și cântece specifice țării pe care o reprezintă. Astfel, elevilor Şcolii Elementare ,,Dr. Aleksandar Sabovljev” din Ecica, le-a revenit sarcina de a descrie Grecia la manifestarea dedicată ,,Săptămânii Copiilor”.\n\nintegral îl puteți citi în numărul 42 din 15 octombrie",
        "label": "Serbia"
    },
    {
        "title": "Realizări cu forțele proprii • Libertatea",
        "content": "Sâmienții sunt cunoscuți ca oameni harnici care țin foarte mult la satul lor, pe care l-au împodobit ca pe o floare în preajma sărbătorilor pascale.\n\nDespre cele realizate în acest sat, până în momentul de față, ne-a spus primarul satului Darian Tăpălagă:\n\n„Activitățile de amenajare și de revitalizare au început din prima zi când am fost ales în funcția de primar al satului. Sân-Mihaiul este un sat de frunte în comuna Alibunar, cu oameni harnici și cu mulți meseriași. Este satul în care eu m-am născut, unde se păstrează cu sfințenie obiceiurile din trecut, cu mulți tineri care doresc să fie la curent cu tot ce se întâmplă în jurul lor. De asemenea, avem mulți consăteni plecați la muncă provizorie în țări străine, și am considerat că putem să beneficiem de sprijinul lor în momentul când au fost inițiate proiectele de refacere a infrastructurii locale. Tot la fel, atunci când am planificat astfel de proiecte, ne-am bazat pe forțele proprii, pe sătenii mei care au fost prezenți la toate acțiunile de muncă. Prima acțiune de muncă care s-a realizat în sat a fost amenajarea parcului, s-au reconstruit cărările, au fost instalate coșuri pentru gunoi, s-au reamenajat candelabrele în parcul satului, și au fost defrișate coroanele copacilor. Următoarea acțiune desfășurată la Sân-Mihai a cuprins amenajarea terenului din jurul capelei din cimitirul satului (s-a instalat un gard de fier forjat, a fost amenajată instalația electrică, s-a amenajat interiorul capelei, etc.). Deoarece, satul meu are o tradiție bogată, când este vorba de păstrarera folclorului autentic, am propus să realizăm o acțiune de reîmprospătare a vieții culturale. Cu forțele proprii am reușit să reconstruim încăperile secției de folclor, s-a reamenajat sala de spectacole, apoi bucătăria unde se pregătesc mâncăruri tradiționale pentru oaspeți.\n\nArticolul integral îl puteți citi în numărul 18 din 1-8 mai 2021",
        "label": "Serbia"
    },
    {
        "title": "Absolvenții liceelor din Zrenianin și preșcolarii au înfrumusețat piața centrală și în acest an • Libertatea",
        "content": "Absolvenții școlilor medii din Zrenianin au marcat sfârșitul învățământului liceal cu dansul tradițional ,,Quadrille” vineri, 4 iunie, în piața centrală din Zrenianin. \n\n Generația de absolvenți din acest an a dansat pe sunetele operei „Liliacul” de Johann Strauss, iar dansul a fost „dirijat” de instructorul Nikoleta Dojkić. Această frumoasă tradiție se ține în orașul de pe Bega de 14 ani, iar anul acesta au dansat în jur de 1000 de elevi. Pentru elevi, aceasta este o zi specială, care o trăiesc odată în viață. \n\n Ideea de bază este de a bate recordul mondial Guinness la secțiunea dansuri, având în vedere că în aceași zi, dansul ,,Quadrille” se dansează în 56 de țări. Un moment special este că acest dans de curte se dansează după muzica lui Johann Strauss, care îi învață pe acești tineri, printre altele, să își arate respectul unii față de ceilalți. Ca să nu mai vorbim de emoția puternică provocată de adunarea tuturor absolvenților de liceu într-un singur loc, admirați de către părinți, prieteni și alți vizitatori. Este singura zi, din tot parcursul școlarizării lor, când participă la un asemenea moment special.\n\nArticolul integral îl puteți citi în numărul 23 din 12 iunie 2021",
        "label": "Serbia"
    },
    {
        "title": "Zile de mare sărbătoare • Libertatea",
        "content": "Nedeia Satului Nou, Rusaliile, a îmbrăcat localitatea amintită în haine de sărbătoare timp de trei zile. Sâmbătă (19 iunie), duminică (20 iunie) și luni (21 iunie) au fost zilele în care s-au împletit evenimete din diverse domenii.\n\nDuminica Mare a Rusaliilor este ziua în care Biserica Ortodoxă Română din Satu Nou sărbătorește hramul său, Pogorârea Duhului Sfânt. Anul acesta, Biserica Ortodoxă Română din Satu Nou a avut onoarea de fi vizitată de hramul său de Preasfințitul Părinte Dr. Daniil Stoenescu, Episcop locțiitor al Daciei Felix din Vârșeț. Credincioșii l-au așteptat cu mare bucurie pe Preasfințitul Părinte Dr. Daniil Stoenescu, iar apoi au luat parte împreună la slujba din Duminica Rusaliilor.\n\n\n\n În ziua de duminică a avut loc și expoziția Asociației Femeilor „Boboacele” în încăperea asociației amintite din Comunitatea Locală. Femeile au expus diverse lucrări făcute de mâinile lor, iar oaspeții săi au putut viziona și expoziția tradițională din încăperile sale, care constă în păpuși îmbrăcate în port popular, dar și unele exemple de porturi, pe care membrele asociației amintite le schimbă mereu. Printre altele, femeile au expus lucrări din decupaj, picturi, poșete lucrate din lână naturală colorată, bijuterii croșetate și din rășină epoxidică, haine cusute și brodate cu motive etno, pahare gravate, precum și prosoape brodate.\n\nArticolul integral îl puteți citi în numărul 26 din 26 iunie 2021",
        "label": "Serbia"
    },
    {
        "title": "Lacul din Kačarevo și piscina din Panciova sunt pregătite pentru scăldători • Libertatea",
        "content": "Temperaturile ridicate au început deja să facă parte din viața noastră de zi cu zi. Vestea bună pentru concetățenii municipiului Panciova este că piscina în aer liber din oraș și lacul din Kačarevo sunt pregătite pentru noul sezon estival.\n\n\n\n Piscina în aer liber din Panciova a început să primească scăldători din 28 iunie. Piscina este deschisă în fiecare zi în intervalul orar 10 – 18h. Securitatea scăldătorilor este protejată de salvatori cu licență. În perioada anterioară, lacul artificial din Kačarevo a fost umplut cu apă, pentru ca, începând cu 1 iulie să primească scăldători. După cum a comunicat Comunitatea Locală din Kačarevo, pentru noul sezon turistic au fost angajați patru salvatori, care vor asigura maxima securitate la scaldă.\n\nArticolul integral îl puteți citi în numărul 27 din 3 iulie 2021",
        "label": "Serbia"
    },
    {
        "title": "O nouă șansă de angajare pentru tineri • Libertatea",
        "content": "Săptămâna trecută, Serviciul Național de Angajare a organizat primul târg virtual de angajare. În fiecare an, la Vârșeț, târgul de angajare se organizează în sala hotelului ,,Srbija”, dar din cauza pandemiei de coronavirus acest eveniment s-a desfășurat acum pe internet.\n\nServiciul Național de Angajare organizează târgul virtual de angajare utilizând o tehnologie inovatoare pe internet, care oferă acces ușor și un mediu virtual adaptat utilizatorilor. Toți candidații interesați, aflați în căutarea unui loc de muncă, s-au putut înregistra pe site-ul www.nsz-sajamzaposljavanja.rs. Pentru participarea la acest târg virtual de angajare nu a fost necesar niciun software suplimentar de înregistrare, iar participarea a fost posibilă on-line de pe orice dispozitiv (telefon mobil, tabletă, laptop, computer desktop).\n\n\n\n Participarea la târg a fost gratuită pentru toți cei interesați. La acest târg au participat reprezentanți din partea a peste 70 de companii din întreaga Serbiei care au oferit multe oportunități de angajare. Spre deosebire de alte târguri similare, unde tinerii au fost respinși din cauza lipsei de experiență, aici agenții economici au arătat un mare interes pentru proaspeții absolvenții.\n\nArticolul integral îl puteți citi în numărul 21 din 29 mai 2021",
        "label": "Serbia"
    },
    {
        "title": "Instrumentist al Fanfarei „Tineretul” • Libertatea",
        "content": "Putem remarca faptul că „bobocii”, de aproximativ două, trei decenii, au două fanfare: Fanfara SCA „Cultura”, condusă de prof. Alexandru Frianț și Fanfara „Tineretul”, condusă de entuziastul dirijor Sașa Mandreș.\n\nDe această dată, am stat de vorbă cu instrumentistul Marinel Cebzan din Satu Nou. Dânsul cântă de aproximativ două decenii la Fanfara „Tineretul” din localitate. Mi-a explicat cum a fost atras de arta sunetelor muzicii instrumentale. A observat că sunetul instrumentelor de suflat, al trompetei, al clarinetului și al saxofonului îl atrage foarte mult. S-a dus de câteva ori la repetițiile Fanfarei „Tineretul” și în acele momente a simțit că ar putea cânta la un instrument muzical. S-a decis pentru instrumentul basfligorn.\n\nMarinel Cebzan a frecventat cu regularitate repetițiile. Fiind foarte interesant de muzica instrumentală, a reușit pe deplin să se încadreze în Fanfara „Tineretul”. A cântat la mai multe serbări și s-a deplasat în câteva rânduri și la turnee în România.\n\nDeoarece Fanfara „Tineretul” cântă și muzică funebră și ia parte la înmormântări, unde se interpretează creații de muzică bisericească, participă la Rusalii, dar și la alte mari sărbători religioase, Marinel a învățat să interpreteze și astfel de muzică.\n\nArticolul integral îl puteți citi în numărul 21 din 27 mai",
        "label": "Serbia"
    },
    {
        "title": "O expoziție a frumuseților din Banat de Emil Sfera • Libertatea",
        "content": "În cadrul evenimentului „Vara culturală”, la Kačarevo are loc expoziția de picturi ale lui Emil Sfera. Vernisajul expoziției, care poartă denumirea de „Visul nopții de vară din Banat”, a avut pe data de 19 iulie, în sala festivă a primăriei din Kačarevo. Expoziția rămâne deschisă până în data de 6 august. \n\n „Visul nopții de vară din Banat este un joc de cuvinte care se referă la ciclul meu de cercetare și de prezentare a frumuseților Banatului: caselor, gâștelor, bicicletelor și toate acelei lumi, care completează sufletul câmpiei. Lucrările expuse trezesc sentimente puțin romantice asupra unei lumi, care cu încetul dispare”, afirmă autorul expoziției. \n\n Emil Sfera adaugă că, în cadrul expoziției aminitite, sunt expuse 11 picturi realizate în ulei și acrilic. Cei interesați de artă pot vizita expoziția în decursul zilelor lucrătoare între orele 9 – 15.\n\nArticolul integral îl puteți citi în numărul 31 din 31 iulie 2021",
        "label": "Serbia"
    },
    {
        "title": "Ministrul agriculturii și Secretarul Provincial au vizitat Toracul • Libertatea",
        "content": "Vineri, 28 mai, Ministrul agriculturii, Branislav Nedimović, și Secretarul Provincial pentru agricultură, gospodăria apelor și silvicultură, Čedomir Božić, au vizitat comuna Jitiște și gospodăria agricolă a lui Dragofin Bagić din Torac. Alături de gazdă, Ministrul și Secretarul au fost întâmpinați de președintele comunei Jitiște, Mitar Vučurević, vicepreședintele Đordje Žuža, și membrul Consiliului comunal responsabil pentru agricultură, Predrag Lučić. \n\n În timpul vizitei, au vorbit despre îmbunătățirea producției agricole, dar și despre problemele cu care se confruntă. S-a discutat și despre concursurile republicane și provinciale, subvenții și stimulente. Nedimović a spus că, vizitând satele, a avut impresia că producătorii sunt conștienți că, în ceea ce privește agricultura, anul acesta va merge bine. După cum a spus, prețurile sunt bune și există toate șansele ca anul acesta să fie o recoltă bună.\n\nArticolul integral îl puteți citi în numărul 22 din 5 iunie 2021",
        "label": "Serbia"
    },
    {
        "title": "Vorba bănățeană sau limba română maternă, o mare bogăție • Libertatea",
        "content": "Săptămâna trecută, la Centrul Social-Educativ „Ioan Botezătorul” din Vârșeț, a avut loc un eveniment cultural, în cadrul căruia a fost lansată cartea „Mărturisâri”, o colecție de poezii scrise în graiul bănățean de autorul dr. prof. Teodor Groza Delacodru. La eveniment au participat dr. Traian Căcina, membru în Consiliului Executiv al orașului Vârșeț, responsabil pentru cultură, Daniel Bala, ministru-consilier la Consulatul General al României la Vârșeț, prof. Romanța Vărădean, prof. Mariana Golomeici, dr. prof. Teodor Groza Delacodru și Preotul Paroh Mihai Gherghel, iconom stavrofor al Bisericii Greco-Catolice cu hramul „Sfânta Treime”. Printre invitați s-au numărat și oaspeți din România: Sorina Groza, Stelian Groza, Florina Ariana Colgia, Florica R. Cândea, Iuliana Pintea, Mircea Boran, Mircea Irimescu, Maria Butar, Smaranda Kafka și Gabriel Kafka.\n\nLa începutul evenimentului, moderatorul serii, Mihai Gherghel, a adresat un călduros bun-venit tuturor celor prezenți, subliniind că, deși activitățile de la Centrul Social-Educativ „Ioan Botezătorul” din Vârșeț nu sunt numeroase, ele sunt organizate din suflet. A menționat, de asemenea, că toți românii care doresc să își exprime talentul și să își prezinte creațiile sunt bineveniți. În deschidere, Mihai Gherghel a oferit câteva cuvinte de apreciere despre cartea de poezii a autorului Teodor Groza Delacodru. \n\n „În cartea lui Teodor Groza întâlnim o lume simplă și autentică, cea a vieții de vatră a satului natal. Poeziile autorului sunt o mărturisire sinceră a experiențelor de viață, cuprinzând evenimentele firești, bucuriile și încercările care l-au format de-a lungul anilor, din copilărie până în prezent. Pentru el, versurile sunt mai mult decât cuvinte scrise pe hârtie; ele reprezintă o reflecție a sufletului și a trăirilor sale, ce rezonează în inima unui om care își iubește Banatul. În poezia autorului găsim esența vieții de zi cu zi, oamenii simpli, tradițiile vechi, căldura și dragostea pentru localitatea natală. Prin această carte de poezii, poetul ne invită să ne regăsim în bucuria unei poezii care vorbește despre fiecare dintre noi.”\n\nArticolul integral îl puteți citi în numărul 45 din 9 noiembrie",
        "label": "Serbia"
    },
    {
        "title": "O săptămână plină de evenimente • Libertatea",
        "content": "Cea de-a 25-a ediție, jubiliară, a manifestării „Vinarijada” va fi organizată la Doloave. Evenimentul central va avea loc pe 14 februarie, iar manifestările adiacente vor începe cu o săptămâna mai devreme.\n\nOrganizatorul manifestării „Vinarijada” este Asociația Producătorilor de Vin „Sveti Trifun” din Doloave, în colaborare cu Căminul Cultural „25 Mai” din Doloave și Comunitatea Locală „Mita Vukosavljev” din loc. \n\n După cum ne informează președintele Asociației Producătorilor de Vin „Sveti Trifun” din Doloave, Bogdan Ancuțici, activitățile promoționale au început weekendul trecut, constând în degustări de vin și împărțirea materialului publicitar.\n\nPrimul eveniment organizat în cadrul manifestării „Vinarijada” va fi expoziția de pictură și sculptură a lui Miroslav Kršanin din Panciova. Expoziția va fi inaugurată pe 7 februarie la Căminul Cultural „25 Mai” din Doloave și va rămâne deschisă până pe 14 februarie.\n\nPe 10 februarie, în intervalul orar 14-19, dar și pe 11 februarie, între orele 9 și 15, la Căminul Cultural „25 Mai” din Doloave vor fi colectate mostrele de vin care urmează să fie evaluate. Va fi ales cel mai bun vin la patru categorii: vin roșu, vin alb, vin rosé și vin desert. Comisia va începe evaluarea vinurilor pe 11 februarie, de la ora 15.\n\nTot în ziua de 11 februarie, de la ora 9, organizatorii vor împărți la Doloave, în mod simbolic, viță-de-vie. Această acțiune se organizează în fiecare an în cadrul manifestării „Vinarijada”, în vederea impulsionării cultivării viței-de-vie. În aceeași zi, cu începere de la ora 18, va avea loc deschiderea oficială a manifestării. \n\n Pe 14 februarie, la amiază, producătorii de vin din Doloave, alături de preotul din localitate și de nașul manifestării, Dragan Kršanin, proprietarul companiei „Tehnomarket” din Panciova, vor asista la binecuvântarea și la tăierea simbolică a viței-de-vie cultivate de Asociația Producătorilor de Vin „Sveti Trifun” din Doloave. \n\n\n\nArticolul integral îl puteți citi în numărul 57 din 4 februarie",
        "label": "Serbia"
    },
    {
        "title": "Două decenii de activitate cultural-artistică •",
        "content": "Satu Nou se numără printre primele sate din Banatul sârbesc care au avut renumiți soliști vocali și instrumentiști: Sima Mălaimare, Sava Stoian – Naicu, Voichița Popovici Rađenović, Ionel Mălaimare, Sorin Boleanțu, Iovan Iovanov etc. Toți au înregistrări valoroase și autentice la Postul de Radio Novi Sad. Astăzi, tot mai apar talente. Satu Nou este unicul sat din Banat care are peste cca 60 de instrumentiști, ceea ce este o excepție!\n\nDe data această îl voi prezenta pe „bobocul” Viorel Vasa Mălaimare, acordeonist, pianist şi interpret la orga electronică. El provine din cea mai mare familie de muzicieni a „Mălaimăreștilor”.\n\nViorel este un activist cultural de aproape două decenii. S-a născut cu aptitudini muzicale. A iubit dintotdeauna muzica populară, aşa că s-a decis singur pentru acordeon. A învățat primele lecții de la subsemnatul, iar apoi şi de la prof. Petru Besu. Pe parcurs l-a instruit și cunoscutul acordeonist Tiberiu Tibi Constantin. Viorel s-a încadrat repede în taraful lui Ionel și al lui Tibi. Au cântat împreună la nunți şi botezuri, dar și la serbări, la radio, televiziune etc.\n\nCa membru al orchestrei școlare, Viorel a participat la etapele zonale și cele comunale ale concursurilor din perioada 1983-1985. În anul 1985, orchestra Școlii Elementare „Žarko Zrenjanin”, avându-l ca dirijor pe subsemnatul, s-a clasat pe locul I. Viorel a cântat chiar și atunci când orchestra școlară a înregistrat suite la Postul de Radio Novi Sad (pe atunci RTV Novi Sad).\n\nÎn perioada 1986-1988, Viorel a fost membru activ al orchestrei școlare „S. Jovanović” din Panciova. A făcut parte din diverse formații vocal-instrumentale, printre care se numără şi SCA „Progresul” din Vlaicovăț. Mulți ani a acompaniat ansamblul lui Ionel Mălaimare, devenind un membru indispensabil al formației respective. Viorel a avut dintotdeauna abilităţi creative şi idei pentru aranjamente muzicale destul de dificile. În ultimii ani a cântat numai la orga electronică.\n\nArticolul integral îl puteți citi în numărul 63 din 18 martie",
        "label": "Serbia"
    },
    {
        "title": "Tinerii trebuie să-și respecte limba și tradițiile românești •",
        "content": "În pleiada tinerilor care fac cinste minorității române din Serbia, îl putem încadra, fără doar și poate, și pe Adrian Ivașcu din Vârșeț (n. 1985), care realizează succese demne de toată stima, în sferele sale de interes.\n\nÎncă din frageda sa copilărie, părinții săi fiind de origine din Mesici, Adrian a fost inclus în cadrul Societății Cultural-Artistice „Ion Creangă” de acolo. La început, în cadrul secție de folclor, iar mai târziu s-a prezentat la diferite spectacole, ca solist instrumentist la sintetizator. A colaborat cu membrii renumitei Fanfare „Turturica” și au mers împreună la diferite evenimente, atât la noi în țară, cât și în România. \n\n Adrian a absolvit Liceul „Borislav Petrov-Braca” în limba sârbă, dar cursurile de limba română le-a absolvit facultativ la profesorul Ion Berlovan. În perioada în care era elev de liceu, a colaborat cu SCA „Petru Albu”, actualmente „Luceafărul”. Acolo a contribuit la organizarea a mai multor evenimente. \n\n Din dragoste față de poporul român, Adrian a decis să-și facă studiile în România. A optat pentru Universitatea „Politehnica” din Timișoara, în cadrul căreia a înscris Facultatea de Informatică și Matematică. Încă din liceu avea înclinații spre acest domeniu. Dar, apoi a descoperit că Universitatea de Vest oferă un program de studii mai bun, mai orientat spre software, conform cerințelor sale, astfel că după primul an de studii, s-a transferat acolo, unde și-a luat diploma de licență, după care a absolvit studiile de masterat, la aceeași facultate. Teza de masterat a fost pe tema: „Inteligența artificială și calculul distribuit”. Este membru al Comunității Românilor din Serbia. Contribuie la organizarea evenimentelor cu carcater românesc. A participat și la unele concursuri organizate de CPE „Libertatea”.\n\nArticolul integral îl puteți citi în numărul 27 din 2 iulie 2022",
        "label": "Serbia"
    },
    {
        "title": "Măsură pentru creșterea siguranței în trafic • Libertatea",
        "content": "Semaforul care se află la intersecția centrală din Satu Nou a fost pus în funcțiune pe 4 decembrie. Proiectul a fost realizat de municipiul Panciova, la cererea locuitorilor din Satu Nou, cu scopul de a spori siguranța rutieră. Pornirea oficială a semaforului a fost făcută de primarul municipiului Panciova, Aleksandar Stevanović, alături de Stevan Čigoja, șeful Direcției de Poliție din Panciova.\n\n„Astăzi, suntem martorii unor pași concreți pe care-i facem cu eforturi comune pentru a majora siguranța rutieră a tuturor participanților în trafic, dar și standardul de viață al tuturor concetățenilor noștri, atât în oraș, cât și în localitățile din împrejurime. Punând în funcțiune semaforul la intersecția centrală din Satu Nou, demonstrăm că ceea ce spunem și ceea ce prezentăm ca politică, și anume că fiecare punct din municipiul nostru este important pentru noi, transformăm în acțiune”, a afirmat Stevanović.\n\nDânsul a subliniat că realizarea acestei investiții a municipiului Panciova este, înainte de toate, rezultatul discuțiilor purtate cu cetățenii din Satu Nou, care au solicitat instalarea semaforului. Primarul municipiului Panciova a menționat colaborarea foarte bună cu colegii de la Direcția de Poliție din Panciova, cu care au analizat ceea ce este necesar să se facă pentru ca să dobândească un loc mai sigur pentru toți participanții în trafic, fie vehicule sau pietoni.\n\n„Aceasta era una dintre cele mai nesigure locații din municipiul nostru, iar despre acest semafor s-a vorbit de zeci de ani. Sunt sigur că prin instalarea și punerea în funcțiune a semaforului la această intersecție am rezolvat una dintre cele mai mari probleme din Satu Nou”, a declarat Stevanović. Șeful Departamentului de Poliție Rutieră din Panciova, Aleksandar Aleksić, a vorbit despre faptul că majorarea nivelului de intensitate a traficului pe drumurile din Republica Serbia, dar și în zona administrată de Direcția de Poliție din Panciova, necesită adoptarea unui set de măsuri și activități preventive. Dânsul a mulțumit, în numele Direcției de Poliție din Panciova, Administrației municipiului Panciova pentru inițiativa recunoscută și pentru implementarea proiectului de semnalizare rutieră luminoasă, respectiv pentru instalarea semaforului la Satu Nou.\n\nArticolul integral îl puteți citi în numărul 50 din 14 decembrie",
        "label": "Serbia"
    }
]